<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8605">On Enoch and
                    Elijah (Memra 76) - <foreign xml:lang="syr">ܥܲܠ ܫܘܼܢܚܹܗ ܕܚܢܘܿܟ
                    ܘܕܐܠܝܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/104</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-19" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.247v"/>

                <l>ܬܘܼܒ ܕܝܼܠܹܗ ܟܲܕ ܕܝܼܠܹܗ.</l>
                <l>ܡܸܐܡܪܵܐ ܕܚܲܡܫܝܼܢ܀</l>
                <l>ܕܥܒܝܼܕ ܠܹܗ ܥܲܠ ܫܘܼܢܚܹܗ ܕܚܢܘܿܟ ܘܕܐܠܝܐ܀</l>
            </div>
            <div type="text" xml:lang="syr">
                <l n="1">:ܚܛܝܬܼܵܐ ܘܡܵܘܬܼܵܐ ܢܦ̣ܠܘ ܥܲܠ ܐܵܕܼܵܡ ܐܝܟ ܓܝܣܹ̈ܐ</l>
                <l n="2">ܘܐܲܫܠܲܚܘ ܫܲܒܼܩܘܼܗܝ ܕܠܵܐ ܢܟܣܝܼܬܼܵܐ ܥܪܛܠܐܝܼܬ.</l>
                <l n="3">:ܥܪܛܠܐܝܼܬ ܢܦ̣ܩ ܪܸܫ ܓܸܢܣܢ ܡ̣ܢ ܦܲܪܕܝܣܵܐ</l>
                <l n="4">ܘܝܸܬܼܒܼܘ ܒܸܐܒܼܠܵܐ ܐ̄ܚܝܢ̈ܝ ܢܲܦܫܹܗ ܥܲܠ ܡܦܩܬܹܗ.</l>
                <l n="5">:ܒܐܸܒܼܠܐ ܪܲܒܵܐ ܝܼܬܸܒܘ ܪ̈ܘܚܢܹܐ ܥܲܠ ܒܪܢܫܵܐ</l>
                <l n="6">ܕܫܡܥܘ ܕܥܐܝܼܕ ܕܢܸܫܪܲܝܘ [ܗ] ܡܘܬܐ ܠܪܘܟܼܵܒܼ ܦܓܼܪܹܗ.</l>
                <l n="7">:ܒܓܙܪ ܕܝܼܢܵܐ ܕܥܲܠ ܣܲܟܼܠܘܼܬܹܗ ܡܬܒܲܝܢܝܼܢ ܗ̄ܘ̣ܵܘ</l>
                <l n="8">ܘܡܥܩܝܼܢ ܗ̄ܘ̣ܵܘ ܕܐܝܟܢ ܐܒܕ ܨܠܸܡ ܒܪܵܢܝܵܐ.</l>
                <l n="9">:ܨܠܸܡ ܒܪܵ ܘܿܢܵܐ ܩ̣ܪܵܝܗܝ ܒܪܘܝܵܐ ܟܕ ܡܬܩܸܢ ܠܹܗ</l>
                <l n="10">ܘܕܫܡܥ̣ܘ ܛܒܵܐ ܕܗ̇ܦܟ ܠܐܪܥܹܗ ܗܦ̣ܟܘ ܐܬܬܢܚܘ.</l>
                <l n="11">:ܗܦܘܟ̣ܝܐ ܕܠܐ ܪܥܹܗ ܐܟ̣ܡܪ ܐܢܘܿܢ ܠܫܡܝ̈ܢܐ</l>
                <l n="12">ܘܦܣܩܘ ܣܒܼܪܵܐ ܕܠܵܐ ܬܘܼܒܼ ܦܢܐ ܠܘܵܬ ܚܲܝܘܵܬܐ.</l>
                <l n="13">:ܒܚܝܘܼܬ ܚܝܵܘ̈ܗܝ ܐܲܣ[...]ܪܝܼܢ ܗ̄ܘ̣ܵܘ ܟܕܐ ܬܬܩܢ</l>
                <l n="14">ܘܐܟܪܝܼܘ ܣܲܓ̣ܝ ܥܲܠ ܦܘܼܪܫܵܢܹܗ ܕܡ̣ܢ ܨܐܕܲܝܗܘܿܢ.</l>
                <l n="15">:ܚܘܼܒܵܠ ܦܓܼܪܗ ܡܟܼܪܐ ܗ̄ܘ̣ܵܐ ܠܗܘܿܢ ܠܒܲܪ ܡ̣ܢ ܛܲܟܼܣܼܵܐ</l>
                <l n="16">ܕܐܝܟܢ ܦܪܫܝܼܢ ܡ̣ܢ ܥܢܝܢܹܗ ܕܨܠܡܵܐ ܡܠܝܼܠܵܐ.</l>
                <l n="17">:ܒܲܡܠܝܼܠܘܼܬܹܗ ܬܗܝܼܪܝܼܢ ܗ̄ܘ̣ܵܘ ܕܟܼܡܵܐ ܫܒܝܼܚܵܐ</l>
                <l n="18">ܕܠܥܙܵܐ ܢܲܦܫܹܗ ܒܪ̈ܓܫܝ ܦܲܓܼܪܵܐ ܩ̈ܠܐ ܡܠܝܼ̈ܠܐ.</l>
                <l n="19">:ܗܢܝܼܝܼ ܗ̄ܘ̣ܵܐ ܠܗܘܿܢ ܩܵܠ ܢܥܡܬܹ̈ܗ ܩܕܵܡ ܣܟܼܠܘܼܬܹܗ</l>
                <l n="20">ܘܕܐܣܟܸܠ ܘܚ̣ܛܐ ܬܘܪܘ ܘܐܬܕ ܡܲܪܘ ܥܲܠ ܡܲܦܘܼܠܬܹܗ.</l>
                <l n="21">:ܚܛܝܼܬܵܐ ܣܚܲܦܬܹܗ ܠܨܠܡܵܐ ܐ̄ܚܢܵܐ ܕܫܡܝܢܹ̈ܐ</l>
                <l n="22">ܘܝܗܒܬܹܗ ܓܙܪܐ ܠܡܘܬܐ ܝܥܢܵܐ ܘܒܣܒܸܣ ܦܓܼܪܹܗ.</l>
                <l n="23">:ܐܝܟ ܕܒܡܝܵܬܐ ܚܝܪܝܢ ܗ̄ܘ̣ܵܘ ܒܹܗ ܒܡܝܬܐ ܕܥܘ̣ܠܵܐ</l>
                <l n="24">ܘܠܵܐ ܫܵܠܝܢ ܗ̄ܘ̣ܵܘ ܡ̣ܢ ܟܲܪ ܝܘܼܬܼܵܐ ܕܥܲܠ ܡܝܼܬܘܼܬܹܗ.</l>
                <l n="25">:ܡܝܼܬܼܵܐ ܚܲܫܒܘܼܗܝ ܡ̣ܢ ܥܕܢ̇ܐ ܕܐܸܟܲܠ ܦܹܐܪܵܐ</l>
                <l n="26">ܘܝܬܝܪܐܝܼܬ ܡ̣ܢ ܗ̇ܘ ܩܵܠܵܐ ܕܠܐ ܪܥܵܐ ܬܗܦܘܟ.</l>
                <l n="27">:ܠܐܪܥܵܐ ܗܦܪܗ ܗ̇ܘ ܦܘܩܕܢܵܐ ܠܐܪܥܢܝܵܐ</l>
                <l n="28">ܘܲܢܦܲܩ ܕܲܝܵܪ ܠܒܼܵܪ ܡ̣ܢ ܢܘܡ̈ܝܐ ܕܒܼܦܪܕܝܣܵܐ.</l>
                <l n="29">:ܠܒܲܪ ܡ̣ܢ ܐܬܪܐ ܕܥܡ̇ܪ ܗ̄ܘ̣ܵܐ ܒܹܗ ܥܡ̣ܪ ܡܝܘܬܐ</l>
                <l n="30">ܘܐܟܪܟ ܒܐܦܘ̈ܗܝ ܫܘܼܪܵܐ ܕܢܘܼܪ̈ܐ ܕܠܵܐ ܢܸܥܘܿܠ ܠܹܗ.</l>
                <l n="31">:ܒܫܘܼܪܵܐ ܕܢܘܼܪܐ ܡܬܒܩܝܢ ܗ̄ܘ̣ܵܘ ܪ̈ܘܚܢܝܹܐ</l>
                <l n="32">ܘܬܡܝܼܗܝܼܢ ܗ̄ܘ̣ܵܘ ܕܡܵܢܵܐ ܥܒܕܬ̤ ܪܓܬ̤ ܦܐܲܪܵܐ.</l>
                <l n="33">:ܪܓܲܬ ܦܐܪܐ ܕܚܲܩܬܹܗ ܠܐܕܵܡ ܡ̣ܢ ܦܪܕܲܝܣܵܐ</l>
                <l n="34">:ܘܚܕܝܼܘ ܕܲܝܘܹ̈ܐ ܘܐܟܼܪܝܼܘ ܟܢܫܹ̈ܐ ܕܫܡܝ̈ܢܹ̈ܐ</l>
                <l n="35">:ܒܪܝܬܵܐ ܟܠܗ̇ ܝܵܬܒܵܐ ܒܐܸܒܠܵܐ ܕܥܲܠ ܡܦܩܬܹܗ</l>
                <l n="36">ܘܲܚܢܝܼܓܼܵܐܝܼܬ ܡܒܟܼܝܐ ܗܘ̣ܬ ܠܗ̇ ܠܡܝܼܬܘܼܬ ܥܵܘ̣ܠܗ.</l>
                <l n="37">:ܐܲܝܟ ܒܹܝܬ ܒܪܐ ܥܒܼܝܼܕ ܗ̄ܘ̣ܵܐ ܥܵܠܡܵܐ ܥܲܠ ܒܲܪ ܢܫܵܐ</l>
                <l n="38">ܘܩܵܠ ܐܟܼܠܝ̈ܬܹܗ ܡܬܡܲܠܲܠ ܗ̄ܘ̣ܵܐ ܡ̣ܢܟܠܦܘܼ ܡܝܼ̈ܢ.</l>
                <l n="39">:ܡܠܝܼ̈ܠܹܐ ܘܚܪ̈ܫܹܐ ܡܒܲܟܹܿܝܢ ܗ̄ܘ̣ܵܘ ܠܵܗ̇ ܠܡܵܝܘܿܬܘܼܬܹܗ</l>
                <l n="40">ܘܠܵܐ ܫܵܠܹܝܢ ܗ̄ܘ̣ܵܘ ܡ̣ܢ ܬܢܚ̈ܬܐ ܕܥܲܠ ܚܘܼܒܵܠܹܗ.</l>
                <l n="41">:ܚܒܘܼܬܹܗ ܣܓܬ̤ ܠܐܲܦܵܘ̈ܗܝ ܣܝܵܓܼܵܐ ܕܢܘܼܪܵܐ</l>
                <l n="42">ܘܡܬܝܐܲܒܼ ܗ̄ܘ̣ܵܐ ܘܠܵܐ ܡܸܫܟܲܚ ܗ̄ܘ̣ܵܐ ܕܢܸܥܘܿܠ ܠܐܲܬܪܹܗ. </l>

                <pb ed="http://syriaca.org/manuscript/2289" n="f.248r"/>
                <l n="43">:ܠܐܸܟܣܘܿܪܝܵܐ ܫܕܝܗܝ ܦܘܼܩܕܵܢܵܐ ܐܲܠܵܗܝܵܐ</l>
                <l n="44">ܘܐܲܝܟ ܣܵܪܘܿܚܵܐ ܡܬܗܦܟ ܗ̄ܘ̣ܵܐ ܒܐܲܪܥܵܐ ܕܟܘܼܒܹ̈ܐ.</l>
                <l n="45">:ܒܟܘܒܹ̈ܐ ܘܕܪܕܪܹ̈ܐ ܡܬܬܪܣܹܐ ܗ̄ܘ̣ܵܐ ܡܲܠܟܵܐ ܕܐܲܪܥܵܐ</l>
                <l n="46">ܘܥܦܝܦܐܝܼܬ ܡܬܬܢܲܚ ܗ̄ܘ̣ܵܐ ܥܲܠ ܡܘܼܟܵܟܹܗ.</l>
                <l n="47">:ܥܡܝܼܠ ܗ̄ܘ̣ܵܐ ܥܲܡܠܹܗ ܘܲܫܚܝܼܩܝ ܪܵܗܛܹܗ ܘܒܨܝܼܪ ܐܘܼܟܼܠܹܗ</l>
                <l n="48">ܘܲܡܕܲܘܲܕ ܗܘܐ ܫܘܚܠܵܦ ܙܒܼܢܹ̈ܐ ܕܒܝܘܡ̈ܬܹܗ.</l>
                <l n="49">:ܒܚܫܲܝ̈ ܢܲܦܫܹܗ ܚܫܝܼܫܝܼܢ ܗ̄ܘ̣ܵܘ ܡܠܝܼ̈ܠܹܗ ܘܚܲܪ̈ܫܹܐ</l>
                <l n="50">ܘܡܬܢܝܢ ܗ̄ܘ̣ܵܘ ܙܢܝ̈ ܥܩ̈ܬܹܗ ܒܩܠܵܐ ܘܫܸܬܩܵܐ.</l>
                <l n="51">:ܒܩܠܐ ܘܫܬܩܵܐ ܡܬܡܠܠ ܗ̄ܘ̣ܵܐ ܙܢܲܝ̈ ܥܵܩܬܹ̈ܗ</l>
                <l n="52">ܘܕܪܐ ܠܕܵܪܵܐ ܡܝܲܒܸܠ ܗ̄ܘ̣ܵܐ ܠܵܗ̇ ܠܟܪܝܘܼܬ ܚܲܝܵܘ̈ܗܝ.</l>
                <l n="53">:ܒܝܲܕܼ ܣܘܼܥܪܢܵܐ ܝܠܦܹܗ ܠܫܡܵܐ ܕܡܵܝܘܿܬܘܼܬܵܐ</l>
                <l n="54">ܘܫܲܪܝܼ ܡܵܘܬܵܐ ܡܚܲܒܸܠ ܝܲܠܕܵܘ̈ܗܝ ܕܠܵܐ ܚܵܘܣܵܢܵܐ.</l>
                <l n="55">:ܒܲܒܼܢܵܘ̈ܗܝ ܕܐܕܡ ܫܪܝ ܡܵܘܬܼܵܐ ܕܐܥܸܠ ܐܕܼܵܡ</l>
                <l n="56">ܘܒܲܠܥܹܗ ܠܒܹܝܠ ܒܘܼܟܼܪ̈ܐ ܪܚܝܼܡܵܐ ܕܙܲܕܝܼܩܘܼܬܼܵܐ.</l>
                <l n="57">:ܒܡܵܘܬܹܗ ܕܟܐܢܵܐ ܐܡܠܟ ܡܘܬܵܐ ܥܲܠ ܡܵܝܘ̈ܬܹܗ</l>
                <l n="58">ܘܗܘ̤ܘ ܐ̄ܢܫܵܐ ܥܒܼ̈ܕܐ ܠܡܵܘܬܵܐ ܘܠܐ ܟܠܩܪܨܵܐ.</l>
                <l n="59">:ܫܠܸܡܘ ܒ̇ܥܒܕܐ ܓܙܪ̈ܝ ܕܝܢܐ ܕܥܠ ܚܝܒ̈ܬܐ</l>
                <l n="60">ܘܚܵܒܼ ܘܐܬܡܒܟܹܿܢ ܟܝܵܢ ܡܝܘ̈ܬܐ ܒܡܝܘܬܘܼܬܵܐ.</l>
                <l n="61">:ܐܝܟ ܡܸܫܟܢܵܐ ܫܩܠܬܹܗ ܚܛܝܼܬܵܐ ܠܦܓܼܪܗ ܕܐܵܕܵܡ</l>
                <l n="62">ܘܝܗܒܬܹܗ ܠܡܵܘܬܵܐ ܕܢܬܬܪܣܹܐ ܒܗ ܐܵܣܘܛܵܐܝܼܬ.</l>
                <l n="63">:ܐܣܘܛܹܐܝܬ ܐܟ̇ܠ ܗ̄ܘ̣ܵܐ ܠܹܗ ܐܟܼܠܵܐ ܠܐܘܼܟܼܠܵܐ</l>
                <l n="64">ܘܕܠܵܐ ܚܵܘܣܵܢ ܘܥܒܲܣܒܸܣ ܗ̄ܘ̣ܵܐ ܠܹܗ ܚܪܡܵܐ ܠܫܲܒܝܐ.</l>
                <l n="65">:ܒܟܼܠܗܘܿܢ ܐ̄ܢܫ̈ܐ ܥܒܪ ܚܘܒܠܹܗ ܕܡܚܒܠܢܵܐ</l>
                <l n="66">ܘܠܐ ܦܵܫ ܐ̄ܢܫܐ ܕܠܐ ܩܬܬܼ ܒܹܗ ܛܦܪܐ ܕܡܘܬܵܐ.</l>
                <l n="67">:ܥܲܠ ܚܘܼܒܠܹܗ ܐܒܝܠܝܼܢ ܗ̄ܘ̣ܵܘ ܫܡܝܵܐ ܘܐܪܥܵܐ</l>
                <l n="68">:ܘܡܬܬܢܚܝܼܢ ܗ̄ܘ̣ܵܘ ܘܡܚܠܒܝܼܢ ܗ̄ܘ̣ܵܘ ܚܫܝܼܫܵܐܝܼܬ</l>
                <l n="69">:ܚܒܠ̈ܐ ܕܡܘܬܼܵܐ ܡܚܝܢ ܗ̄ܘ̣ܵܘ ܠܵܗ̇ ܠܟܼܠܵܗ̇ ܒܪܝܼܬܼܵܐ</l>
                <l n="70">ܘܡܣܟܝܵܐ ܗ̄ܘ̣ܵܬ ܕ[ܐܡܬܲܝ]ܬܘܠܸܕ ܣܒܼܪ ܚܘܼܬܵܐ.</l>
                <l n="71">:ܠܗܠܹܝܢ ܚܫܹ̈ܐ ܘܝܙܵܐ ܒܵܪܘܿܝܵܐ ܕܚܙܐ ܠܹܗ ܟܠ</l>
                <l n="72">ܘܐܫܡܲܥ ܡ̣ܢܫܠܝ ܣܲܒܼܪܵܐ ܛܵܒܼܵܐ ܠܕܠܵܐ ܣܲܒܼܪܵܐ.</l>
                <l n="73">:ܣܒܼܪܵܐ ܛܒܼܵܐ ܙܪܲܥ ܒܵܪܘܿܝܵܐ ܒܐܕܢܝ̈ ܐ̄ܩ̈ܐ</l>
                <l n="74">ܒܚܲܕ ܕܠܵܐ ܐܫܬܥܒܲܕ ܠܢܒܕܘܼܬ ܡܵܘܬܵܐ.</l>
                <l n="75">:ܚܲܕ ܒܪܢܫܵܐ ܢܛܲܪ ܒܲܙܗܝܼܪܘ ܕܠܐ ܚܘܼܒܵܠܵܐ</l>
                <l n="76">ܘܒܲܝܐܹܗ ܠܥܠܡܵܐ ܡ̣ܢ ܟܲܪܝܘܼܬܼܵܐ ܕܥܲܠ ܒܪܢܫܵܐ.</l>
                <l n="77">:ܠܒܘܝܐ ܐ̄ܢܫܐ ܫܢܝܗ ܠܚܢܘܿܟ ܪܚ̇ܡ ܐ̄ܢܫܐ</l>
                <l n="78">ܘܢܛܪܹܗ ܒܚܝܹ̈ܐ ܕܢܗܘܹܐ ܢܛܝܼܪ ܒܹܗ ܣܒܼܪܵܐ ܠܐ̄ܢܵܫܵܐ܀</l>
                <l n="79">:ܣܒܼܪܐ ܐܟܼܪܸܙ ܒܝܲܕ ܫܘܢܹܝܗ ܕܗ̇ܘ ܫܲܦܝܼܪܵܐ</l>
                <l n="80">ܕܫܦ̣ܪ ܣܲܓܼܝ ܥܒܕܗ ܠܫܘܼܦܪܹܗ ܣܒܼܪܐ ܠܐ̄ܢܫܐ.</l>
                <l n="81">:ܫܦ̣ܪ ܠܲܡ ܟܐܢܵܐ ܟܬܝܼܒ ܥܲܠ ܟܹܐܢܵܐ ܒܣܦܪܹܗ ܕܡܘܼܬܫܹܐ</l>
                <l n="82">:ܘܡܸܛܠ ܕܫܦ̣ܪ ܢܛܪܗ ܠܫܘܦܦܪܹܗ ܒܓܙܵܐ ܕܚܝܹ̈ܐ: ܐܝܟ ܕܒܨܠܡܵܐ ܨܪܹܗ ܠܨܲܠܡܵܐ
                    ܕܫܦܝܼܪ̈ܬܹܗ</l>
                <l n="83">ܘܡܫܚܗ ܚܟܹ̈ܐ ܠܵܐ ܡܝܘܬܐ ܕܠܵܐ ܢܬܚܒܲܠ.</l>
                <l n="84">:ܚܫ̈ܐ ܠܚܐܘܼܗܝ ܠܲܫܘܦܪܵܐ ܦܐܝܵܐ ܕܨܠܸܡ ܐܵܕܼܵܡ</l>
                <l n="85">ܘܚܕܬܹܗ ܒܲܚܢܘܿܟ ܠܗ̇ܘ ܬܘܼܩܢܵܐ ܕܚܒܸܠ ܡܘܬܵܐ.</l>
                <l n="86">:ܚܘܼܒܠ ܡܘܬܐ ܫܪܐ ܒܵܪܘܿܝܵܐ ܒܚܝܘ̈ܗܝ ܕܚܢܘܿܟ</l>
                <l n="87">ܘܒܝܐ ܐ̄ܢ̈ܫܐ ܕܠܵܐ ܬܘܼܒ ܢܟܼܪܘܢ ܥܲܠ ܚܘܼܒܵܬܐ.</l>
                <l n="88">:ܥܲܠ ܚܘܒܠܗܘܢ ܐܒܝܼܠܝܼܢ ܗ̄ܘ̣ܵܘ ܝܠܕܘܗ̇ܝ ܕܐܵܕܵܡ</l>
                <l n="89">ܡܢܗ ܕܐܕܡ ܥܕܡܵܐ ܕܫܦ̣ܪ ܚܢܘܿܟ ܠܐܠܵܐ.</l>
                <l n="90">:ܒܢܓܕ̈ܐ ܕܡܵܘܬܵܐ ܡܬܢܓܕܝܼܢ ܗ̄ܘ̣ܵܘ ܒܢܲܝ̈ ܡܝܘܬܵܐ</l>
                <l n="91">ܘܠܲܝܬ ܗ̄ܘ̣ܵܐ ܣܒܼܪܐ ܕܡܟܼܪܸܙ ܣܲܒܼܪܵܐ ܠܡܝܼܬܘܹܬ ܐ̄ܢܫܵܐ.</l>
                <l n="92">ܠܫܬܐ ܕܪ̈ܝܢ ܡܬܲܚ ܢܓܕܲܝ̈ܗܘܿܢ ܕܡܬܢܲܓܕܢܹ̈ܐ: </l>

                <pb ed="http://syriaca.org/manuscript/2289" n="f.248v"/>
                <l n="93">ܘܒܫܝܠܝܵܐ ܫܡ̣ܥܘ ܒܪܬ̤ ܩܠܐ ܕܣܘܼܒܵܪ ܚ̈ܝܹܐ.</l>
                <l n="94">:ܒܕܪܐ ܕܫܒܼܥܵܐ ܫܡܥ̣ܘ ܡܝܘ̈ܬܐ ܣܒܪܬܵܐ ܕܚܲܝܹ̈ܐ</l>
                <l n="95">ܘܟܕ ܛܵܒܼ ܫܲܡܥܘܼܗ̇ ܠܐ ܣܦܩܘ ܐܕܪܸܟܼܘ ܚܲܬܝܼܬܵܐܝܐ.</l>
                <l n="96">:ܡܫܡܲܥ ܫܲܡܥܘܼܗ̇ ܠܗ̇ܝ ܒܪܬ ܩܵܠܵܐ ܕܚܝܘ̈ܗܝ ܕܲܚܢܘܿܟ</l>
                <l n="97">[ܘܡܬܕ] ܘܡܬܕܡܪܝܼܢ ܗ̄ܘ̣ܵܘ ܕܡܢܐ ܗ̣̄ܝ ܘܥܠܡ̇ܢ ܢܲܛܪܹܗ ܒܚ̈ܝܹܐ.</l>
                <l n="98">:ܟܠܗܘܢ ܫܡܥܘܼܗܝ ܠܫܸܡܵܥܐ ܛܵܒܼܵܐ ܕܫܘܼܢܵܝ ܟܹܐܢܵܐ</l>
                <l n="99">:ܘܠܵܐ ܝܵܕܥܝܼܢ ܗ̄ܘ̣ܵܘ ܠܡܸܚܢܵܐ ܠܫܝܼܫܵܐ ܕܚ̇ܝܬ ܡܝܼ̈ܬܹܐ</l>
                <l n="100">:ܠܘܓܲܠܝܵܐܝܼܬ ܝܲܠܦܘܼܗ̇ ܠܥܠܵܬܐ ܕܒܼܘܛܵܠ ܡܵܘܬܼܵܐ</l>
                <l n="101">:ܐܠܵܐ ܒܐ̄ܪܙܵܐ ܡܸܠܐ ܫܸܡܥܹܗ ܘܟܼܣܹܐ ܚܲܝܠܹܗ</l>
                <l n="102">:ܐ̄ܪܙܢܐܝܼܬ ܫܡܥܘܗ̇ ܠܗܵܕܹܐ ܪ̈ܘܚܢܝܹܐ</l>
                <l n="103">ܘܐ̄ܪܙܢܐܝܼܬ ܡܬܪܢܹܝܢ ܗ̄ܘ̣ܵܘ ܥܲܠ ܒܘܼܕܩܵܗ̇.</l>
                <l n="104">:ܒ[ܗܵܐ] ܐ̄ܪܵܙܵܐ ܫܠܚܘ ܟܪܝܘܼܬܗܘܿܢ ܪ̈ܚܡܲܝ ܐ̄ܢܫ̈ܐ</l>
                <l n="105">ܘܫܪܝܼܘ ܚܵܕܝܢ ܒܛܸܒܵܐ ܛܵܒܼܵܐ ܕܚܘܼܕܬ ܐ̄ܢܫܐ.</l>
                <l n="106">:ܒܐܒܼܠܐ ܪܒܵܐ ܝܬܝܼܒܝܼܢ ܗ̄ܘ̣ܵܘ ܥܲܠ ܒܲܪܢܫܑܵܐ</l>
                <l n="107">ܘܕܫܡ̣ܥܘ ܟܠܗܘܿܢ ܛܸܒܵܐ ܕܚܲܝܵܘ̈ܗܝ ܚܕܝܼܘ ܘܐܬܒܝܐܲܘ.</l>
                <l n="108">:ܚܝܵܘ̈ܗܝ ܕܲܚܢܘܿܟ ܒܝܐܘ ܐܢܘܿܢ ܠ[ܒ]ܡܝ̈ܢܹܐ</l>
                <l n="109">ܘܚܦܛܘ ܐܢܘܿܢ ܠܡܪܕܵܐ ܒܛܲܟܼܣܵܐ ܕܣܘܼܥܪ݁ܢܲܝܗܘܿܢ.</l>
                <l n="110">:ܥܒܪ ܦܘܩܕܢܵܐ ܪܦܝܗ ܠܚܘܒܗܘܿܢ ܕܠܘܵܬ ܐ̄ܢܫܵܐ</l>
                <l n="111">:ܘܠܐ ܨ̇ܒܹܝܢ ܗ̄ܘ̣ܵܘ ܠܡܫܚܠܦܲܘ ܙܘܵܥܘ̈ܗܝ ܕܐܐܪ</l>
                <l n="112">:ܥܲܡܠܵܐ ܣܪܝܼܩܵܐ ܚܲܫܒܘܼܗܝ ܠܥܲܡܥܵܐ ܕܚܠܵܦ ܐ̄ܢܫܵܐ</l>
                <l n="113">ܘܡܸܫܥܣܩܝܼܢ ܗ̄ܘ̣ܵܘ ܠܡܪܕܵܐ ܒܐܘܼܪܚܵܐ ܕܣܥܘܿܪܘܼܬܹܗ.</l>
                <l n="114">:ܪܸܡܙܵܐ ܟܣܝܵܐ ܫܥܒܸܕ ܐܸܢܘܿܢ ܠܡܥܡܲܠ ܣܲܓܝܼ</l>
                <l n="115">ܘܩܒܠ ܘܫܠܡܸܘ ܠܗ̇ܘ ܦܘܼܩܕܢܵܐ ܕܫܥܒܸܕ ܐܸܢܘܿܢ.</l>
                <l n="116">:ܠܦܘܩܕܵܢ ܟܣܝܵܐ ܫܠܸܡܘ ܪ̈ܘܚܢܹܐ ܡܫܡܫܲܝ̈ ܐ̄ܢܫ̈ܐ</l>
                <l n="117">ܘܝܬܝܪܐܝܼܬ ܡ̣ܢ ܫܘܢܹܝܗ ܕܚܢܘܿܟ ܘܲܠܟܼܵܐ.</l>
                <l n="118">:ܚܢܘܿܟ ܐܪܝܼܡܹܗ ܠܲܓܼܙܪ ܕܝܼܢܵܐ ܕܡܵܝܘܿܬܘܼܬܼܵܐ</l>
                <l n="119">ܘܫܝܸܢ ܐ̄ܢܫܐ ܘܫܡܝ̈ܢܐ ܒܫܘܼܢܝܵ ܚܲܝܵܘ̈ܗܝ.</l>
                <l n="120">:ܚܲܝܵܘ̈ܗܝ ܦܣܩܘܼܗ̇ ܠܐܘܼܪܚܵܐ ܕܡܵܘܬܼܵܐ ܐ̄ܪܙܢܐܝܼܬ</l>
                <l n="121">ܩܕܵܡ ܗ̇ܘ ܙܲܒܼܢܵܐ ܕܡܬܦܣܩܵܐ ܒܹܗ ܒܗܘܿܢ ܒܥܒܕ̈ܐ.</l>
                <l n="122">:ܗܡܝܪܐ ܕܫܝܢܐ ܢܣܒܹܗ ܨܐܕܵܘܗܝ ܡܵܪܹܗ ܕܥܵܠܡܵܐ</l>
                <l n="123">ܘܢܛܪܹܗ ܒܚ̈ܝܹܐ ܕܢܟܼܪܙ ܚܲܝܹ̈ܐ ܠܲܒܢܲܝ̈ ܓܸܢܣܹܗ.</l>
                <l n="124">:ܡܸܪܕܵܐ ܐܩܝܼܡܘ ܒܢܲܝ̈ ܡܵܪܘܿܕܵܐ ܥܲܠ ܡܪܟܠ</l>
                <l n="125">ܡܒܸܫ ܐܢܘܿܢ ܒܢܓܕ̈ܐ ܩܫܝ̈ܐ ܕܡܵܝܘܿܬܘܼܬܼܵܐ.</l>
                <l n="126">:ܒܡܘܬܼܵܐ ܢܓܕܗ̇ ܠܗ̇ܝ ܩܫܝܘܼܬܵܐ ܡܩܝܡܲܬܼ ܡܸܪܕܵܐ</l>
                <l n="127">ܘܚܢܗ̇ ܒܪ̈ܚܡܹܐ ܒܢܘܼܛܵܪ ܚܲܝܹ̈ܐ ܕܚܲܕ ܒܪܢܫܵܐ.</l>
                <l n="128">:ܚܲܕ ܒܪܢܵܫܐ ܓܒܼܵܐ ܒܚܲܕ ܛܵܘܪܵܐ ܕܥܸܣܪܵܐ ܕܵܪ̈ܝܼܢ</l>
                <l n="129">:ܘܠܒܟܹܗ ܨܐܕܵܘܗܝ ܐܝܟ ܡܫܟܢܵܐ ܚܠܵܦ ܚܝ̈ܒܹܐ. ܚܝܒܹ̈ܐ ܗ̄ܘ̣ܵܘ ܟܠܹܗ ܓܸܢܣܵܐ
                    ܐܕܵܡܵܝܵܐ</l>
                <l n="130">ܘܡܸܫܬܘܕܝܢ ܗ̄ܘ̣ܵܘ ܘܠܵܐ ܦܪܥܝܼܢ ܗ̄ܘ̣ܵܘ ܚܘܒܲܬܼ ܚܵܘܒܹ̈ܐ.</l>
                <l n="131">:ܒܗܕܐ ܬܢܘܝ ܫܩܠܹܗ ܠܲܚܢܘܿܟ ܐܝܟ ܡܫܟܢܵܐ</l>
                <l n="132">ܕܢܗܘܘܿܢ ܥܗܕܝܼܢ ܠܡܦܪܲܥ ܚܘܼܒܵܐ ܠܡܬܩܢ ܟܠܵܐ.</l>
                <l n="133">:ܫܛܪܐ ܕܚܵܘ̈ܒܹܐ ܚܲܝܒܝܼܢ ܗ̄ܘ̣ܵܘ ܡ̣ܢ ܫܘܪܝܵܐ</l>
                <l n="134">ܘܕܠܵܐ ܦܪܥܘܼܗܝ ܦܪܥܘܼܗܝ ܒܲܚܢܘܿܟ ܟܕ ܠܵܐ ܨ̇ܒܝܢ.</l>
                <l n="135">:ܐܲܝܟ ܥܲܪܒܐ ܗܘ̤ܐ ܫܦܝܼܪܵܐ ܠܒܢܲܝ̈ ܓܸܢܣܹܗ</l>
                <l n="136">ܕܢܗܘܘܿܢ ܦܪܥܝܼܢ ܫܛܪ ܚܘ̈ܒܬܵܐ ܕܣܘܼܥܪ̈ܢܲܝܗܘܿܢ.</l>
                <l n="137">:ܒܝܲܕ ܥܠܠܬܐ ܐܲܠܸܦ ܐܸܢܘܿܢ ܠܡܦܪܲܥ ܚܘܒܵܐ</l>
                <l n="138">ܘܐܩܨܗ ܚܘܼܒܵܐ ܕܒܲܣܝܼܡܘܼܬܹܗ ܥܲܠ ܙܕܝ̈ܩܹܐ.</l>
                <l n="139">:ܠܘ ܙܕܝܩܹ̈ܐ ܥܨܐܘܗܝ ܘܥܒܼܕ ܫܝܢ̇ܐ ܠܐ̄̈ܢܫܐ</l>
                <l n="140">ܕܗܘ̤ ܝ̇ܕܥ ܗ̄ܘ̣ܵܐ ܩܕܼܵܡ ܕܢܫܝܼܢ ܫܝܢܵܐ ܥܒ̈ܕ.</l>
                <l n="141">ܚ̣ܙܵܐ ܗ̄ܘ̣̈ܐ ܠܚܘܼܒܹܗ ܫܝܢܵܐ ܕܥܒܼܕ ܒܙܒܼܢܹܗ ܕܲܚܢܘܿܟ: </l>

                <pb ed="http://syriaca.org/manuscript/2289" n="f.249r"/>
                <l n="142">ܘܡܛܝܸܒܼ ܗ̄ܘ̣ܵܐ ܐܵܦ ܫܘܢܝܹܗ ܩܕܵܡ ܕܲܢܫܢܝܘܼܗܝ.</l>
                <l n="143">:ܝ̇ܕܥ ܗ̄ܘ̣ܵܐ ܠܗ̇ ܠܗܵܕܹܐ ܕܣܥ̣ܪ ܒܫܘܼܪܵܝ ܙܒܼܢܹ̈ܐ</l>
                <l n="144">ܘܥܲܠܝܵܐ ܗ̄ܘ̣ܵܬ ܠܹܗ ܗ̇ܝ ܕܲܥܬܝܼܕܵܐ ܒܙܒܼܢܵܐ ܕܬܼܪܹܝܢ.</l>
                <l n="145">:ܟܠܗܘܿܢ ܙܒܼܢܹ̈ܐ ܚܙܝܹܢ ܗ̄ܘ̣ܵܘ ܡܸܡܢܘܡ ܠܡܬܩܸܢ ܙܒܢܹ̈ܐ</l>
                <l n="146">ܘܡܛܟܣܝܼܢ ܗ̄ܘ̣ܘ ܫܘܚܠܦܲܝ̈ܗܘܿܢ ܥܲܕܠܵܐ ܢܸܗܘܘܿܢ.</l>
                <l n="147">:ܡܦܣ ܗ̄ܘ̣ܵܐ ܒܛܘܥܝܲܝ ܒܐܕܵܡ ܘܲܒܼܢܵܘ̈ܗܝ ܥܲܕ ܠܵܐ ܢܛܥܘܵܢ</l>
                <l n="148">ܘܡܛܝܸܒܼ ܗ̄ܘ̣ܵܐ ܕܢܫܪܐ ܡܵܘܬܵܐ ܘܢܥܒܲܪ ܛܘܥܝܲܝ.</l>
                <l n="149">:ܒܝܲܕ ܥܠܠ̈ܬܐ ܓܠܐ ܨܒܝܢܹܗ ܨܒ̇ܐ ܒܚܲܝܲܝ̈ܢ</l>
                <l n="150">ܘܝܗ̣ܒ ܠܲܢ ܣܒܼܪܐ ܒܝܲܕ ܫܘܼܢܵܝܵܐ ܕܐ̄ܢܫܐ ܕܡܢܝܢ.</l>
                <l n="151">:ܫܢܝ ܠܚܡܘܿܟ ܘܢܛܪܹܗ ܒܝܲܚܹ̈ܐ ܠܵܐ ܡܝܘ̈ܬܹܐ</l>
                <l n="152">ܘܒܫܘܢܹܝܗ ܐܩܢܝܼ ܣܒܼܪܵܐ ܠܟܸܣܪܵܐ ܕܪ̈ܝܢ.</l>
                <l n="153">:ܣܒܼܪܐ ܛܒܼܐ ܩܢܵܘ ܩܕܡ̈ܝܵܐ ܒܚܲܝܵܘ̈ܗܝ ܕܚܡܘܿܟ</l>
                <l n="154">ܘܐܝܟ ܗܕܝܼܐܐ ܗܘ̤ܐ ܫܘܢܹܝܗ ܠܕ ܒܬܪܟܢ.</l>
                <l n="155">:ܒܐܘܪܚܵܐ ܕܚ̈ܝܐ ܪܕܘ ܝܠܕܬܹ̈ܗ ܒܣܲܒܼܪܵܐ ܕܚܲܝܹ̈ܐ</l>
                <l n="156">ܘܫܪܝܼܘ ܬܵܢܝܼܢ ܐ̄ܪܙ ܚܲܝܲܝ̈ܗܘܿܢ ܕܪܵܐ ܠܕܪܵܐ.</l>
                <l n="157">:ܠܡܟ ܓܐܝܐܝܼܬ ܡܦܫܸܩ ܗ̄ܘ̣ܵܐ ܠܹܗ ܠܗܢܐ ܐ̄ܪܙܵܐ</l>
                <l n="158">ܟܲܕ ܬܢܐ ܗ̄ܘ̣ܵܐ ܙܢܲܝ̈ ܛܒ̈ܬܐ ܕܠܘܵܬ ܐ̄ܢܫܵܐ.</l>
                <l n="159">:ܢܘܿܚ ܐܲܝܟ ܪܲܥܡܵܐ ܡܫܡܲܥ ܗ̄ܘ̣ܵܐ ܠܹܗ ܠܩܵܠ ܒܘܪ̈ܟܬܹܗ</l>
                <l n="160">ܘܡܚܘܐ ܗ̄ܘ̣ܵܐ ܕܩܪܒ ܙܲܒܼܢܵܐ ܕܚܘܼܕܵܬ ܐ̄ܢܫܵܐ.</l>
                <l n="161">:ܒܝܲܕ ܒܘܼܪ̈ܟܵܬܹܗ ܓܠ̣ܐ ܙܕܝܼܩܵܐ ܨܒܝܵܢ ܡܪܹܗ</l>
                <l n="162">ܕܡܛܝܸܒܼ ܗ̄ܘ̣ܵܐ ܕܢܦܪܘܿܩ ܐ̄ܢܫܐ ܒܝܲܕ ܒܪܢܫܵܐ.</l>
                <l n="163">:ܨܝܕ ܐܒܼܪ ܗܵܡ ܫܠܡܘ ܟܠ ܩܠܝ̈ܢ ܛܥܝܢܲܝ̈ ܣܲܒܼܪܵܐ</l>
                <l n="164">ܕܒܲܠܡܹܐܝܢ ܚܘܒܹܗ ܢܝܝ ܣܟܼܟܝܵܐ ܕܥܸܣܪܝܼܢ ܕܪ̈ܝܼܢ.</l>
                <l n="165">:ܥܣܪܝܼܢ ܕܵܪ̈ܝܼܢ ܪܕܵܘ ܡ̣ܢ ܐܵܕܵܡ ܥܕܲܡܵܐ ܠܐܲܒܼܪܵܡ</l>
                <l n="166">ܡܵܚܘ ܪ̈ܗܛܲܝܗܘܿܢ ܒܲܠܡܐܹܝܢ ܫܲܝܢܵܐ ܕܚܲܕ ܒܲܪܢܫܵܐ.</l>
                <l n="167">:ܚܲܕ ܗ̄ܘ̣ܵܐ ܐܒܼܪܡ ܘܚܲܕ ܗ̄ܘ̣ܵܐ ܚܘܼܒܹܗ ܕܠܘܵܬ ܡܵܪܹܗ</l>
                <l n="168">ܘܡܸܛܠ ܚܘܼܒܹܗ ܥܒܼܕܗ ܠܡܹܐܢܵܐ ܠܟܢܘ̈ܬܹܗ.</l>
                <l n="169">:ܠܡܹܐܢܵܐ ܕܫܝܢܵܐ ܗܘ̤ܐ ܐܲܒܼܪܗܵܡ ܠܒܢܲܝ̈ ܓܸܢܣܹܗ</l>
                <l n="170">ܘܒܗ ܢܵܝܝ ܐܸܠܦܹ̈ܐ ܕܪܘܼܚ ܓܠܝܢܹ̈ܐ ܐܠܗܝܹ̈ܐ.</l>
                <l n="171">:ܡ̣ܢ ܐܒܪܗܵܡ ܫܪܝܼܘ ܐ̄ܢ̈ܫܐ ܒܪܸܚܡܲܬܼ ܩܘܼܫܬܼܵܐ</l>
                <l n="172">ܐܵܦ ܒܪܘܿܝܵܐ ܓ̣ܠܵܐ ܨܒܝܢܹܗ ܕܠܘܵܬ ܐ̄ܢܫܐ.</l>
                <l n="173">:ܚܲܕ ܨܒܝܼܢܵܐ ܗܘ̤ܵܐ ܠܐܲܗܐ ܠܘܵܬ ܒܪܢܫܑܵܐ</l>
                <l n="174">:ܘܒܕܩܹܗ ܒܟܐܢܹ̈ܐ ܒܝܲܕ ܥܠ̈ܠܬܐ ܕܟܼܠ ܐܣܟܹܝܡܝܼ̈ܢ</l>
                <l n="175">:ܠܐܒܼܕܡ ܐܡ̣ܪ ܕܒܝܲܕ ܙܪܥܹܗ ܡܒܪܟ ܥܡܡܹ̈ܐ</l>
                <l n="176">ܘܠܒܲܪ ܐܝܫܲܝ ܕܡ̣ܢ ܝܘܼܒܠܹܗ ܡܩܝܼܡ ܡܲܠܟܘܼܬܼܵܐ.</l>
                <l n="177">:ܚܲܕ ܒܬܲܪ ܚܲܕ ܝܒܠܘ ܐܢܘܿܢ ܠܫܘܼܘܵܕܝ ܡܸܠܵܘ̈ܗܝ</l>
                <l n="178">ܘܠܵܐ ܗ̄ܘ̣ܵܐ ܙܒܼܢܵܐ ܕܠܵܐ ܚܵܘܝܼ ܒܹܗ ܙܢܲܝ̈ ܨܒܼܝܢܹܗ.</l>
                <l n="179">:ܠܛܒ̈ܐ ܚܵܘܝܹܗ ܚܘܼܒܵܠ ܪܲܒܵܐ ܕܒܲܣܝܹܡܘܼܬܹܗ</l>
                <l n="180">ܕܢܸܗܘܘܿܢ ܙܪܥܝܼܢ ܣܒܼܪܵܐ ܛܵܒܼܵܐ ܒܵܐܕܢܲܝ̈ ܐ̄ܢܫ̈ܐ.</l>
                <l n="181">:ܒܟܼܠܗܘܿܢ ܙܒܼܢ̈ܐ ܙܲܪܥܹܗ ܠܙܲܪܥܵܐ ܕܦܘܼܪܩܵܢ ܐ̄ܢܫܵܐ</l>
                <l n="182">ܟܡܵܐ ܡܫܩܐ ܗ̄ܘ̣ܵܐ ܚܠܵܦ ܢܘܛ̈ܦܬܼܵܐ ܙܢܲܝ̈ ܓܸܠܝ̈ܢܹܐ.</l>
                <l n="183">:ܒܝܲܕ ܓܠܝ̈ܢܹܐ ܚܲܟܸܡ ܐ̄ܢܫ̈ܐ ܘܫܡܝ̈ܢܹܐ</l>
                <l n="184">ܕܢܸܗܘܘܿܢ ܝܕܥܝܼܢ ܠܡܪܕܵܐ ܒܐܘܼܚܵܐ ܕܫܸܡ ܐܝܼܬܘܼܬܵܐ.</l>
                <l n="185">:ܐܘܪܚܵܐ ܪܒܬܐ ܕܪܫ̣ ܒܢܒ̈ܬܿܐ ܠܡܸܪܕܵܐ ܨܹܐܕܵܘܗܝ</l>
                <l n="186">ܘܝܬܝܼܪ ܚܘܝܗ̇ ܒܒܲܪ ܬܘܬܒܹ̈ܐ ܢܒܝܼܵܐ ܘܟܵܗܢܵܐ.</l>
                <l n="187">:ܢܒܝܼܵܐ ܘܟܗܢܵܐ ܓܒ̣ܵܐ ܠܹܗ ܒܙܒܼܢܵܐ ܕܦܠܓܘܼܬ ܙܒܼܢܹ̈ܐ</l>
                <l n="188">ܕܢܗܘܹܐ ܡܚܵܘܹܐ ܙܢܲܝ̈ ܨܒܝܢܹܗ ܠܒܼܢܝ̈ܢܫܵܐ.</l>
                <l n="189">:ܟܠܹܗ ܚܲܝܠܵܐ ܕܣܥܘܿܪܘܬܹܗ ܐܫܠܸܡ ܒܐܝܵܕܘ̈ܗܝ</l>
                <l n="190">ܕܢܪܕܹܐ ܘܢܩܢܐ ܠܒܼܢܲܝ̈ ܥܡܹܗ ܒܕܚܠܲܬܼ ܩܘܼܫܬܼܵܐ.</l>
                <l n="191">:ܐܦܛܪܘܦܵܐ ܐܠܗܝܵܐ ܥܲܒܼܕܹܗ ܒܲܐܪܥܵܐ</l>
                <l n="192">ܕܢܸܗܘܹܐ ܙ̇ܐܵܢ ܥܒܼܕܲܝ̈ ܡܪܹܗ ܡ̣ܢ ܒܹܝܬ ܡܵܪܹܗ. </l>

                <pb ed="http://syriaca.org/manuscript/2289" n="f.249v"/>
                <l n="193">:ܦܪܣܐ ܟܐܢܵܐ ܦܪܝܼܝܣ ܟܐܢܵܐ ܠܥܒܕ̈ܝ ܡܵܪܹܗ</l>
                <l n="194">ܘܚܲܟܼܝܵܡܵܐܝܼܬ ܝܗܒ̣ ܡܙܘܢܵܐ ܒܟܲܦܢܐ ܘܣܲܒܼܥܵܐ.</l>
                <l n="195">:ܒܢܓܕܵܐ ܕܟܦܫܵܐ ܪܕܵܐ ܠܡܵܪ̈ܘܿܕܹܐ ܕܠܘܼܩܒܵܠ ܡܵܪܹܗ</l>
                <l n="196">:ܘܐܠܸܦ ܐܸܢܘܿܢ ܕܠܵܐ ܢܫܬܩܠܘܿܢ ܥܲܠ ܒܵܪܘܿܝܵܐ</l>
                <l n="197">:ܩܕܠܵܐ ܩܲܫܝܵܐ ܩܢ̣ܵܘ ܡܵܪ̈ܘܕܹܐ ܒܢܲܝ̈ ܐܲܒܼܪܗܵܡ</l>
                <l n="198">ܘܐܝܟ ܕܒܼܢܝܵܪܵܐ ܟܒܸܫ ܐܢܘܿܢ ܒܲܪ ܬܘܬܒܹ̈ܐ.</l>
                <l n="199">:ܢܝܪܐ ܩܫܝܵܐ ܗܘ̤ܬ ܒܪܬ ܩܵܠܹܗ ܕܗ̇ܘ ܛܲܢܵܢܵܐ</l>
                <l n="200">ܘܟܒܸܫ ܐܸܢܘܿܢ ܠܒܲܥܪܝܼܪ̈ܝܹܐ ܟܲܕ ܠܵܐ ܨܵܒܹ̇ܝܢ.</l>
                <l n="201">:ܟܲܕ ܠܵܐ ܨܒܝܢ ܓܒ̣ܵܘ ܡܪܘܼܬܵܐ ܕܫܸܡ ܐܲܠܵܗܵܐ</l>
                <l n="202">ܘܟܲܕ ܠܵܐ ܡܢܚܝܢ ܐܲܣܠܝܼܘ ܘܫܕܵܘ ܠܦܘܠܝܼܚܵܢ ܕܝܘ̈ܐ.</l>
                <l n="203">:ܡ̣ܢ ܐܝܢܢܫܹܐ ܕܫܸܡ ܒܵܪܘܿܝܵܐ ܪܚܸܡܘ ܒܵܪܘܿܝܵܐ</l>
                <l n="204">ܘܡ̣ܢ ܛܢܦܘܬܵܐ ܕܦܬܟܼܪܘܬܼܵܐ ܣܢܵܘ ܥܸܢܝܵܢܵܗ̇.</l>
                <l n="205">:ܢܒܼܥܵܐ ܕܢܓܼܕ̈ܐ ܥܒܼܝܼܕ ܗ̄ܘ̣ܵܐ ܦܘܼܡܹܗ ܕܒܲܪ ܬܵܘܬܵܒܹ̈ܐ</l>
                <l n="206">ܘܡܲܫܩܹܐ ܗ̄ܘ̣ܵܐ ܠܗܘܿܢ ܙܢܲܝ̈ ܡܚܘ̈ܬܐ ܥܙܝܙܬ̈ܐ.</l>
                <l n="207">:ܐܝܟ ܕܠܫܒܼܛܵܐ ܐܚܝܼܕ ܗ̄ܘ̣ܵܐ ܠܹܗ ܦܘܼܩܕܵܢ ܡܵܪܹܗ</l>
                <l n="208">ܘܪܕܐ ܗ̄ܘ̣ܵܐ ܒܹܗ ܠܥܲܡܵܐ ܥܲܛܠܵܐ ܪܚ̇ܡ ܦܸܗܝܵܐ.</l>
                <l n="209">:ܒܟܼܠ ܐܣܟܹܝܡܝܼ̈ܢ ܟܒܫ ܐܸܢܘܿܢ ܟܐܢܵܐ ܠܥܛ̈ܠܐ</l>
                <l n="210">ܘܒܟܼܠ ܦܘܼܪ̈ܣܝܼܢ ܬܒܼܪܘܼܗܝ ܗܸܢܘܿܢ ܠܢܝܼܪܵܐ ܕܡܸܠܵܘ̈ܗܝ.</l>
                <l n="211">:ܢܝܼܪܵܐ ܗ̣̄ܝ ܩܫܝܵܐ ܫܩܝܘܼܬ ܡܸ̈ܠܹܐ ܕܒܲܢܒܝܼܘܼܬܵܐ</l>
                <l n="212">ܘܐܘܡܢܐܝܼܬ ܡܟܒܫ ܠܐܢ̈ܫܐ ܒܕܚܲܠܬ ܩܘܼܫܬܵܐ.</l>
                <l n="213">:ܒܚܝܼܪ ܒܲܐܟܪܹ̈ܐ ܗܘ̤ܐ ܐܠܝܼܵܐ ܒܢܒܝܼܘܼܬܹܗ</l>
                <l n="214">ܘܕܦܠܚ ܣܲܓܼܝܼ ܢܚ̣ ܒܠܡܐܢܵܐ ܕܪܡ ܡ̣ܢ ܩܸܢܛܵܐ.</l>
                <l n="215">:ܒܠܡܹܐܝܢ ܫܝܢܵܐ ܕܪܡ ܡ̣ܢ ܩܸܢܛܵܐ ܢܚ ܟܫܝܼܪܵܐ</l>
                <l n="216">ܘܕܪܫ ܐܘܼܪܚܵܐ ܠܦܠܝܲܝ̈ ܫܲܦܝܼܪ ܕܢܪܕܘܼܢ ܥܲܡܹܗ.</l>
                <l n="217">:ܒܐܘܼܚܵܐ ܫܦܝܼܬܵܐ ܕܠܵܐ ܬܘܩ̈ܠܬܐ ܪܕܐ ܙܕܝܼܩܵܐ</l>
                <l n="218">ܕܕܪܝܫܵܐ ܗ̄ܘ̣ܵܬ ܠܲܚܢܘܿܟ ܟܹܐܢܵܐ ܒܫܲܘܦܪܵܐ ܕܢܦܲܫܹܗ</l>
                <l n="219">:ܫܘܦܪܐ ܕܢܲܦܫܹܗ ܕܗ̇ܘ ܫܦܝܼܪܵܐ ܚ̣ܙܵܐ ܒܵܪܘܿܝܵܐ</l>
                <l n="220">ܘܢܛܪܹܗ ܠܚ̈ܝܹܐ ܕܠܵܐ ܢܸܬܼܚܲܒܠܘܿܢ ܫܘܦܪ̈ܐ ܕܢܦܫܹܗ.</l>
                <l n="221">:ܒܹܗ ܒܗܵܢ ܫܘܼܦܪܵܐ ܕܫܦܝܼܪ̈ܬܵܐ ܫܦ̣ܪ ܐܠܝܼܵܐ</l>
                <l n="222">ܘܣܥ̣ܪ ܨܐܸܢ ܕܵܘܗܝ ܗ̇ܝ ܕܐܣܬܥܪܬ̤ ܨܝܕ ܫܲܦܝܼܪܵܐ.</l>
                <l n="223">:ܠܚܲܕ ܦܘܼܪܥܢܵܐ ܐܲܫܘܝܼ ܐܸܢܘܿܢ ܠܕܟܝܲܝ̈ ܢܲܦܫܵܐ</l>
                <l n="224">ܘܠܵܐ ܝܗܒ̣ ܐܲܬܪܵܐ ܠܡܵܘܬܼܵܐ ܝܲܥܢܵܐ ܥܲܠ ܦܓܪ̈ܝܗܘܿܢ.</l>
                <l n="225">:ܠܥܸܠ ܡ̣ܢ ܡܵܘܬܵܐ ܐܲܪܝܲܡ ܐܸܢܘܿܢ ܠܥܒܕܹ̈ܐ ܛܵܒܹ̈ܐ</l>
                <l n="226">ܕܢܪܡܐ ܛܢܢܐ ܒܪܥܝܢ ܐ̄ܢܫܐ ܕܢܸܗܘܘܿܢ ܛܵܒܹ̈ܐ.</l>
                <l n="227">:ܠܐ̄ܢ̈ܫ ܐܠܦ ܒܲܬܪܹܝܢ ܐ̄ܢܫ̈ܐ ܕܫܲܢܝܼ ܨܹܐܕܵܘܗܝ</l>
                <l n="228">ܕܠܵܐ ܢܸܬܦܠܓܘܿܢ ܥܲܠ ܪܗܒܼܘܢܵܐ ܚܚܝ̇ܬ ܡܝܼ̈ܬܹܐ.</l>
                <l n="229">:ܣܝܡܲܬܼ ܚ̈ܝܐ ܣܝܼܡܵܐ ܗ̄ܘ̣ܵܬ ܠܹܗ ܕܢܓܼܠܐ ܠܐ̄ܢܫܐ</l>
                <l n="230">ܘܩܲܕܸܡ ܚܘܝܗ̇ ܒܲܬܪܹܝܢ ܓܲܒܼܪ̈ܝܢ ܚܢܘܿܟ ܘܐܠܝܼܵܐ.</l>
                <l n="231">:ܚܢܘܿܟ ܘܐܠܝܼܵܐ ܗܘ̤ܘ ܗܕ̈ܝܐܐ ܠܟܼܝܵܢ ܐ̄ܢܫܐ</l>
                <l n="232">ܕܢܸܪܕܘܢ ܐ̄̈ܢܫܐ ܒܐܘܼܪܚܵܐ ܕܚܝܹ̈ܐ ܠܵܐ ܡܝܘ̈ܬܐ.</l>
                <l n="233">:ܠܲܚܢܘܿܟ ܫܢܝܹܗ ܒܛܵܘܪܐ ܩܲܕܡܵܐ ܕܥܸܣܪܵܐ ܕܵܪ̈ܝܢ</l>
                <l n="234">ܘܒܲܪ ܬܵܘܬܒܹ̈ܐ ܒܬܪܝܢܵܐ ܕܡܨܥܲܬ ܙܒܢ̈ܐ.</l>
                <l n="235">:ܒܡܨܥܲܬܼ ܙܒܼܢܹ̈ܐ ܥܒܲܕ ܫܘܼܢܵܝܹܗ ܕܥܒܼܕܵܐ ܛܵܒܼܵܐ</l>
                <l n="236">ܕܢܸܗܘܹܐ ܡܥܗܸܕ ܩܕܡ̈ܝܬܵܐ ܘܐ̄ܚܪ̈ܝܬܐ.</l>
                <l n="237">:ܠܬܠܬܼ ܙܒܢܝܼ̈ܢ ܦܠܓܗ ܠܥܵܠܡܵܐ ܡܵܪܹܗ ܕܥܵܠܡܵܐ</l>
                <l n="238">ܘܟܼܠ ܚܲܕ ܙܒܼܢܵܐ ܫܩܠ ܚܲܕ ܐ̄ܢܫܐ ܘܢܛܪܹܗ ܒܝܼܚܲܝܹ̈ܐ.</l>
                <l n="239">:ܒܗ̇ܘ ܩܲܕܡܝܵܐ ܫܲܢܝܼ ܠܝܢܘܟ ܓܒܼܪܵܐ ܟܹܐܢܵܐ</l>
                <l n="240">ܘܒܬܪܝܢܐ ܕܒܲܪ ܐܹܠܝܼܵܐ ܢܒܝܐ ܒܚܝܼܪܵܐ.</l>
                <l n="241">:ܒܬܠܝܼܬܝܐ ܪܵܡܵܐ ܡܢܢ ܡܸܠܬܐ ܕܲܥܠܵܘܗܝ</l>
                <l n="242">ܘܠܐ ܡܨܐ ܦܘܼܡܵܐ ܕܢܹܐܡܲܪ ܕܟܼܡܵܐ ܫܒܝܼܚ ܫܘܼܢܵܝܹܗ.</l>
                <l n="243">ܐܲܝܟ ܕܒܼܕ ܪܓܼܵܐ ܪܕܵܐ ܨܒܝܢܹܗ ܒܫܘܼܠܸܡ ܙܒܼܢܹ̈ܐ: </l>

                <pb ed="http://syriaca.org/manuscript/2289" n="f.250r"/>
                <l n="244">:ܘܕܪܸܓ ܐ̄ܢܫ̈ܐ ܡ̣ܢ ܡܟ̈ܬܐ ܠܫܒܝܼܚ̈ܬܐ</l>
                <l n="245">:ܒܨܝܼܪܘ̣ܵܐ ܙܒܼܢܵܐ ܕܫܲܢܹܝܗ ܠܲܚܢܘܵܟ ܡ̣ܢ ܕܐܠܝܵܐ</l>
                <l n="246">ܘܡܬܚܬܲܝ ܗ̄ܘ̣ܵܐ ܕܒܲܪ ܬܘܬܒ̈ܐ ܕܡ̣ܢ ܕܡܫܚܝܐ.</l>
                <l n="247">:ܚܢܘܿܟ ܕܐܫܢܝܼ ܐܡ̣ܪ ܒܠܚܘܕ ܥܲܠ ܫܘܼܢܹܝܗ̇</l>
                <l n="248">ܘܠܵܐ ܒܕܩ ܠܲܢ ܕܐܝܟܵܐ ܫܢܝܹܗ ܘܐܲܝܟܵܐ ܣܡܹܗ.</l>
                <l n="249">:ܐ̄ܪܙܢܐܝܼܬ ܪܡܙ ܠܲܢ ܡܘܼܫܹܐ ܥܲܠ ܫܘܼܢܝܹܗ</l>
                <l n="250">ܘܠܵܐ ܦܫܸܩ ܠܲܢ ܕܡܢܐ ܗ̣̄ܝ ܥܸܠܬܐ ܕܐܫܬܢܝܼ ܒܵܗ̇.</l>
                <l n="251">:ܐܲܝܟ ܕܠܫܒܼܪܹ̈ܐ ܠܓܠܓ ܐܢܝܢ ܠܗܵܠܹܝܢ ܕܲܚܡܘܿܟ</l>
                <l n="252">ܒܗ̇ܝ ܕܫܒܼܪ ܗ̄ܘ̣ܵܐ ܗ̇ܘ ܕܘܼܒܵܪܵܐ ܕܫܘܼܪܵܝ ܙܒ̈ܢܹܐ.</l>
                <l n="253">:ܫܒܼܪ ܗ̄ܘ̣ܵܐ ܣܲܓܝܼ ܙܒܼܢܹܗ ܕܲܚܢܘܿܟ ܡ̣ܢ ܕܐܹܠܝܼܵܐ</l>
                <l n="254">ܪܒܨܝܼܪܝܼܢ ܗ̄ܘ̣ܵܘ ܙܢܲܝ̈ ܫܘܼܢܝܵܐ ܡ̣ܢ ܫܘܼܢܵܝܵܐ.</l>
                <l n="255">:ܩܵܠܵܐ ܫܚܝܼܡܵܐ ܫܡ̣ܥܘ ܩܲܕܡܵܝܹ̈ܐ ܒܫܲܪܒܹܗ ܕܲܚܢܘܿܟ</l>
                <l n="256">ܕܐܠܝܼܵܐ ܕܹܝܢ ܩ̈ܠܐ ܣܒܼܝܼ̈ܣܹܐ ܕܲܢܒܝܼܘܼܬܼܵܐ.</l>
                <l n="257">:ܩ̈ܠܹܐ ܣܒܼܝ̈ܣܹܐ ܡܫܬܥܝܼܢ ܗ̄ܘ̣ܵܘ ܥܲܠ ܐܹܠܝܼܵܐ</l>
                <l n="258">ܕܩܪܸܒܼ ܙܒܼܢܵܐ ܕܡܫܬܢܹܐ ܠܹܗ ܡ̣ܢ ܨܝܕ ܐ̄ܢܵܫܵܐ.</l>
                <l n="259">:ܢܒܼܝܵܐ ܠܚܒܼܪܹܗ ܡܫܬܥܹܐ ܗ̄ܘ̣ܵܐ ܫܡܥܵܐ ܕܩܲܒܸܿܠ</l>
                <l n="260">ܘܡܝܒܠܝܼܢ ܗ̄ܘ̣ܵܘ ܓܠܝܢܲܝ̈ܗܘܿܢ ܡ̣ܢ ܚܲܕ ܠܐ̄ܚܪܝܼܢ.</l>
                <l n="261">:ܡ̣ܢ ܚܲܕ ܠܐ̄ܚܪܹܝܢ ܡܬܝܒܸܿܠ ܗ̄ܘ̣ܵܐ ܝܘܿܡ ܫܘܢܝܹܗ</l>
                <l n="262">ܟܕ ܓܵܕܠܝܼܢ ܠܹܗ ܟܠܝܼܠ ܩܘܼܠܣܹ̈ܐ ܕܓܠܝܢܝ̈ [ܗܘܿܢ.]</l>
                <l n="263">:ܒܩܵܠ ܓܸܠܝܢܵܐ ܡܬܩܠܲܣ ܗ̄ܘ̣ܵܐ ܐܬܠܝܛ ܪܘܼܚܵܐ</l>
                <l n="264">ܘܡܙܚܝܼܢ ܗ̄ܘ̣ܵܘ ܢܒܝ̈ܐ ܕܪܘܼܚܐ ܠܐܲܬܠܝܛܘܼ [ܬܹܗ.]</l>
                <l n="265">:ܐܬܠܝܛܐܹܝܬ ܡܫܬܢܐ ܗ̄ܘ̣ܵܐ ܡ̣ܢ ܕܘܼܟ ܠܐ̄ܚܪܝܢ</l>
                <l n="266">ܘܟܲܕ ܝ̇ܕܥ ܗ̄ܘ̣ܵܐ ܡܣܬܲܪ ܗ̄ܘ̣ܵܐ ܠܹܗ ܠܝܘܿܡ ܫܘܼܢܹܝܗ.</l>
                <l n="267">:ܠܵܐ ܨ̇ܒܐ ܗ̄ܘ̣ܵܐ ܢܟܼܦܐ ܕܢܸܓܼܠܹܐ ܠܫܒܚܝܘܼܬܹܗ</l>
                <l n="268">ܕܠܵܐ ܢܨܘܲܕܘܼܢܵܝܗܝ ܦܚ̈ܐ ܨܢܝܼ̈ܥܹܐ ܕܫܘܼܒܼܚܵܐ ܣܪܝܼܩܵܐ.</l>
                <l n="269">:ܚܟܝܡܐܝܼܬ ܡܦܲܪ[ܢ]ܣ ܗ̄ܘ̣ܵܐ ܠܵܗ̇ ܠܗ̇ܝ ܕܐܣܬܪܲܬ̤</l>
                <l n="270">ܥܕܡܵܐ ܕܒܼܩܹܗ ܪܘܼܚ ܓܸܠܝܢܵܐ ܕܒܟܼܘ̈ܙܹܐ.</l>
                <l n="271">:ܪܘܼܚ ܓܸܠܝܢܵܐ ܥܨܝܗܝ ܗ̄ܘ̣ܵܐ ܐܵܦܠܗ̇ ܕܢܓܠ̣ܐ ܕܟܣܝ̈ܢ</l>
                <l n="272">ܘܟܲܕ ܠܵܐ ܨ̇ܒܐ ܓ̣ܠܐ ܥܲܠ ܙܒܼܢܵܐ ܕܡܫܬܢܹܐ ܒܹܗ.</l>
                <l n="273">:ܥܠܬܢܐܝܼܬ ܪܟܸܒܼ ܥ̈ܠܠܹܐ ܩܕܼܵܡ ܬܠܡܝܼܪܹܗ</l>
                <l n="274">ܕܡܵܪܝܵܐ ܫܲܕܼܪܹܗ ܒܐܸܝܼܙܓܕܘܼܬܐ ܐܪܙܢܐܝܼܬ.</l>
                <l n="275">:ܐ̄ܪܙܢܐܝܼܬ ܡܚܵܘܹܐ ܗ̄ܘ̣ܵܐ ܠܹܗ ܠܐ̄ܪܙ ܫܘܼܢܹܝܹܗ</l>
                <l n="276">ܐܲܝܟ ܡܵܐ ܕܦܐܹܐ ܠܒܢܲܝ̈ ܐܪ̈ܙܹܐ ܐܠܗ̈ܝܹܐ.</l>
                <l n="277">:ܐܠܗ ܟܠܐ ܡܚܟܸܡ ܗ̄ܘ̣ܵܐ ܠܹܗ ܠܥܲܒܼܕܵܐ ܛܒܐ</l>
                <l n="278">ܕܢܥܸܒܼܕ ܛܟܼܣܐ ܠܫܘܼܢܵܝ ܚܲܝܹ̈ܐ ܠܵܐ ܡܝܘ̈ܬܐ.</l>
                <l n="279">:ܠܚ̈ܝܐ ܕܠܵܐ ܚܒܼܵܠ ܡܫܬܢܹܐ ܗ̄ܘ̣ܵܐ ܒܲܪ ܡܝܘܬ̈ܐ</l>
                <l n="280">ܘܚܲܟܝܼܡܐܝܼܐ ܝܲܩܪ ܐܢܘܿܢ ܩܕܵܡ ܡܝܘܬܹ̈ܐ.</l>
                <l n="281">:ܒܐܘܼܪܚܵܐ ܡܬܚܝܬܐ ܕܠܲܝܬ ܒܵܗ̇ ܡܝܼ̈ܐܹܐ ܥܬܝܼܪ ܗ̄ܘ̣ܵܐ ܕܢܸܪܕܹܐ</l>
                <l n="282">ܘܡܬܚܹܗ ܠܗܘܢܹܗ ܠܦܘܼܬ ܗ̇ܘ ܡܬܚܵܐ ܕܠܵܐ ܡܸܢܝܵܢܵܐ.</l>
                <l n="283">:ܒܥܝܢܵܐ ܕܪܘܼܚܵܐ ܚ̣ܙܝܗܝ ܚܲܙܝܵܐ ܠܗ̇ܘ ܒܘܼܣܡܵܐ</l>
                <l n="284">ܘܗܘܸܐ ܥܵܠܡܵܐ ܐܲܝܟ ܠܵܐ ܥܠܡܵܐ ܩܕܼܵܡ ܪܸܥܝܵܢܹ̈ܗ.</l>
                <l n="285">:ܥܠܡܵܐ ܐܚܪܢܵܐ ܚ̣ܙܵܐ ܒܲܚܙܲܬܵܐ ܠܵܐ ܡܓܫܡܬܼܵܐ</l>
                <l n="286">ܘܫܵܛ ܟܠܡܸܕܸܡ ܘܪܚܸܡ ܡܸܕܸܡ ܕܠܵܐ ܡܸܬܼܚܲܒܲܠ.</l>
                <l n="287">:ܚܙܵܐ ܕܟܼܡܵܐ ܪܲܒܼ ܗ̇ܘ ܕܘܒܵܪܐ ܕܡܫܢܹܐ ܠܹܗ</l>
                <l n="288">ܘܬܡܗ ܘܲܕܡܲܪ ܒܚܘܼܒܵܐ ܕܡܵܪܹܗ ܕܟܼܡܵܐ ܪܚܡܹܗ.</l>
                <l n="289">ܪܚܡܲܬܼ ܡܪܗ ܚ̣ܙܵܐ ܫܲܪܝܼܪܵܐ ܕܟܼܡܵܐ.</l>
                <l n="290">ܘܟܼܡܐ ܡܢܨܲܚ ܠܲܒܢܲܝ̈ ܒܲܝܡܹܗ ܒܲܫܒܼܚ̈ܬܼܵܐ.</l>
                <l n="291">:ܫܒܚܼܝ ܗ̄ܘ̣ܵܐ ܝܘܡܵܐ ܕܐܫܬܒܲܝܝ ܒܹܗ ܒܲܪ ܬܘܬܒܹ̈ܐ</l>
                <l n="292">ܘܗܕܝܼܪܝܼܢ ܗ̄ܘ̣ܵܘ ܙܢܲܝ̈ ܓܠܝܢ̈ܐ ܕܪܲܗܛܵܐ ܕܐܘܼܪܚܹܗ.</l>
                <l n="293">:ܚܙܵܬܐ ܕܬܲܗܪܵܐ ܚܙ̣ܵܐ ܟܲܕ ܨܝܼܪܵܐ ܠܥܸܠ ܡ̣ܢ ܐܲܪܥܵܐ</l>
                <l n="294">ܙܢܵܐ ܕܡܲܪܟܒܼܵܬܐ ܢܘܼܪܢܵܝܵܬܵܐ ܕܪܗܛܵܐ ܒܐܐܪ.</l>
                <l n="295">ܪ̈ܟܢܐ ܕܢܘܼܪܵܐ ܚ̣ܙܵܐ ܕܟܼܕܝܼܢܝܼܢ ܒܓܼܝܼ̈ܓܼܠܐ ܕܢܘܼܪܵܐ.</l>
                <l n="296">ܘܠܥܸܠ ܡܸܢܗܘܿܢ ܩܝܼܡ ܗܢܝܘܟܵܐ ܢܘܪܢܝܵܐ.</l>
                <l n="297">ܢܘܼܪܵܐ ܒܢܘܼܪܵܐ ܚܙ̣ܵܐ ܕܐܣܝܼܪܵܐ ܒܥܪ̈ܩܲܝ ܢܘܼܪܵܐ: </l>

                <pb ed="http://syriaca.org/manuscript/2289" n="f.250v"/>
                <l n="298">ܘܡܬܕܡܲܪ ܗ̄ܘ̣ܵܐ ܒܪܲܒܘܼܬ ܫܘܼܒܼܚܵܐ ܕܐܬܚܘܼܝ ܠܹܗ.</l>
                <l n="299">:ܒܪܒܘܼܬ ܫܘܼܒܼܚܵܐ ܕܝܘܿܡ ܫܘܼܡܝܹܗ ܡܬܕܡܲܪ ܗ̄ܘ̣ܵܐ</l>
                <l n="300">ܘܠܵܐ ܣܒܿܥ ܗ̄ܘ̣ܵܐ ܠܡܸܚܙܵܐ ܫܲܦܝܼܪ ܠܕܫܦܝܼܪ̈ܲܢ.</l>
                <l n="301">:ܚܙܵܐ ܟܡܵܐ ܕܡܨܐ ܐ̄ܢܫܐ ܠܡܚܙܵܐ ܪ̈ܘܼܚܵܢܝܵܬܵܐ</l>
                <l n="302">ܘܦܵܫ ܡ̣ܢ ܬܲܗܪܵܐ ܘܦܢ̣ܵܐ ܠܡܡܠܠܵܐ ܕܥܲܡ ܬܠܡܝܼܕܹܗ.</l>
                <l n="303">:ܓܠ̣ܐ ܠܹܗ ܒܚܓܠܝܵܐ ܕܡܫܬܢܐ ܐ̄̈ܢܵܐ ܫܲܪܝܼܪܵܐܝܼܬ</l>
                <l n="304">ܘܦܩܕܗ ܠܡܫܐܲܠ ܐܝܕܵܐ ܕܦܐܝܐ ܠܪܒܵܐ ܠܡܬܠ.</l>
                <l n="305">:ܫܐ̇ܠ ܡܸܢܝ ܐܡ̣ܪ ܪܒܵܐ ܡܗܝܼܕܵܐ ܠܘܵܬ ܬܲܠܡܝܼܕܹܗ</l>
                <l n="306">ܘܣܒܼ ܠܵܟ ܡܕܡ ܕܗܵܘܹܐ ܥܲܡܵܟ ܘܡܢܨܲܝܝ ܠܵܟ.</l>
                <l n="307">:ܫܐܠ ܬܠܡܝܼܕܵܐ ܕܪܓܼܐ ܥܦܝܼܦܵܐ ܕܲܢܒܝܼܘܼܬܵܐ</l>
                <l n="308">ܘܚܟܡܹܗ ܪܒܹܗ ܕܐܝܟܵܢ ܢܸܫܐܠ ܘܐܝܟܵܢ ܢ̇ܣܒ.</l>
                <l n="309">:ܫܐܸܠ ܫܵܐܘܠܵܐ ܘܝܗ̣ܒ ܝܗܘܿܒܼܵܐ ܬܪܬܹܝܢ ܒܲܚܕܵܐ</l>
                <l n="310">ܘܫܪܝܼ ܢܒܝܼܵܐ ܕܢܪܕܐ ܒܐܘܼܪܚܵܐ ܕܠܐ ܚܙܝܵܐ ܠܹܗ.</l>
                <l n="311">:ܝܼܬܸܒ ܥܦܪܢܵܐ ܥܲܠ ܡܪ ܟܒܲܬܼܵܐ ܪܘܼܚܵܢܵܝܬܵܐ</l>
                <l n="312">ܘܐܚܲܕ ܒܐܝܼܕܵܘ̈ܗܝ ܥܪ̈ܩܹܐ ܕܢܘܼܪܵܐ ܘܠܵܐ ܐܬܚܪܟ.</l>
                <l n="313">:ܪܡܚܢܐܝܼܬ ܕܕܹܝܢ ܗ̄ܘ̣ܵܐ ܪܘܼܚܵܐ ܬܚܹܝܬ ܥܦܪܢܵܐ</l>
                <l n="314">ܘܡܕܒܲܪ ܗ̄ܘ̣ܵܐ ܦܓܼܪܐ ܠܪܘܼܚܵܐ ܘܪܘܼܚܵܐ ܠܦܲܓܼܪܵܐ.</l>
                <l n="315">:ܒܪܘܼܚ ܦܪܚ ܗ̄ܘ̣ܵܐ ܢܒܝܼܵܐ ܕܪܘܼܚܵܐ ܠܟܪ ܕܐܙܠ ܗܘܐ</l>
                <l n="316">:ܘܡܣܬܒܪܵܐ ܗ̄ܘ̣ܵܬ ܕܠܐܦܲܝ̈ ܪܘܡܵܐ ܡܸܬܥܠܹܐ ܗ̄ܘ̣ܵܐ</l>
                <l n="317">:ܠܐܦܝ̈ ܪܘܡܵܐ ܢ̇ܓܕ ܗ̄ܘ̣ܵܐ ܠܹܗ ܪܸܡܙܵܐ ܠܡܹܐܙܲܠ</l>
                <l n="318">ܠܵܘ ܠܫܡܝܵܐ ܐܸܠܵܐ ܠܐܬܪܐ ܕܪܵܡ ܡ̣ܢ ܐܲܪܥܵܐ.</l>
                <l n="319">:ܠܵܘ ܠܫܡܝܵܐ ܣܠܸܩ ܐܠܝܼܵܐ ܒܝܘܿܡ ܫܘܼܢܹܝܗ</l>
                <l n="320">ܐܠܵܐ ܠܐ ܝܟܵܐ ܕܐܸܫܬܢܝܼ ܗ̄ܘ̣ܵܐ ܚܢܘܿܟ ܒܲܪ ܓܸܢܣܹܗ.</l>
                <l n="321">:ܗܘ̤ ܗ̇ܘ̣ ܪܸܡܙܵܐ ܕܫܢܝܹܗ ܠܲܚܢܘܿܟ ܫܲܢܹܝܗ ܐܵܦܠܹܗ</l>
                <l n="322">ܘܒܚܲܕ ܐܬܪܵܐ ܬܚܹܗ ܐܸܢܘܿܢ ܕܢܸܗܘܘܿܢ ܐܟ̄ܚܕ.</l>
                <l n="323">:ܚܕܵܐ ܗ̄ܘ̣ܬ ܥܠܬܐ ܕܐܫܬܢܝܼܘ ܒܵܗ̇ ܡ̣ܢ ܨܝܕ ܐ̄ܢܫܵܐ</l>
                <l n="324">ܘܒܼܚܲܕ ܐܲܬܼܪܵܐ ܘܚܲܕ ܥܸܢܝܵܢܵܐ ܦܐܹܐ ܗ̄ܘ̣ܵܐ ܕܢܸܗܘܘܿܢ.</l>
                <l n="325">:ܒܫܘܒܼܚܵܐ ܒܠܚܘܕ ܥܒܼܕ ܦܘܼܪܫܢܵܐ ܟܕ ܡܫܬܢܝܼܢ</l>
                <l n="326">ܠܦܘܼܬ ܕܘܼܒܵܪܵܐ ܕܒܹܝܬ ܫܒܼܪܘܼܬܼܵܐ ܠܲܓܼܡܝܼܪܘܼܬܵܐ.</l>
                <l n="327">:ܫܒܼܪ ܗ̄ܘ̣ܵܐ ܙܲܒܢܵܐ ܕܐܫܬܢܝܼ [ܗ̄ܘ̣ܵܐ] ܒܹܗ ܚܢܘܿܟ ܫܲܦܝܼܪܵܐ</l>
                <l n="328">ܘܒܨܝܼܪܝܼܢ ܗ̄ܘ̣ܵܘ ܙܢܲܝ̈ ܫܘܢܹܝܗ ܕܡ̣ܢ ܐܹܠܝܼܵܐ.</l>
                <l n="329">:ܚܡܝܼܪ ܗ̄ܘ̣ܵܐ ܙܒܢܹܗ ܕܒܲܪ ܬܘܬܒܹ̈ܐ ܡ̣ܢ ܗ̇ܘ ܕܲ̇ܚܢܘܿܟ</l>
                <l n="330">ܘܫܒܼܚ̈ܝܢ ܗܘ̣̈ܝ ܐܦ ܕܡܘ̈ܬܐ ܕܝܘܿܡ ܫܘܢܹܝܗ.</l>
                <l n="331">:ܒܝܲܕ ܕܡܘ̈ܬܐ ܪ̈ܘܚܢܝܬܐ ܦܲܪܫ ܐܸܢܘܿܢ</l>
                <l n="332">ܕܢܓܠܐ ܠܐ̄ܢܫ̈ܐ ܥܲܠ ܦܘܼܪܫܵܢܵܐ ܕܗ̇ܘܐ ܠܚܲܪܬܵܐ.</l>
                <l n="333">:ܝܘܿܡ ܫܘܼܠܡܵܐ ܨܵܪ ܒܚܙܬܵܐ ܕܫܘܢܵܝ ܟܹܐܢܹ̈ܐ</l>
                <l n="334">ܘܝܬܝܪܐܝܼܬ ܒܝܘܿܡ ܫܘܢܹܝܗ ܕܒܲܪ ܬܘܬܒܹ̈ܐ.</l>
                <l n="335">:ܠܪܘܡܵܐ ܕܠܥܸܠ ܥܬܝܼܕ ܗ̄ܘ̣ܵܐ ܕܢܣܩܝܼܘܗܝ ܠܓܢܣܵܐ ܕܐ̄ܢܫܐ</l>
                <l n="336">ܘܩܕܡ ܨܪܗ̇ ܠܗ̇ܝ ܡܣܩܬܵܐ ܒܫܘܼܢܵܝ ܥܲܒܼܕܹܗ.</l>
                <l n="337">:ܠܪܵܘܡܵܐ ܬܠܹܐ ܗ̄ܘ̣ܵܐ ܚܝܵܪܵܐ ܕܪܗܛܵܐ ܕܗ̇ܝ ܡܪܟܒܼܬܼܵܐ</l>
                <l n="338">ܠܐܝܟܵܐ ܕܲܥܬܝܼܕ ܟܠܹܗ ܟܝܵܢܵܐ ܠܡܸ[ܬ]ܥܠܝܘ.</l>
                <l n="339">:ܒܗܵܕܹܐ ܬܸܢܘܵܝ ܐܡܝܼܪ ܕܣܠܸܩ ܒܲܪ ܬܘܬܒܹ̈ܐ</l>
                <l n="340">ܠܵܐ ܗ̄ܘ̣ܵܐ ܕܣܠܸܩ ܐܠܐ ܕܢܨܘܪ ܐ̄ܪܵܙ ܡܣܩܬܼܵܐ.</l>
                <l n="341">:ܐ̄ܪܵܙ ܡܣܩܬܵܐ ܨܵܪ ܒܲܚܙܵܬܵܐ ܕܐܫܬܢܝܼ ܒܵܗ̇</l>
                <l n="342">ܕܗܵܟܼܵܢ ܣܠܸܩ ܟܝܵܢ ܡܝܘ̈ܬܹܐ ܒܐ̈ܪܙ ܡܲܣܲܩܬܹܗ.</l>
                <l n="343">:ܐܘܪܚܵܐ ܕܚ̈ܝܐ ܕܪܫ̣ܘ ܠܲܢ ܟܸܐܢܹ̈ܐ ܚܢܘܿܟ ܘܐܹܠܝܼܵܐ</l>
                <l n="344">ܘܢܚܘ ܒܲܠܡܹܐܢܵܐ ܕܫܘܼܠܵܡ ܐܘܼܪܚܵܐ ܕܠܐ ܡܝ̈ܘܬܹܐ.</l>
                <l n="345">:ܒܚܲܝܹ̈ܐ ܕܠܵܐ ܚܒ̣ܵܠ ܢܛܝܼܪܝܼܢ ܒܐܲܬܼܪܵܐ ܕܐܙܡܢܘ ܠܗ</l>
                <l n="346">ܘܟܼܝܵܢܐܝܼܬ ܡܢܝܢ ܚܝ̈ܐ ܒܡܸܕܸܡ ܕܲܒܼܨܝܼܪ.</l>
                <l n="347">ܒܡܸܕܸܡ ܕܒܼܨܝܼܪ ܚܐܝܢ ܟܸܐܢܹ̈ܐ ܟܲܪ ܕܐܝܬܲܝܗܘܿܢ.</l>
                <l n="348">ܒܚܹܝܠ ܗ̇ܘ ܪܘܼܚܵܐ ܕܦܫܝܼ̈ܩܵܢ ܠܹܗ ܐܵܦ ܥܣܩ̈ܬܐ. </l>

                <pb ed="http://syriaca.org/manuscript/2289" n="f.251r"/>
                <l n="349">:ܒܚܝܹܠ ܦܘܼܩܵܕܢܹܗ ܢܛܝܼܪܝܼܢ ܒܐܪܥܵܐ ܐܪ̈ܥܢܝܹܐ</l>
                <l n="350">ܟܲܕ ܠܵܐ ܚܝܒܝܼܢ ܡܟ̣ܢ ܥܣܩ̈ܬܐ ܕܐܪ̈ܥܢܝܹܐ.</l>
                <l n="351">:ܒܹܗ ܒܟܝܵܢܐ ܡܠܹܐ ܢܘܝܢܐ ܡܟܢܝܢ ܚ̇ܐܹܝܢ</l>
                <l n="352">ܘܗܵܢܘ ܬܲܗܪܵܐ ܕܠܐ ܡܸܬܚܠܝܼܢ ܡ̣ܢ ܢܟܝܢܹ̈ܐ.</l>
                <l n="353">:ܬܗܪܐ ܗ̄ܘ̣ ܪܲܒܵܐ ܕܠܝܟܢ ܚ̇ܐܝܢ ܚܝܹ̈ܐ ܕܐ̄ܢܫܐ</l>
                <l n="354">ܘܠܵܐ ܡܸܫܬܲܚܩܝܼܢ ܡ̣ܢ ܚܘܬܚ̈ܬܐ ܕܓܠܠܹ̈ܐ ܫܚܝܼ̈ܩܹܐ.</l>
                <l n="355">:ܒܗܘܿܢ ܐܬܝܗܘܿܢ ܙܢܲܝ̈ ܚܘܬܚ̈ܬܐ ܕܠܚ̈ܝ ܐ̄ܢܫܐ</l>
                <l n="356">ܘܡܫܲܠܹܐ ܠܗܘܿܢ ܗ̇ܘ ܦܘܼܩܕܢܵܐ ܕܫܢܝܼ ܐܸܢܘܿܢ.</l>
                <l n="357">:ܗ̇ܘ ܦܘܩܕܢܵܐ ܡܫܠܐ ܡܸܢܗܘܿܢ ܙܢܲܝ̈ ܚܘܼܬܚ̈ܬܐ</l>
                <l n="358">ܘܠܵܐ ܡܬܪܦܝܢ ܡ̣ܢ ܥܢܝܢܐ ܕܫܒܼܚ̈ܝܬܐ.</l>
                <l n="359">:ܫܒܚܹܝ ܥܸܢܝܵܢܗܘܿܢ ܘܦܐܐ ܪܗܛܵܐ ܕܕܘܼܩܵܪ̈ܲܝܗܘܿܢ</l>
                <l n="360">ܘܡܲܢ̣ܘ ܣܦ̇ܩ ܕܢܬܢܐ ܗܸܪܓܐ ܕܐܡܝܼܢܝܼܢ ܒܹܗ.</l>
                <l n="361">:ܠܵܐ ܡܬܡܠܲܠ ܗܸܪܓܵܐ ܕܗܪܓܝܼܢ ܗܪ̈ܓܝ ܫܲܦܝܼܪ</l>
                <l n="362">ܘܣܗ̇ܕ ܦܘܠܘܿܣ ܕܐܙܠ ܒܙܒܢ ܘܨܬܼ ܥܢܝܵܢܗܘܿܢ.</l>
                <l n="363">:ܒܗ̇ܘ ܥܢܝ̈ܢܐ ܕܠܐ ܡܝܘܬ̈ܐ ܥܢܹܝܢ ܡܝܘ̈ܬܹܐ</l>
                <l n="364">ܘܥܲܡ ܠܐ ܓܫܝܼܡܹ̈ܐ ܡܗܲܠܠܝܼܬ ܩ̈ܠܐ ܪ̈ܘܚܢܹܝܐ.</l>
                <l n="365">:ܐܲܝܟ ܪ̈ܘܚܢܹܐ ܥܬܝܼܕܹܝܢ ܕܢܸܗܘܘܿܢ ܐܪ̈ܥܢܲܝܹ̇ܐ</l>
                <l n="366">:ܘܩܲܕܸܡ ܫܲܢܝܼ ܬܪܹܝܢ ܦܓܼܪ̈ܢܹܐ ܠܫܘܼܪܵܪ ܟܠܐ</l>
                <l n="367">:ܠܫܘܼܪܵܪ ܟܠܵܐ ܫܢܝܼ ܐܸܢܘܿܢ ܠܬܪܹܝܢ ܐ̄ܢܫܐ</l>
                <l n="368">:ܕܒܫܘܢܝܗܘܿܢ ܢܫܪܲܪܐ̄ܢܫܐ ܒܲܥܬܼܝܼܕ̈ܬܵܐ</l>
                <l n="369">:ܗܡܝܪ̈ܐ ܕܫܝܢܐ ܩܲܒܸܠܪ ܐܸܢܘܿܢ ܠܕܟܼܝܝ ܢܦܫܵܐ</l>
                <l n="370">ܕܗܘܹܐ ܩܲܝܡܵܐ ܫܲܝܢܵܐ ܕܐ̄ܢܫܵܐ ܠܘܵܬ ܒܵܪܘܿܝܵܐ.</l>
                <l n="371">:ܟܝܢܵܐ ܪܦܝܵܐ ܟܝܵܢ ܡܝܘܬܹ̈ܐ ܡ̣ܢ ܫܘܼܪܝܵܐ</l>
                <l n="372">ܘܕܠܵܐ ܛܲܟܼܣܵܐ ܡܥܕܝܢ ܦܗܝܢ ܒܪ̈ܓܝܓܬܐ.</l>
                <l n="373">:ܦܸܗܝܵܐ ܣܢܝܵܐ ܕܪ̈ܥܝܢܲܝܗܘܿܢ ܚ̣ܙܵܐ ܚ̇ܙܐ ܟܠ</l>
                <l n="374">ܘܢܣܒܼ ܡܢܗܘܿܢ ܬܪܹܝܢ ܡܫܟܢܹ̈ܐ ܕܢܸܗܘܘܿܢ ܨܹܐܕܵܘܗܝ.</l>
                <l n="375">:ܠܐܬ̤ܵܐ ܕܫܲܝܢܵܐ ܫܢܝܼ ܐܸܢܘܿܢ ܡ̣ܢ ܨܝܕ ܐ̄ܢܫܐ</l>
                <l n="376">ܕܢܸܗܘܘܿܢ ܐ̄ܢܫܐ ܢܛܪܝܼܢ ܚܘܼܒܵܐ ܠܘܿܬ ܟܣܝܘܼܬܹܗ.</l>
                <l n="377">:ܠܫܲܝܢܵܐ ܕܐ̄̈ܢܫܐ ܡܫܪܪܝܼܢ ܟܠܫܵܥ ܬܪܹܝܢ ܫܲܪܝܪܹ̈ܐ</l>
                <l n="378">ܘܡܚܲܨ ܠܹܗ ܒܗܸܪܓܵܐ ܛܒܼܵܐ ܕܪ̈ܥܝܲܢܝܗܘܿܢ.</l>
                <l n="379">:ܠܨܠܸܡ ܐ̄ܢܫܐ ܪܚܸܡ ܐܵܦ ܪܵܚܸ̇ܡ ܪܚܸ̇ܡ ܐ̄ܢܫܐ</l>
                <l n="380">ܘܒܟܼܠ ܥܠ̈ܠܢ ܗܕܐ ܒ̇ܥܐ ܕܢܚܘܢ ܐ̄ܢܫ̈ܐ.</l>
                <l n="381">:ܠܚ̈ܝܹܐ ܕܐ̄ܢܫܐ ܚܣܟ ܡ̣ܢ ܡܵܘܬܵܐ ܬܪܹܝܢ ܡܵܝܘ̈ܬܹܐ</l>
                <l n="382">ܕܒܝܲܚܝܲܝ̈ܗܘܿܢ ܢܥܗܕܘܢ ܠܐ̄ܢܫ̈ܐ ܥܲܠ ܚܲܝܲܘ̈ܗܘܿܢ.</l>
                <l n="383">:ܠܟܼܠܹܗ ܟܝܢܵܐ ܡܠܝܼܟܝܼܢ ܚܲܝܹ̈ܐ ܠܵܐ ܡܝܘ̈ܬܹܐ</l>
                <l n="384">:ܘܣܗܕ̈ܐ ܕܗܵܕܹܐ ܬܪܹܝܢ ܥܲܪ̈ܒܹܐ [ܗܘ̤ܵܘ ܚܝ̇ܗܘܿܢ ܠܡܵܝܘܿܬܘܼܬܼܗܘܿܢ] ܚܢܘܿܟ
                    ܘܐܹܠܝܼܵܐ</l>
                <l n="385">:ܘܐܝܟ ܥܪ̈ܒܹܐ ܗܘ̤ܵܘ ܚܝ̈ܗܘܿܢ ܠܡܵܝܘܬܘܼܬܲܢ</l>
                <l n="386">ܕܠܵܐ ܢܬܪܦܹܐ ܡ̣ܢ ܬܘܟܼܠܢܵܐ ܕܚ̈ܝܹܐ ܡܠܝܼܟܹ̈ܐ.</l>
                <l n="387">:ܚܲܝܹ̈ܐ ܕܠܵܐ ܚܒܼܵܠ ܛܝܸܒܼ ܛܵܒܼܵܐ ܠܟܼܝܵܢ ܐ̄ܢܫܐ</l>
                <l n="388">ܘܟܬܒܼ ܐܢܘܿܢ ܒܬܪܹܝܢ ܣܸܦܪܹ̈ܐ ܘܣܵܗܕ̈ܐ ܬܠܵܬܼܵܐ.</l>
                <l n="389">:ܒܣܦܪܐ ܩܕܡܵܐ ܐܪܡܝܼܘ ܐܝܼܕܵܐ ܚܢܘܿܟ ܘܐܠܝܼܵܐ</l>
                <l n="390">ܘܒܬܪܝܢܵܐ ܚܲܕ ܥܪܒܼܵܐ ܘܣܗܕܵ[ܐ] ܒܚܝܼܪܵܐ.</l>
                <l n="391">:ܣܗܕܵܐ ܒܚܝܼܪܵܐ ܒܚܪ ܒܵܪܘܿܝܵܐ ܡ̣ܢ ܡܵܝܘ̈ܬܹܐ</l>
                <l n="392">ܕܢܗܘܹܐ ܣܗ̇ܕ ܥܲܠ ܛܒ̈ܬܐ ܕܒܢܲܝ̈ ܓܸܢܣܹܗ.</l>
                <l n="393">:ܠܣܗܕܘܬ ܐ̄ܢܫܐ ܗܵܘܝܵܐ ܒܐܲܪܥܵܐ ܟܠ ܣܗܕܘܼܬܼܵܐ</l>
                <l n="394">ܘܬܠܝܬܐܝܼܬ ܡܥܕܹܝܢ ܛ̇ܒܥܝܼܢ ܫܛܪ ܚܘ̈ܒܬܐ.</l>
                <l n="395">:ܫܛܪܐ ܕܚܘ̈ܒܹܐ ܟܬܲܒܼ ܒܵܪܘܿܝܵܐ ܒܹܝܬ ܠܹܗ ܠܐ̄ܢܫ̈ܐ</l>
                <l n="396">ܘܛܒܥܗ ܒܛܟܼܣܵܐ ܐܪܥܢܝܵܐ ܘܫܡܝܫܵܐ.</l>
                <l n="397">:ܬܠܵܬܐ ܣܗ̈ܕܐ ܥܒܼܕ ܒܹܗ ܣܗ̈ܕܐ ܒܫܛܪ ܚܲܝܲܝ̈ܢ</l>
                <l n="398">ܚܢܘܿܟ ܘܐܠܝܐ ܘܲܬܠܝܼܵܬܐܝܼܬ ܡܫܝܼܚܵܐ ܕܡܸܢܲܢ.</l>
                <l n="399">:ܡܫܝܼܚܵܐ ܕܡܸܢܲܢ ܛܒܥܗ ܒܲܕ ܡܹܗ ܠܫܛܪ ܚܲܝܲܝ̈ܢ</l>
                <l n="400">ܕܢܗܘܹܐ ܫܪܝܼܪ ܡܘܼܠܟܿܢ ܚ̈ܝܹܐ ܠܟܼܠܹܗ ܓܸܢܣܹܗ.</l>
                <l n="401">:ܒܡܘܬܹܗ ܚܪܪܢ ܡ̣ܢ ܥܲܒܼܕܘܼܬܼܵܐ ܕܒܝܼܫܵܐ ܘܡܵܘܬܼܵܐ</l>
                <l n="402">ܘܲܒܼܢܘܼܚܵܡܹܗ ܡ[ܠܸܟ ܠܲܢ] ܚܲܝܹ̈ܐ ܠܵܐ ܡܝܘ̈ܬܹܐ.</l>
                <l n="403">ܠܵܐ ܡܝܘܬܵܐ ܗܘ̤ܐ ܒܟܝܢܹܗ ܒܬܲܪ ܡܵܘܬܹܗ: </l>

                <pb ed="http://syriaca.org/manuscript/2289" n="f.251v"/>
                <l n="404">ܕܢܸܗܘܘܿܢ ܚܲܝܵܘ̈ܗܝ ܣܗܕܹ̈ܐ ܒܚܝܼܪܹ̈ܐ ܠܓܸܢܣܵܐ ܕܐ̄ܢܫܐ.</l>
                <l n="405">:ܠܚܝܹ̈ܐ ܕܐ̄ܢܫܐ ܓܒܝܗܝ ܒܵܪܘܿܝܵܐ ܠܗ̇ܘ ܒܲܪܢܵܫܵܐ</l>
                <l n="406">ܘܐܪܝܼܡ ܕܪܓܹܗ ܠܕܲܪܓܼܵܐ ܪܡܵܐ ܕܐܠܗܘܼܬܹܗ.</l>
                <l n="407">:ܠܵܐ ܗ̄ܘ̣ܵܐ ܒܛܟܼܣܵܐ ܕܐܠܗܘܼܬܹܗ ܟܲܝ[ܐ]ܢܹ̄ܐ ܠܕܪܓܹܗ</l>
                <l n="408">ܐܠܵܐ ܒܛܲܟܼܣܵܐ ܕܗ̇ܘ ܛܘܼܟܵܣܵܐ ܕܠܲܝܬ ܠܹܗ ܦܸܚܡܵܐ.</l>
                <l n="409">:ܠܝܬ ܠܹܗ ܦܚܡܵܐ ܠܕܪܓܼܐ ܕܡܩ ܒܹܗ ܪܫܝܼܬ ܓܸܢܣܢ</l>
                <l n="410">ܘܠܵܐ ܡܬܦܚܡܵܐ ܪܫܢܘܼܬܹܗ ܥܲܡ ܕܥܒܝܼܕ̈ܐ.</l>
                <l n="411">:ܠܘ ܐܝܟ ܥܒܼܕܐ ܥܒܼܕܗ ܕܢܹܐܪܲܒܼ ܒܡܢܘ̈ܬܐ</l>
                <l n="412">:ܘܠܵܐ ܠܫܘܢܹܝܗ ܥܒܲܕ ܐܝܟ ܕܚܢܘܟ ܘܐܝܟ ܕܐܹܠܝܼܵܐ</l>
                <l n="413">:ܚܢܘܿܟ ܘܐܠܝܼܵܐ ܡ̣ܢ ܨܝܕ ܐ̄ܢܫܐ ܫܲܢܝܼ ܐܸܢܘܿܢ</l>
                <l n="414">ܘܐܥܡܲܪ ܐܢܘܿܢ ܒܐܬܪܵܐ ܐ̄ܚܪܢܵܐ ܕܐܝܬܼܘܗܝ ܒܐܲܪܥܵܐ.</l>
                <l n="415">:ܒܐܪܥܵܐ ܥܡܪܝܼܢ ܐܪ̈ܥܢܝܹܐ ܚܢܘܟ ܘܐܹܠܝܼܵܐ</l>
                <l n="416">ܘܒܹܗ ܒܟܼܝܢܵܐ ܕܡܝܘܬܘܬܐ ܢܛܝܼܪܝܼܢ ܒܐܲܪܥܵܐ.</l>
                <l n="417">:ܠܐܬܪܵܐ ܕܥܕܢ ܥ̣ܠܘ ܫܲܪܝܼܪܹ̈ܐ ܠܡܕܝܼܪܘܼ</l>
                <l n="418">:ܐܝܟܵܐ ܕܥܡܼܪ ܐܕܼܵܡ ܪܹܫܵܐ ܕܟܼܠܹܗ ܓܸܢܣܲܢ</l>
                <l n="419">:ܐܕܵܡ ܕܬܪܹܝܢ ܬܪܥܹܗ ܠܫܘܼܪܵܠ ܕܒܐܦܝ̈ ܐ̄ܢ̈ܫܐ</l>
                <l n="420">ܘܐܲܥܸܠ ܐ̄ܢܫܐ ܠܐܬܪܐ ܕܣܝܼܓ ܗ̄ܘ̣ܵܐ ܒܓܼܙܪ ܕܝܼܢܵܐ.</l>
                <l n="421">:ܒܓܼܙܪ ܕܝܢܐ ܟܠܹܝܢ ܗ̄ܘ̣ܵܘ ܐ̄ܢܫܐ ܡ̣ܢ ܗ̇ܘ ܐܲܬܼܪܵܐ</l>
                <l n="422">ܥܕܡܵܐ ܕܫܼܪܵܝܗܝ ܚܲܕ ܒܲܪ ܢܫܵܐ ܘܫܪܪ ܐ̄ܢܫܐ.</l>
                <l n="423">:ܚܲܕ ܒܪܢܫܵܐ ܡܫܝܼܚܵܐ ܕܡܸܢܲܢ ܥܠ ܠܹܗ ܠܘܼܩܕܵܡ</l>
                <l n="424">ܘܝܗ̣ܒ ܡܥܠܬܹܗ ܠܟܼܠܗܘܿܢ ܐ̄ܢܫ̈ܐ ܒܝܲܕ ܢܦܫ̈ܬܐ.</l>
                <l n="425">:ܚܢܘܿܟ ܘܐܠܝܼܵܐ ܥܠ̣ܘ ܗ̄ܘ̣ܵܘ ܒܲܠܚܘܿܕ ܒܦܓܼܪ ܘܒܪܘܼܚ</l>
                <l n="426">ܘܐܝܬܝܗܘܿܢ ܒܹܗ ܥܕܡܵܐ ܠܙܲܒܲܢܵܐ ܕܡܥܒܲܪ ܙܲܒܼܢܹ̈ܐ.</l>
                <l n="427">:ܡܥܒܪ ܙܒܢܹ̈ܐ ܥܠ ܠܹܗ ܠܘܼܩܵܕܵܡ ܒܪܘܼܚ ܠܵܘ ܒܦܓܼܪ</l>
                <l n="428">ܘܢܦ̣ܩ ܡܢܗ ܘܣܠܸܩ ܠܐܬܪܐ ܕܦܐܹܐ ܡܸܢܹܗ.</l>
                <l n="429">:ܠܐܬܢܪܐ ܕܪܘܡܐ ܕܪܵܡ ܡ̣ܢ ܪܘܡܵܐ ܣܠܸܩ ܪܫܝܬܲܢ</l>
                <l n="430">ܠܩܕܘܿܫ ܩܘܕܫ̈ܐ ܕܠܵܐ ܥܸܠܲܬ̤ ܠܹܗ ܪܓܼܠܵܐ ܕܐ̄ܢܫܵܐ.</l>
                <l n="431">:ܩܕܵܡ ܐܝܬܘܼܬܼܵܐ ܥܲܠ ܕܢܟܲܗܸܢ ܟܗܢܵܐ ܕܡܸܢܲܢ</l>
                <l n="432">ܒܐܬܪܐ ܕܕܟܹܐ ܡ̣ܢ ܢܟܼܝܢܹ̈ܐ ܘܡ̣ܢ ܡܟܝ̈ܢܹܐ.</l>
                <l n="433">:ܒܕܡܵܐ ܕܢܲܦܫܹܗ ܟܗܢ ܚܕܵܐ ܙܒܲܢ ܒܹܝܬ ܐܪ̈ܥܢܹܐ</l>
                <l n="434">ܘܣܦ̣ܩ ܕܒܚܵܐ ܕܩܲܕܝܼܫܘܼܬܹܗ ܚܠܵܦ ܟܠ ܒܸܪ̈ܝܵܢ.</l>
                <l n="435">:ܚܠܵܦ ܟܠ ܒܸܪ̈ܝܵܢ ܓܒܝܗܝ ܒܵܪܘܿܝܵܐ ܡ̣ܢ ܒܪ̈݁ܝܬܼܵܐ</l>
                <l n="436">ܘܩܲܒܠܹܗ ܠܡܵܘܬܹܗ ܐܝܟ ܦܘܼܪܩܵܢܵܐ ܚܠܵܦ ܡܝܘ̈ܬܹܗ.</l>
                <l n="437">:ܥܘܠ̣ܐ ܕܐ̄ܢܫܐ ܟܬܡܹܗ ܠܥܠܡܵܐ ܒܫܟܝܼܪ̈ܬܵܐ</l>
                <l n="438">ܘܦܢܐ ܛܒ̣ܵܐ ܘܕܲܟܼܝܹܗ ܒܡܵܘܬܵܐ ܕܚܲܕ ܒܲܪܢܫܵܐ.</l>
                <l n="439">:ܒܹܝܬ ܒܗ̇ܘ ܡܸܕܸܡ ܕܥܲܠ ܒܹܗ ܡܵܘܬܵܐ ܘܚܸܒܸܠ ܐ̄ܢܫܐ</l>
                <l n="440">ܒܗ ܥܠ̣ܘ ܚܲܝܹ̈ܐ [ܘܒܛܠ] ܡܘܬܵܐ ܡ̣ܢ ܐ̄ܢܫܘܼܬܼܵܐ.</l>
                <l n="441">:ܐܕܼܵܡ ܕܣܫܗ̇ ܠܐܘܼܪܚܵܐ ܕܡܵܘܬܵܐ ܒܪܓܲܬܼ ܦܐܪܵܐ</l>
                <l n="442">ܘܥܒܪ ܡܵܘܬܵܐ ܒܟܼܠܹܗ ܟܝܵܢܵܐ ܐܕܡܝܵܐ.</l>
                <l n="443">:ܥܒ̣ܪ ܦܘܩܕܢܵܐ ܫܥܒܸܕ ܐ̄ܢܫܐ ܠܥܒܕܘܼܬ ܡܵܘܬܵܐ</l>
                <l n="444">ܘܐܲܘܚܸܠܘ ܐ̄ܢܫܐ ܕܠܵܐ ܬܘܼܒܼ ܚ̇ܐܝܢ ܓܸܢܣܵܐ ܕܐ̄ܢܫܐ.</l>
                <l n="445">:ܠܣܒܼܪܵܐ ܕܐ̄ܢܫܵܐ ܓܒܼܵܐ ܒܵܪܘܿܝܵܐ ܬܠܵܬܐ ܐ̄ܢܫܐ</l>
                <l n="446">ܘܲܥܒܼܕ ܐܸܢܘܿܢ ܣܗ̈ܕܹܐ ܕܣܵܗܕܹܝܢ ܠܚ̈ܝܹܐ ܕܐ̄ܢܫܵܐ.</l>
                <l n="447">:ܠܚ̈ܝܹܵܐ ܕܐ̄ܢܫܐ ܣܗܕܹܝܢ ܒܐܪܥܵܐ ܚܢܘܿܟ ܘܐܠܝܼܵܐ</l>
                <l n="448">[...]ܫܝܼܬ ܚܲܝܹ̈ܢ ܠܥܸܠ ܒܲܫܡܝܵܐ ܡܫܪܲܪ ܚܲܝ̈ܢ.</l>
                <l n="449">:ܬܪܹܝܢ ܫܲܪܝܼܪܹ̈ܐ ܣܗܕܹܝܢ ܒܲܐܪܥܵܐ ܥܲܠ ܚܘܼܕܬܲܢ</l>
                <l n="450">ܘܚܲܕ ܒܲܫܡܲܝܵܐ ܡܚܬܸܡ ܡ̈ܠܹܐ ܕܠܥܸܠ ܘܕܠܬܲܝܬ.</l>
                <l n="451">:ܬܪܹܝܢ ܐܲܝܟ ܥܒܕ̈ܐ ܡܦܝܣܝܢ ܒܐܲܪܥܵܐ ܚܢܘܿܟ ܘܐܹܠܝܼܵܐ</l>
                <l n="452">ܘܚܲܕ ܐܝܟ ܡܲܠܟܵܐ ܫܪܹܐ ܒܫܡܝܐ ܘܦܩܕ ܒܐܪܥܵܐ.</l>
                <l n="453">:ܠܵܘ ܥܲܡ ܥܲܒܼܕܹ̈ܐ ܡܢܝܬܹܗ ܓܡܲܠܟܵܐ ܕܐܡܠܸܟ</l>
                <l n="454">ܘܠܵܐ ܫܘܠܛܢܹܗ ܐܲܝܟ ܫܘܼܠܛܵܢܵܐ ܕܒܢܲܝ̈ ܐܪܥܵܐ.</l>
                <l n="455">ܠܵܘ ܒܪܢܫܵܐ ܫܚܝܼܡܵܐ ܩܪܝܬܹܗ ܐܲܝܟ ܒܲܪܢܵܐ: </l>

                <pb ed="http://syriaca.org/manuscript/2289" n="f.252r"/>
                <l n="456">ܘܠܵܐ ܠܫܘܢܹܝܗ ܐܲܝܟ ܫܘܼܢܵܝܵܐ ܕܒܢܝ̈ ܒܸܣܪܵܐ.</l>
                <l n="457">:ܠܵܐ ܢܸܬܠܲܕ ܠܘܢ ܗܪ̈ܛܝܼܩܹܐ ܐܝܟ ܕܡܥܕܝܼܢ</l>
                <l n="458">:ܕܐܢܐ ܠܵܐ ܡܥܕ ܐ̄ܢܵܐ ܠܡܬܠ ܐܲܬܼܪܵܐ ܠܥܘܕܠܲܝ̈ܗܘܿܢ</l>
                <l n="459">:ܝܕܥ ܐ̄ܢܵܐ ܠܗܘܿܢ ܕܥܠ݁̈ܐ ܡܪܟܒܝܼܢ ܐܲܝܟ ܨܝܕܹ̈ܐ</l>
                <l n="460">ܘܠܵܐ ܛܥܝܵܐ ܠܝܼ ܕܟܼܡ̇ܐ ܥܪܝܼܡܝܼܢ ܠܲܡܨܵܕ ܡ̈ܠܹܐ.</l>
                <l n="461">:ܡ̈ܠܹܐ ܨܵܝܕܝܼܢ ܨܝܕ̈ܝ ܡܠ̈ܐ ܕܗܝܡܢܘܼܬܼܵܐ</l>
                <l n="462">ܘܡܵܐ ܕܨܵܕܘ ܐܢܹܝܢ ܦܪ̣ܝܝ ܐܝܟ ܥܵܘܦܵܐ ܡ̣ܢ ܐܝܼܕܲܝ̈ܗܘܿܢ.</l>
                <l n="463">:ܠܵܐ ܡܬܬܨܝܼܕܵܐ ܗܲܝܡܢܘܼܬܼܵܢ ܒܐܝܕܲܝ̈ ܣܟܼܠܹ̈ܐ</l>
                <l n="464">ܒܕܠܵܐ ܣܦܩܝܼܢ ܠܡܐܚܲܕ ܚܲܝܠܵܗ̇ ܒܪ̈ܥܝܢܲܝܗܘܿܢ.</l>
                <l n="465">:ܡܚܝܼܠܝܼܢ ܣܓܝܼ ܡ̣ܢ ܕܲܠܡܹܐ ܚܲܕ ܕܪܐ ܒܓܼܠܝܵܐ</l>
                <l n="466">ܘܟܼܪܐ ܪܗܛܵܐ ܕܦܬܓܲܡܝ̈ܗܘܿܢ ܡ̣ܢ ܒܘܼܢܝܵܐ.</l>
                <l n="467">:ܠܵܐ ܡܨܝܢ ܠܡܨܵܕ ܡ̈ܠܹܐ ܒܡܸܠܹ̈ܐ ܐܝܟ ܡܵܐ ܕܪܵܢܹܝܢ</l>
                <l n="468">ܘܐܦܠܵܐ ܠܡܸܬܠ ܦܝܵܣܵܐ ܓܲܠܝܵܐ ܥܲܠ ܟܣܝ̈ܬܵܐ.</l>
                <l n="469">:ܟܣܝܵܐ ܡܸܢܗܘܿܢ ܡܠܬܵܐ ܚܠܝܡܬܵܐ ܕܗܲܝܡܢܘܼܬܵܐ</l>
                <l n="470">ܘܡܵܐ ܕܐܬܓܠܝܬ̤ ܒܦܘܼܡ ܝܵܕܘ̈ܥܹܐ ܬܘܲܪܘ ܘܐܬܕܡܲܪܘ.</l>
                <l n="471">:ܡܸܠܬܵܐ ܚܠܝܼܡܬܵܐ ܕܗܲܝܡܢܘܼܬܵܐ ܬܢܝ̇ܬ ܬܐܗܵܫܵܐ</l>
                <l n="472">ܘܠܵܐ [ܛܥ]ܝܐ ܠܝܼ ܕܡܸܬܬܲܒܠܝܼܢ ܒܵܗ̇ ܗܸܕܝܘܿܛܵܐܝܼܬ.</l>
                <l n="473">:ܠܵܐ ܗܕܝܘܛܹ̈ܐ ܠܵܘ ܣܟܼܠܐܝܼܬ ܣܕܪܸܬ ܡܸ̈ܠܹܐ</l>
                <l n="474">ܠܟܼܘܿܢ ܠܵܐ ܪ̈ܕܝܢ ܒܲܕ ܠܵܐ ܪܕܝܢ ܐ̄ܢܬܘܿܢ ܒܪܕܝܘܼܬ ܡ̈ܠܹܐ.</l>
                <l n="475">:ܠܵܐ ܝܵܕܥܝܼܢ ܐ̄ܢܬܘܿܢ ܠܡܸܪܕܵܐ ܒܐܘܼܪܚܵܐ ܕܗܲܝܡܢܘܼܿܬܼܵܐ</l>
                <l n="476">ܘܠܵܐ ܡܫܝܼܚ̈ܝܵܢ ܠܟܼܘܿܢ ܡ̈ܠܐ ܕܣܝܼ̈ܡܵܢ ܒܹܝܬ ܣܘܼܟܵܠܹܝ̈ܗ.</l>
                <l n="477">:ܒܠܵܐ ܒܘܼܝܢܵܐ ܡܸܬܬܩܠܝܼܢ ܐ̄ܢܬܘܿܢ ܐܲܝܟ ܕܒܟܼܐܦܵܐ</l>
                <l n="478">ܘܠܵܐ ܦܪܫܝܼܢ ܐ̄ܢܬܘܢ ܠܡܒܚܪ ܣܢܝܵܐ ܡ̣ܢ ܝܲܦܝܼܪܵܐ.</l>
                <l n="479">:ܫܦܝܼܪ ܐܡ̇ܪܬ ܒܫܪܒܵܐ ܕܐܡ̇ܪܬ ܥܲܠ ܒܲܪܢܵܫܵܐ</l>
                <l n="480">ܕܒܪܢܫܵܐ ܗ̄ܘ̣ܵܐ ܗ̇ܘ ܕܐܸܬܼܡܪܲܡ ܠܥܸܠ ܡ̣ܢ ܐ̄̇ܢܫܵܐ.</l>
                <l n="481">:ܒܪܢܫܵܐ ܗ̄ܘ̣ܵܐ ܕܐܟܼܪܸܙ ܣܲܒܼܪܵܐ ܠܒܢܝ̈ܢܫܵܐ</l>
                <l n="482">ܘܲܚܬܡܘ ܩ̈ܠܐ ܕܙܪܥ̣ܘ ܒܐܪܥܵܐ ܚܢܘܿܟ ܘܐܹܠܝܼܵܐ.</l>
                <l n="483">:ܒܪܢܫܵܐ ܗ̄ܘ̣ܵܐ ܕܣܠܸܩ ܘܐܡܠܟ ܠܥܸܠ ܒܫܡܲܝܵܐ</l>
                <l n="484">ܘܕܪܫ̣ ܐܘܼܪܚܵܐ ܕܢܸܗܘܘܿܢ ܐ̄ܢܫ̈ܐ ܫܡܝܢܝܹ̈ܐ.</l>
                <l n="485">:ܒܪܢܫܵܐ ܗ̄ܘ̣ܵܐ ܕܗܘ̤ܐ ܣܵܗܕܵܐ ܒܫܛܪ ܚܲܝܲܝ̈ܢ</l>
                <l n="486">ܘܐܪܡܝܼ ܐܝܕܵܐ ܘܚܬܡܹܗ ܒܲܕܡܹܗ ܕܠܵܐ ܢܬܕܓܲܠ.</l>
                <l n="487">:ܒܪܢܫܵܐ ܗ̄ܘ̣ܵܐ ܘܬܘܼܒ ܐܡ̇ܪ ܐ̄ܢܵܐ ܕܒܪܢܫܵܐ ܗ̄ܘ̣ܵܐ</l>
                <l n="488">ܘܐܸܢ ܚܡܝܼܬܝܼܢ ܗܪ̈ܛܝܼܒܹܐ ܢܩܥܘܿܢ ܣܲܓܝܼ.</l>
                <l n="489">:ܢܩܥܘܿܢ ܣܲܓܝܼ ܥܕܡܵܐ ܕܫܡ̇ܥ ܠܓܼܝܘܿܢ</l>
                <l n="490">ܡܝܠܸܠ ܥܲܡܗܘܿܢ ܐܲܝܟ ܗ̇ܘ ܩܵܠܵܐ ܕܩܕܵܡ ܡܵܪܲܢ.</l>
                <l n="491">:ܡܲܪܝܼܪܵܐܝܼܬ ܐܝܠܸܠ ܠܓܼܝܘܿܢ ܥܲܠ ܡܲܦܘܼܠܬܹܗ</l>
                <l n="492">ܘܣܓܝܼ ܕܡ̇ܐ ܩܵܠ ܬܲܠܡܝܼܕܹ̈ܐ ܠܕܗ̇ܘ ܕܪܒܐ.</l>
                <l n="493">:ܠܪܒܐ ܣܟܼܠܐ ܕܡ̇ܝܢ ܣܟܼ̈ܠܐ ܗܪ̈ܛܝܼܩܹܐ</l>
                <l n="494">ܘܠܵܐ ܡܸܣܬܟܠܝܼܢ ܕܡܚܒ ܚܝܒܝܢ ܒܩܵܠ ܡܸܠܝ̈ܗܘܿܢ.</l>
                <l n="495">:ܠܚܘܠܕܵܐ ܕܡ̇ܝܢ ܕܚܠܕܝܢ ܟܠܫܵܥ ܒܗܪܓܵܐ ܒܝܼܫܵܐ</l>
                <l n="496">ܘܡܵܐ ܕܨܵܬܼܘ ܩܵܐ̇̄ܐ ܕܡܸܠܲܬ ܩܘܼܫܬܼܵܐ ܦܩ̣ܪܘ ܘܐܫܬܚܝܢܘ.</l>
                <l n="497">:ܩܵܠ ܦܲܩܪܘܼܬܼܗܘܿܢ ܠܵܐ ܫܒܼܩܵܐ ܠܝܼ ܐܫܠܹܐ ܡܸܢܗܘܿܢ</l>
                <l n="498">ܘܠܵܐ ܝ̇ܗܸܒ ܠܝܼ ܕܐܥܒܪ ܐܢܘܿܢ ܕܠܵܐ ܪܫܝܢܵܐ.</l>
                <l n="499">:ܒܕܡܘܼܬ ܢܝܼܫܵܐ ܣܝܼܡ ܪܥܝܵܢܗܘܿܢ ܩܕܵܡ ܚܘܫܒܲܝ̈</l>
                <l n="500">ܘܡܓܪܓܼ ܠܝܼ ܕܐܡܚܐ ܐܢܘܿܢ ܒܓܹܐܪܹ̈ܐ ܕܡܸܠܲܝ̈.</l>
                <l n="501">:ܒܡܠܹ̈ܐ ܪܓܼܝܼܓ ܐ̄ܢܵܐ ܕܐܸܡܚܹܐ ܐܸܢܘܿܢ ܒܟܠܠܕܢ̈ܝܼ̈ܢ</l>
                <l n="502">ܒܕܠܵܐ ܫ̇ܠܝܢ ܡ̣ܢ ܡܨܘܬܐ ܕܠܘܼܩܒܼܵܠ ܡܸܠܲܝ̈.</l>
                <l n="503">:ܒܗܪܓܵܐ ܕܡ̈ܠܐ ܗܘ̤ܵܐ ܠܝܼ ܗܸܪܓܵܐ ܠܡܬܗܲܓܵܝܘܼ</l>
                <l n="504">ܘܡܵܐ ܕܗܪܓܸܬ ܒܹܗ ܥܘܟܢܝ ܩܵܠ̇ܐ ܕܗܲܪ̈ܛܝܼܩܹܐ.</l>
                <l n="505">:ܫܠܘ ܡܸܢܝ ܐ̄ܢܫ̈ܐ ܩܥ̇ܝܬ ܨܐܕܲܝܗܘܿܢ ܒܟܼܠ ܐܣܟܹܝ̈ܡܝܼܢ</l>
                <l n="506">ܘܟܼܡܵܐ ܕܣܒܼܪܸܬ ܕܡܫܠܵܐ ܫ̇ܠܹܝܢ ܫܓܲܫܘ ܘܐܸܬܼܒܲܥܪܲܪܘ.</l>
                <l n="507">ܠܲܫܓܼܝܼܫܘܼܬܼܗܘܿܢ ܚܙܝ̇ܬ ܐܦ ܗܵܫܵܐ ܒܗܵܢܵܐ ܫܲܪܒܵܐ: </l>

                <pb ed="http://syriaca.org/manuscript/2289" n="f.252v"/>
                <l n="508">ܘܫܒ̇ܩܸܬ ܡܠܬܝ ܕܐܸܟܹܐܐ ܒܡ̈ܠܹܐ ܕܓܘܼܕܦܲܝ̈ܗܘܿܢ.</l>
                <l n="509">:ܓܘܼܕܵܦܲܝ̈ܗܘܿܢ ܕܲܡܓܲܕܦܵܢܹ̈ܐ ܓܗܕܬ̤ ܡܠܬܝܼ</l>
                <l n="510">ܘܫܒܩܬ̤ ܡܠܬܗ̇ ܘܪܕܬ̤ ܒܐܘܼܪܚܵܐ ܕܠܘܼܩܒܼܵܠ ܥ̈ܛܠܹܐ.</l>
                <l n="511">:ܠܥܛܠ̈ܐ ܐܟܣܲܬܼ ܒܫܘܚܠܵܦ ܡ̈ܠܹܐ ܕܠܘܼܩܒܼܵܠ ܡ̈ܠܹܐ</l>
                <l n="512">ܘܠܠܐ ܪ̈ܕܝܐ ܪܚܝ̇ܬ ܒܦܝܣܵܐ ܕܫܪܝܼܪ̈ܬܼܵܐ.</l>
                <l n="513">:ܫܪܝܼܪܐܝܼܬ ܐܡ̇ܪܬ ܐܸܢܹܝܢ ܠܫܪܝܼܪ̈ܬܵܐ</l>
                <l n="514">ܕܡܢܐ ܗ̣̄ܝ ܥܠܝܬܐ ܫܠܛ ܡܘܬܵܐ ܒܐ̄̈ܢܫܐ ܕܡܸܢܲܢ.</l>
                <l n="515">ܐ̄ܢܫܐ ܕܡܸܢܢ ܚܙ̇ܝܬ ܕܐܬܥܠܝܼܘ ܠܥܸܠ ܡ̣ܢ ܡܵܘܬܼܵܐ.</l>
                <l n="516">ܘܪܟܒܲܬ̣ ܡ̈ܠܹܐ ܕܐܓܼܠܐ ܒܡܸܠܹ̈ܐ ܠܲܕܠܵܐ ܓܠܝܼ̈ܢ.</l>
                <l n="517">:ܠܠܵܐ ܓܠܝ̈ܬܐ ܒܥ̇ܝܬ ܕܐܫܬܥܹܐ ܩܕܼܵܡ ܫܵܡܘܿܥܹ̈ܐ</l>
                <l n="518">ܘܐܘܕܲܥ ܐܸܢܘܿܢ ܕܢܸܗܘܘܿܢ ܝܵܕܥܝܼܢ ܙܲܢܲܝ̈ ܟܛܣܝ̈ܬܐ.</l>
                <l n="519">:ܙܢܲܝ̈ ܟܣܝ̈ܬܐ ܟܣܐ ܗ̄ܘ̣ܵܐ ܒܫܪܒܵܐ ܕܗܵܠܹܝܢ ܕܬܢܝ̇ܬ</l>
                <l n="520">ܠܵܘ ܠܓܡܝܼܪܹ̈ܐ ܐܸܠܵܐ ܠܫܒܼܪܹܐ ܘܠܵܐ ܝܵܕܩܥܹ̈ܐ.</l>
                <l n="521">:ܠܠܵܐ ܝ̇ܕܘ̈ܥܹܐ ܓܠ̇ܝܬ ܥܠܠܬ̈ܐ ܕܫܘܢܝܵ ܐ̄ܢܫ̈ܐ</l>
                <l n="522">ܕܡܢܐ ܗ̣̄ܝ ܥܸܠܬܐ ܕܫܢܝܼܘ ܡܸܢܲܢ ܠܐܬܼܪܵܐ ܐ̄ܚܪܬܵܐ.</l>
                <l n="523">:ܠܐܬܪܵܐ ܐ̄ܚܪܹܢܐ ܫܲܬܝܼܘ ܡܢܲܢ ܚܢܘܿܟ ܘܐܹܠܝܼܵܐ</l>
                <l n="524">ܘܒܫܘܢܲܝܗܘܿܢ ܨܵܪܘ ܠܲܢ ܛܘܦܣܵܐ ܕܫܘܼܢܵܝ ܚܲܝܲܝ̈ܢ.</l>
                <l n="525">:ܚܲܝܹ̈ܐ ܚܕܬܹ̈ܐ ܐܫܬܘܕܝܼ ܠܲܢ ܪܚܸܡ ܓܸܢܣܲܢ</l>
                <l n="526">ܘܚܬܸܡ ܐܸܢܘܿܢ ܒܛܒܼ̈ܥܹܐ ܬܠܵܬܐ ܕܐ̄ܢܫܐ ܬܠܵܬܼܵܐ.</l>
                <l n="527">:ܐ̄ܢܫܐ ܬܠܬܐ ܐܡ̇ܪܸܬ ܐܸܢܘܿܢ ܠܬܠܬܲܝܗܘܿܢ</l>
                <l n="528">ܠܵܐ ܗ̄ܘ̣ܵܐ ܒܕܪܚܓܼܐ ܐܠܵܐ ܒܛܲܟܼܣܵܐ ܕܟܼܝܵܢ ܐ̄ܢܫܐ.</l>
                <l n="529">ܟܝܢܵܐ ܚܲܕ ܗ̄ܘ̣ ܕܬܠܬܝܗܘܿܢ ܒܦܓܼܪ ܘܒܪܘܼܚ.</l>
                <l n="530">ܕܪܓܹܐ ܠܵܐ ܫܘܐ ܫܕܠܵܐ ܕܡ̇ܝܢ ܥܒܕ̈ܐ ܠܡܵܪܐ.</l>
                <l n="531">:ܥܒܼܕܹ̈ܐ ܐܢܘܿܢ ܚܢܘܿܟ ܘܐܠܝܵܐ ܟܡܵܐ ܐܸܢ ܚܲܝܲܢ</l>
                <l n="532">ܡܫܝܼܚܵܐ ܕܡܢܢ ܡܪܐ ܗ̄ܘ̣ ܕܥܲܠ ܟܠ ܟܡܵܐ ܐܸܢ ܐ̄ܢܵܫܵܐ ܗ̣̄ܘ.</l>
                <l n="533">:ܚܢܘܿܟ ܘܐܠܝܼܵܐ ܒܐܲܪܥܵܐ ܢܛܝܼܪܝܼܢ ܥܲܕ ܢܘܼܚܡܵܐ</l>
                <l n="534">ܡܫܝܼܚܵܐ ܒܐܬܪܐ ܕܪܡ ܘܡܠܠܲܝ ܡ̣ܢ ܡܝܘ̈ܬܹܐ.</l>
                <l n="535">:ܠܵܐ ܡܝܬܵܐ ܗ̄ܘ̣ ܒܗ̇ܝ ܕܗܘ̤ܐ ܠܹܗ ܠܵܐ ܡܝܘܬܵܐ</l>
                <l n="536">ܘܗ̤ܘ ܒܠܚܕܵܘ ܩܲܒܠܵܗ̇ ܠܗܵܕܐ ܚܠܵܦ ܡܝܘ̈ܬܹܐ.</l>
                <l n="537">:ܚܠܦ ܡܝܘܬ̈ܐ ܓ̣ܒܝܗܝ ܒܪܘܿܝܵܐ ܡ̣ܢ ܡܝܘ̈ܬܐ</l>
                <l n="538">ܕܢܸܗܘܹܐ ܡܡܲܠܹܐ ܛܲܟܼܣܵܐ ܕܥܒܼܕ̈ܐ ܘܕܒܢܲܝ̈ ܚܸܐܪܹ̈ܐ.</l>
                <l n="539">:ܥܒܕܐ ܗ̄ܘ̣ ܐܦ ܗܘ̤ ܒܗ̇ܝ ܕܥܒ̇ܕܐ ܗ̄ܘ̣ ܕܡ̣ܢ ܥܒܘܕܐ</l>
                <l n="540">ܘܬܘܼܒ ܐܦ ܡܪܐ ܗ̄ܘ̣ ܒܕܢܣܒܼ ܕܪܓܼܐ ܐܠܗܝܵܐ.</l>
                <l n="541">:ܐܠܗܝܵܐ ܗ̄ܘ̣ ܡܸܛܠ ܕܪܓܹܗ ܕܪܵܡ ܡ̣ܢ ܟܠܐ</l>
                <l n="542">ܘܝܪܒܼ ܘܐܡܠܟ ܠܵܘ ܒܟܼܝܢܹܗ ܐܸܠܵܐ ܒܕܲܪܓܹܗ.</l>
                <l n="543">:ܒܕܪܓܹܗ ܝܼܪܸܒܼ ܗ̇ܘ ܒܪܢܵܫܵܐ ܕܡ̣ܢ ܐ̄ܢܫܘܼܬܲܢ</l>
                <l n="544">ܘܗܵܕܹܐ ܟܠܗ ܡܛܠ ܕܨܒܐ ܗ̇ܘ ܕܨܒܼܐ ܒܹܗ.</l>
                <l n="545">:ܐܠܗ ܟܠܐ ܨܒܼܵܐ ܕܢܟܢܝܼܘܗܝ ܒܫܸܡ ܪܲܒܘܼܬܹܗ</l>
                <l n="546">ܘܗܵܐ ܚܡܝܹܬܝܢ ܐ̄ܢܫܐ ܣܟܼܠ̈ܐ ܒܪܒܘܼܬܼ ܕܪܓܲܢ.</l>
                <l n="547">:ܐܪܐ ܣܟܼܠܐ ܠܡ̇ܢ ܟܪܝܐ ܠܟܼܘܿܢ ܥܲܠ ܪܘܡܪܵܡܲܢ</l>
                <l n="548">ܘܠܵܐ ܨܒܹܝܢ ܐ̄ܢܬܘܢ ܥܡܩܒܠܘܼ ܠܡܲܠܟܵܐ ܕܡܢܲܢ.</l>
                <l n="549">:ܐܪܐ ܐܢܫܵܐ ܚܕܘ ܕܗܘܲܝܬܘܿܢ ܐܠܗ̈ܝܹܐ</l>
                <l n="550">ܒܝܲܕ ܒܪܢܫܵܐ ܕܗܘ̤ܐ ܐܠܗ ܥܲܡ ܐܲܠܵܗܵܐ.</l>
                <l n="551">:ܐ̄ܢܫܐ ܕܡܢܢ ܥܡܼܪ ܒܗ ܡܸܠܬܼܵܐ ܒܪܐ ܕܐܠܗ̇ܐ</l>
                <l n="552">ܘܩ̣ܪܝܗܝ ܒܫܡܹܗ ܘܝܗ̣ܒܠܗ ܕܪܓܼܐ ܕܫܸܡ ܐܝܼܬܘܼܬܼܵܐ.</l>
                <l n="553">:ܫܡܗܹ̈ܐ ܝܗܒ̣ܠܹܗ ܘܐܦ ܣܘܥܪ̈ܢܹܐ ܕܪܡ̇ܝܢ ܡܸܢܹܗ</l>
                <l n="554">ܘܟܲܕ ܛܵܒܼ ܝܲܗ̄ܒܼܠܹܗ ܠܐ ܛܥܝܵܐ ܠܹܗ ܕܡܢܲܢ ܐܝܼܬܼܵܘܗܝ.</l>
                <l n="555">:ܡܢܲܢ ܐܝܼܬܼܵܘܗܝ ܘܚܠܦ ܚܲܝܲܝ̈ܢ ܣܠܸܩ ܘܐܸܬܼܪܡܕܼܵܡ</l>
                <l n="556">ܘܚ̇ܝܒܝܼܢܲܢ ܕܢܵܘܕܐ ܠܛܒܼܵܐ ܕܪܡܪܸܡ ܓܸܢܣܲܢ.</l>
                <l n="557">:ܬܘܼܕܝܼ ܠܛܵܒܼܵܐ ܢܐܡܲܪ ܟܠܹܗ ܟܝܵܢ ܡܝܘ̈ܬܹܐ</l>
                <l n="558">ܕܪܡܪܸܡ ܓܸܢܲܣܢ ܒܚܲܕ ܒܪܢܫܵܐ ܕܫܩܲܠ ܡܢܲܢ܀ </l>

                <pb ed="http://syriaca.org/manuscript/2289" n="f.253r"/>
            </div>

        </body>
    </text>
</TEI>
