<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8518" n="16">Demonstration 16:
                    On the Peoples, who have replaced the People - <foreign xml:lang="syr"> ܬܚܘܝܬܐ
                        ܕܥܠ ܥܡܡ̈ܐ ܕܗܘܘ ܚܠܦ ܥܡܐ </foreign></title>
                <title xml:lang="en" level="s" ref="http://syriaca.org/work/8501">The
                    Demonstrations</title>
                <title level="s">The Oxford-BYU Syriac Corpus</title>
                <author ref="http://syriaca.org/person/10">Aphrahat, the Persian Sage</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Ioannes Parisot</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/16</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>D. Ioannes Parisot</editor>
                        <title level="a">Aphraatis Demonstrationes I-XXII</title>
                        <idno type="URI">http://syriaca.org/bibl/2329</idno>
                    </analytic>
                    <monogr>
                        <editor>R. Graffin</editor>
                        <title level="m">Patrologia Syriaca 1.1</title>
                        <imprint>
                            <pubPlace>Paris</pubPlace>
                            <publisher>Firmin-Didot et Socii</publisher>
                            <date when="1894">1894</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-04" who="http://syriaca.org/person.xml#jwalters">Edited text
                structure</change>
            <change when="2016-12-11" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>

            <div type="title" n="0">
                <ab xml:lang="syr"> ܬܚܘܝܬܐ ܕܥܠ ܥܡܡ̈ܐ ܕܗܘܘ ܚܠܦ ܥܡܐ </ab>
            </div>
            <div type="section" n="1">
                <head type="editorial">1</head>
                <p xml:lang="syr">ܥܡܡ̈ܐܓܝܪ ܕܡܢ ܟܘܠ ܠܫ̈ܢܝܢ ܡܩܕܡܝܢ ܗܘܘ ܩܪܝܢ ܠܝܪܬܘܬܗ ܕܥܠܝܐ ܡܢ ܩܕܡ
                    ܐܝܣܪܝܠ܂ ܐܝܟ ܕܐܡܪ ܐܠܗܐ ܠܐܒܪܗܡ܂ ܕܐܒܐ ܠܣܘܓܐܐ ܕܥܡܡ̈ܐ ܝܗܒܬܟ܂ ܘܡܘܫܐ ܐܟܪܙ ܘܐܡܪ܂ ܕܥܡܡ̈ܐ
                    ܠܛܘܪܐ ܢܩܪܘܢ ܘܬܡܢ ܢܕܒܚܘܢ ܕܒܚ̈ܐ ܕܙܕܝܩܘܬܐ܂ ܘܒܬܫܒܘܚܬܐ ܕܣܗܕܘܬܐ ܐܡܪ ܠܗ ܠܥܡܐ܂ ܕܐܛܢܟܘܢ
                    ܒܥܡ ܕܠܐ ܥܡ܂ ܘܒܥܡܐ ܣܟܠܐ ܐܪܓܙܟܘܢ܂ ܘܝܥܩܘܒ ܐܒܘܢ ܣܗܕ ܥܠ ܥܡܡ̈ܐ܂ ܟܕ ܡܒܪܟ ܠܝܗܘܕܐ ܘܐܡܪ
                    ܠܗ܂ ܕܠܐ ܢܥܢܕ ܫܒܛܐ ܡܢ ܝܗܘܕܐ܂ ܘܡܒܕܩܢܐ ܡܢ ܒܝܬ ܪ̈ܓܠܘܗܝ܂ ܥܕܡܐ ܕܢܐܬܐ ܡܢ ܕܕܝܠܗ ܗܝ
                    ܡܠܟܘܬܐ ܘܠܗ ܥܡܡ̈ܐ ܢܣܒܪܘܢ܂ ܘܐܫܥܝܐ ܐܡܪ܂ ܕܢܗܘܐ ܡܬܩܢ ܛܘܪ ܒܝܬܗ ܕܡܪܝܐ ܒܪܝܫ ܛܘܪ̈ܐ ܘܪܡ ܡܢ
                    ܪ̈ܡܬܐ ܘܢܣܟܘܢ ܠܗ ܟܠܗܘܢ ܥܡܡ̈ܐ܂ ܘܢܐܬܘܢ ܥܡܡ̈ܐ ܣܓܝܐ̈ܐ ܡܢ ܪܘܚܩܐ܂ ܘܢܐܡܪܘܢ ܬܘ ܢܣܩ ܠܛܘܪܗ
                    ܕܡܪܝܐ܂ ܘܠܒܝܬ ܐܠܗܗ ܕܝܥܩܘܒ܂ ܘܢܠܦܢ ܡܢ ܐܘܪ̈ܚܬܗ ܘܢܗܠܟ ܒܫܒܝܠܘܗ̈ܝ܂ ܡܛܠ ܕܡܢ ܨܗܝܘܢ ܢܦܩ
                    ܢܡܘܣܐ ܘܦܬܓܡܗ ܕܡܪܝܐ ܡܢ ܐܘܪܫܠܡ܂ ܘܢܕܘܢ ܒܝܬ ܥܡܡ̈ܐ܂ ܘܢܟܣ ܠܟܠܗܘܢ ܥܡܡ̈ܐ ܪ̈ܚܝܩܐ܂ ܘܡܐ ܕܕܢ
                    ܐܢܘܢ ܘܐܟܣ ܐܢܘܢ܂ ܗܝܕܝܢ ܢܩܒܠܘܢ ܡܪܕܘܬܐ܂ ܘܢܫܬܝܢܘܢ ܘܢܬܡܟܟܘܢ ܡܢ ܩܫܝܘܬܗܘܢ܂ ܘܢܪܥܘܢ
                    ܣܦܣܪ̈ܝܗܘܢ ܠܣܟ̈ܝ ܦܕ̈ܢܐ ܘܪ̈ܘܡܚܝܗܘܢ ܠܡ̈ܓܠܐ܂ ܘܬܘܒ ܠܐ ܢܫܩܘܠ ܥܡܐ ܥܠ ܥܡܐ ܣܝܦܐ܂ ܘܬܘܒ ܠܐ
                    ܢܐܠܦܘܢ ܩܪܒܐ܂ ܡܢ ܩܕܝܡ ܓܝܪ ܥܡܡ̈ܐ ܐܝܠܝܢ ܕܠܐܠܗܐ ܠܐ ܝܕܥܝܢ ܗܘܘ܂ ܥܠ ܚܛܘ̈ܦܐ ܘܥܠ ܥܠܘܒ̈ܐ
                    ܒܣܝ̈ܦܐ ܘܒܪ̈ܘܡܚܐ ܘܒܢܝܙܟ̈ܐ ܡܬܟܬܫܝܢ ܗܘܘ܂ ܘܟܕ ܐܬܐ ܦܪܘܩܐ ܡܫܝܚܐ܂ ܬܒܪ ܩܫܬܐ ܕܩܪܒܐ܂ ܘܡܠܠ
                    ܫܠܡܐ ܥܡ ܥܡܡ̈ܐ܂ ܘܐܪܥ ܐܢܘܢ ܣܦܣܪ̈ܝܗܘܢ ܠܣܟ̈ܝ ܦܕܢ̈ܐ܂ ܘܪ̈ܘܡܚܝܗܘܢ ܥܒܕܘ ܡܓܠܐ̈܂ ܕܢܐܟܠܘܢ
                    ܥܡܠܐ ܕܐܝ̈ܕܝܗܘܢ ܘܠܐ ܡܢ ܒܙܬܐ܂ ܘܬܘܒ ܟܬܝܒ܂ ܕܐܗܦܟ ܥܠ ܥܡܡ̈ܐ ܣܦܬܐ ܓܒܝܬܐ܂ ܕܢܩܪܘܢ ܟܠܗܘܢ
                    ܒܫܡܗ ܕܡܪܝܐ܂ ܡܢ ܩܕܝܡ ܓܝܪ ܠܐ ܗ̈ܘܝ ܠܥܡܡ̈ܐ ܣܦܘ̈ܬܐ ܓܒܝ̈ܬܐ܂ ܘܠܐ ܩܪܝܢ ܗܘܘ ܒܫܡܗ ܕܡܪܝܐ܂
                    ܡܛܠ ܕܒܣ̈ܦܘܬܗܘܢ ܠܦܬܟܪ̈ܐ ܕܥܒܕ ܐܝܕܝ̈ܗܘܢ ܡܫܒܚܝܢ ܗܘܘ܂ ܘܒܫܡ ܐܠܗܝ̈ܗܘܢ ܩܪܝܢ ܗܘܘ܂ ܘܠܐ ܒܫܡ
                    ܡܪܝܐ܂ ܘܬܘܒ ܐܦ ܙܟܪܝܐ ܢܒܝܐ ܐܡܪ܂ ܕܢܬܠܘܘܢ ܠܡܪܝܐ ܥܡܡ̈ܐ ܣܓܝܐ̈ܐ ܘܥܫܝ̈ܢܐ܂ ܘܐܪܡܝܐ ܢܒܝܐ
                    ܐܟܪܙ ܓܠܝܐܝܬ ܘܦܫܝܩܐܝܬ ܥܠ ܥܡܡ̈ܐ ܟܕ ܐܡܪ܂ ܕܥܡܡ̈ܐ ܢܫܒܩܘܢ ܓܠܝ̈ܦܝܗܘܢ ܘܢܩܥܘܢ ܘܢܟܪܙܘܢ
                    ܘܢܐܡܪܘܢ ܕܦܬܟܪ̈ܐ ܕܕܓܠܘܬܐ ܕܐܘܪܬܘܢ ܐܒܗ̈ܝܢ ܠܐ ܡܕܡ ܐܢܘܢ܀</p>
            </div>
            <div type="section" n="2">
                <head type="editorial">2</head>
                <p xml:lang="syr">ܘܠܥܡܗ ܐܟܪܙ ܐܪܡܝܐ ܘܐܡܪ ܠܗܘܢ܂ ܕܩܘܡܘ ܠܡ ܥܠ ܐܘܪ̈ܚܬܐ܂ ܘܫܐܠܘ ܥܠ ܫܒ̈ܝܠܝ
                    ܥܠܡܐ܂ ܘܚܙܘ ܐܝܕܐ ܐܘܪܚܐ ܫܦܝܪܐ܂ ܙܠܘ ܒܗ ܘܗܢܘܢ ܒܩܫܝܘܬܗܘܢ ܥܢܘ ܘܐܡܪܘ ܠܗ ܕܠܐ ܐܙܠܝܢ ܚܢܢ܂
                    ܘܬܘܒ ܐܡܪ ܠܗܘܢ ܕܐܩܝܡܬ ܥܠܝܟܘܢ ܕܘܩ̈ܐ ܕܬܫܡܥܘܢ ܠܩܠ ܫܝܦܘܪܐ܂ ܘܐܡܪܘ ܠܗ ܬܘܒ ܠܐ ܫܡܥܝܢܢ܂
                    ܘܗܕܐ ܦܫܝܩܐܝܬ ܘܓܠܝܐܝܬ ܥܒܕܘܗ ܒܝܘܡ̈ܝ ܐܪܡܝܐ ܟܕ ܐܟܪܙ ܠܗܘܢ ܦܬܓܡܗ ܕܡܪܝܐ܂ ܘܗܢܘܢ ܥܢܘ
                    ܘܐܡܪܘ ܠܗ܂ ܕܦܬܓܡܐ ܕܐܡܪܬ ܠܢ ܒܫܡ ܡܪܝܐ ܠܐ ܫܡܥܝܢܢ ܠܟ܂ ܐܠܐ ܥܒܕܝܢ ܚܢܢ ܨܒܝܢܢ܂ ܘܟܠ ܦܬܓܡܐ
                    ܕܢܦܩ ܡܢ ܦܘܡܢ ܠܡܣܡ ܒܣ̈ܡܐ ܠܐܠܗ̈ܐ ܐܚܪ̈ܢܐ܂ ܘܟܕ ܚܙܐ ܕܠܐ ܫܡܥܘܗܝ ܐܬܦܢܝ ܠܗ ܠܘܬ ܥܡܡ̈ܐ
                    ܘܐܡܪ ܠܗܘܢ܂ ܫܡܥܘ ܥܡܡ̈ܐ ܘܕܥܝ ܥܕܬܐ ܕܒܗܘܢ܂ ܘܬܫܡܥ ܐܪܥܐ ܒܡܠܐܗ܂ ܘܟܕ ܚܙܐ ܕܡܪܚܐܝܬ ܩܡܘ
                    ܠܩܘܒܠܗ܂ ܘܚܨܝܦܐܝܬ ܥܢܐܘܗܝ ܦܬܓܡܐ܂ ܗܝܕܝܢ ܫܒܩ ܐܢܘܢ ܐܝܟ ܕܐܬܢܒܝ ܘܐܡܪ܂ ܕܫܒܩܬ ܒܝܬܝ ܫܒܩܬ
                    ܝܪܬܘܬܝ܂ ܝܗܒܬ ܚܒܝܒܬ ܢܦܫܝ ܒܐܝܕܐ ܕܒܥܠܕܒ̈ܒܝܗ ܘܚܠܦܝܗ ܛܝܪܐ ܡܨܝܪܬܐ ܗܘܬ ܠܝ ܝܪܬܘܬܝ܂ ܕܗܝܝ
                    ܥܕܬܐ ܕܡܢ ܥܡܡ̈ܐ ܕܡܢ ܟܠ ܠܫܢ̈ܝܢ ܡܟܢܫܐ܀</p>
            </div>
            <div type="section" n="3">
                <head type="editorial">3</head>
                <p xml:lang="syr">ܘܕܬܕܥ ܕܫܪܝܪܐܝܬ ܫܒܩ ܐܢܘܢ ܐܫܥܝܐ ܬܘܒ ܐܡܪ ܥܠܝܗܘܢ܂ ܕܫܒܩܬܝܗܝ ܠܥܡܟ ܕܒܝܬ
                    ܝܥܩܘܒ܂ ܘܩܪܐ ܫܡܗܘܢ ܣܕܘܡ̈ܝܐ ܘܥܡܐ ܕܥܡܘܪܐ ܘܐܥܠ ܥܡܡ̈ܐ ܚܠܦܝܗܘܢ܂ ܘܟܢܝ ܐܢܘܢ ܕܒܝܬ ܝܥܩܘܒ܂
                    ܐܡܪ ܓܝܪ ܐܫܥܝܐ܂ ܘܩܪܐ ܠܥܡܡ̈ܐ ܥܠ ܫܡ ܕܒܝܬ ܝܥܩܘܒ܂ ܘܐܡܪ ܠܗܘܢ ܕܒܝܬ ܝܥܩܘܒ ܬܘ ܢܐܙܠ ܒܢܘܗܪܗ
                    ܕܡܪܝܐ܂ ܡܛܠ ܕܐܫܬܒܩ ܠܗ ܥܡܐ ܕܒܝܬ ܝܥܩܘܒ܂ ܘܗܘܘ ܠܗܘܢ ܫܠܝ̈ܛܝ ܣܕܘܡ܂ ܘܥܡܐ ܕܥܡܘܪܐ܂ ܘܐܒܘܗܘܢ
                    ܐܡܘܪܝܐ܂ ܘܐܡܗܘܢ ܚܬܝܬܐ܂ ܘܐܬܗܦܟܘ ܘܗܘܘ ܠܗܘܢ ܓܦܬܐ ܢܘܟܪܝܬܐ܂ ܕܥܢܒܝܗ̈ܘܢ ܥܢܒ̈ܝܢ ܡܪ̈ܝܪܢ܂
                    ܘܣܓܘܠܝܗ̈ܘܢ ܡܪܪܐ ܠܗܘܢ܂ ܒܢܝ̈ܐ ܡܪ̈ܘܕܐ ܘܟܣܦܐ ܡܣܠܝܐ܂ ܓܦܬܐ ܕܣܕܘܡ ܘܫܬܠܬܐ ܕܥܡܘܪܐ܂ ܟܪܡܐ
                    ܕܐܘܥܝ ܚܪ̈ܘܒܐ ܚܠܦ ܥܢܒ̈ܐ܂ ܘܓܦܬܐ ܕܣܘܟ̈ܝܗ ܐܟܠܬ ܢܘܪܐ܂ ܘܠܡܕܡ ܠܐ ܐܙܠܐ ܘܠܐ ܟܫܪܐ܂ ܘܠܐ
                    ܡܬܒܥܝܐ ܠܚܘܫܚܐ܂ ܬܪ̈ܝܢ ܓܝܪ ܩܪܐ ܝܥܩܘܒ܂ ܚܕ ܕܐܙܠ ܒܢܘܗܪܗ ܕܡܪܝܐ܂ ܘܚܕ ܕܡܫܬܒܩ܂ ܚܠܦ ܝܥܩܘܒ
                    ܗܢܘܢ ܐܬܟܢܝܘ ܒܫ̈ܠܝܛܝ ܣܕܘܡ܂ ܘܒܫܡ ܝܥܩܘܒ ܐܬܩܪܝ ܥܡܐ ܕܡܢ ܥܡܡ̈ܐ܂ ܘܬܘܒ ܐܡܪ ܢܒܝܐ ܥܠ ܥܡܡ̈ܐ
                    ܕܗܢܘܢ ܢܗܘܘܢ ܡܩܪ̈ܒܝ ܩܘܪ̈ܒܢܐ ܚܠܦ ܥܡܐ܂ ܐܡܪ ܓܝܪ ܕܪܒ ܫܡܝ ܒܥܡܡ̈ܐ܂ ܘܒܟܠ ܐܬܪ ܡܩܪܒܝܢ ܒܫܡܝ
                    ܩܘܪ̈ܒܢܐ ܕܟ̈ܝܐ܂ ܘܥܠ ܐܝܣܪܐܝܠ ܐܡܪ ܢܒܝܐ ܕܒܩܘܪ̈ܒܢܝܟܘܢ ܠܐ ܐܨܛܒܐ܂ ܘܬܘܒ ܐܡܪ ܕܠܐ ܒܣܡܘ ܠܝ
                    ܕܒ̈ܚܝܟܘܢ܂ ܘܬܘܒ ܘܐܦ ܗܘܫܥ ܐܡܪ ܥܠ ܐܝܣܪܝܠ܂ ܒܕܓܠܘܬܐ ܒܥܝܢ ܠܡܪܝܐ܂ ܘܐܫܥܝܐ ܐܡܪ ܕܠܒܗ ܪܚܝܩ
                    ܡܢ ܐܠܗܗ܂ ܐܡܪ ܓܝܪ܂ ܕܥܡܐ ܗܢܐ ܒܣܦܘ̈ܬܗ ܗܘ ܡܝܩܪ ܠܝ܂ ܘܠܒܗ ܪܚܝܩ ܡܢܝ܂ ܘܗܘܫܥ ܐܡܪ܂ ܕܚܕܪܢܝ
                    ܒܕܓܠܘܬܐ ܐܦܪܝܡ܂ ܘܒܝܬ ܐܝܣܪܐܝܠ ܘܝܗܘܕܐ ܒܢܟܠܐ܂ ܥܕܡܐ ܕܢܚܬ ܥܡܗ ܕܐܠܗܐ܂ ܘܐܝܢܐ ܥܡܐ܂ ܐܠܐ
                    ܥܡܐ ܙܕܝܩܐ ܘܡܗܝܡܢܐ܂ ܐܠܘ ܓܝܪ ܥܠ ܐܝܣܪܝܠ ܐܡܪ ܕܚܕܪܢܝ ܒܕܓܠܘܬܐ ܘܒܢܟܠܐ܂ ܘܥܠ ܐܦܪܝܡ ܕܗܐ
                    ܡܠܟܘܬܐ ܚܛܝܬܐ ܡܢ ܐܦܪܝܡ ܩܡܬ ܒܐܝܣܪܝܠ܂ ܐܠܘ ܓܝܪ ܫܡ ܝܗܘܕܐ ܠܐ ܐܬܕܟܪ ܒܗܘ ܦܬܓܡܐ܂ ܢܦܩܝܢ
                    ܗܘܘ ܒܪܘܚܐ ܕܝܗܘܕܐ ܗܘ ܩܕܝܫܐ ܘܡܗܝܡܢܐ܂ ܕܢܚܬ ܘܐܬܠܘܝ ܠܡܪܝܐ܂ ܐܠܐ ܢܒܝܐ ܓܠܝܐܝܬ ܘܦܫܝܩܐܝܬ
                    ܐܟܪܙ܂ ܕܚܕܪܢܝ ܒܕܓܠܘܬܐ ܐܦܪܝܡ ܘܐܝܣܪܝܠ܂ ܥܠ ܕܓܠܝܐܝܬ ܐܣܛܝ ܐܢܘܢ ܝܘܪܒܥܡ ܒܪ ܢܒܛ ܒܥܓܠܐ܂
                    ܘܝܗܘܕܐ ܒܢܟܠܐ܂ ܥܠ ܕܒܢܟܠܐ ܘܒܛܘܫܝܐ ܣܓܕܝܢ ܗܘܘ ܠܦܬܟܪ̈ܐ܂ ܟܕ ܚܘܝ ܛܢܦܘܬܗܘܢ ܬܘܒ ܠܚܙܩܝܐܝܠ܂
                    ܘܥܠܝܗܘܢ ܐܟܪܙ ܗܘܫܥ ܟܕ ܟܢܝ ܐܢܘܢ ܒܐܢܬܬܐ ܙܢܝܬܐ ܘܓܝܪܬܐ܂ ܐܡܪ ܓܝܪ ܥܠ ܟܢܘܫܬܐ ܕܐܝܣܪܝܠ
                    ܕܬܥܒܪ ܙܢܝܘܬܗ ܡܢ ܐܦ̈ܝܗ܂ ܘܥܠ ܟܢܘܫܬܐ ܕܒܝܬ ܝܗܘܕܐ ܐܡܪ ܕܬܥܒܪ ܓܘܪܗ ܡܢ ܒܝܢܬ ܬܕ̈ܝܗ ܘܕܬܕܥ
                    ܠܟ ܕܥܠ ܬܪ̈ܬܝܗܝܢ ܟܢܘܫ̈ܬܐ ܐܡܪ ܢܒܝܐ܂ ܘܟܢܝ ܐܢܘܢ ܒܙܢܝܬܐ ܘܓܝܪܬܐ܂ ܐܡܪ ܓܝܪ ܒܬܪܗ ܕܦܬܓܡܐ܂
                    ܕܐܠܐ ܬܥܒܪ ܙܢܝܘܬܗ ܡܢ ܐ̈ܦܝܗ܂ ܘܓܘܪܗ ܡܢ ܒܝܢܬ ܬܕ̈ܝܗ܂ ܐܫܠܚܝܗ ܥܪܛܠ ܘܐܫܒܩܝܗ ܐܝܟ ܝܘܡܐ
                    ܕܝܠܝܕܐ ܒܗ܂ ܘܐܝܟ ܝܘܡܐ ܕܣܠܩܬ ܒܗ ܡܢ ܐܪܥܐ ܕܡܨܪܝܢ܂ ܘܬܪ̈ܬܝܢ ܟܢܘܫ̈ܬܗܘܢ܂ ܚܕܐ ܕܐܝܣܪܝܠ
                    ܘܚܕܐ ܕܝܗܘܕܐ܂ ܕܐܝܣܪܝܠ ܙܢܝܬܐ܂ ܘܕܝܗܘܕܐ ܓܝܪܬܐ܂ ܘܥܡܐ ܕܡܢ ܥܡܡ̈ܐ܂ ܥܡܐ ܩܕܝܫܐ ܘܡܗܝܡܢܐ
                    ܕܢܚܬ ܘܐܬܠܘܝ ܠܡܪܝܐ܂ ܘܠܡܢܐ ܐܡܪ ܕܢܚܬ ܐܠܐ ܡܛܠ ܕܢܚܬܘ ܡܢ ܪܡܘܬܗܘܢ܂ ܠܗܘܢ ܓܝܪ ܟܢܝ ܚܙܩܝܐܝܠ
                    ܬܘܒ ܒܐܗܠܐ ܘܒܐܗܠܝܒܐ܂ ܘܠܬܪ̈ܬܝܢ ܟܢܘܫܬܗ̈ܘܢ ܩܪܐ ܬܪ̈ܬܝܢ ܣܘܟ̈ܝܗ ܕܓܦܬܐ ܕܐܟܠܬ ܢܘܪܐ܂ ܕܘܝܕ
                    ܬܘܒ ܐܟܪܙ ܘܐܡܪ ܥܠ ܥܡܡ̈ܐ܂ ܕܡܪܝܐ ܢܡܢܐ ܒܟܬܒܐ ܠܥܡܡ̈ܐ܂ ܘܥܠ ܒ̈ܢܝ ܐܝܣܪܝܠ ܐܬܢܒܝ ܘܐܡܪ܂
                    ܕܢܬܥܛܘܢ ܡܢ ܣܦܪܟ ܕܚ̈ܝܐ܂ ܘܥܡ ܙܕܝܩ̈ܝܟ ܠܐ ܢܬܟܬܒܘܢ܀</p>
            </div>
            <div type="section" n="4">
                <head type="editorial">4</head>
                <p xml:lang="syr">ܗܘܝܬ ܕܝܢ ܝܕܥ ܚܒܝܒܝ܂ ܕܒ̈ܢܝ ܐܝܣܪܝܠ ܟܬܝܒܝܢ ܗܘܘ ܒܣܦܪܗ ܕܩܕܝܫܐ܂ ܐܝܟ ܕܐܡܪ
                    ܡܘܫܐ ܩܕܡ ܐܠܗܗ܂ ܕܐܘ ܫܒܘܩ ܣܟܠܘܬܐ ܠܥܡܐ ܗܢܐ܂ ܐܘ ܥܛܝܢܝ ܡܢ ܣܦܪܟ ܕܟܬܒܬ܂ ܘܐܡܪ ܡܢ ܕܚܛܐ ܠܝ
                    ܐܥܛܝܘܗܝ ܡܢ ܣܦܪܝ܂ ܘܟܕ ܚܛܘ ܠܗܘܢ܂ ܐܡܪ ܥܠܝܗܘܢ ܕܘܝܕ܂ ܢܬܥܛܘܢ ܡܢ ܣܦܪܟ ܕܚ̈ܝܐ܂ ܘܥܡ
                    ܙܕܝܩ̈ܝܟ ܠܐ ܢܬܟܬܒܘܢ܂ ܘܥܠ ܥܡܡ̈ܐ ܐܡܪ܂ ܡܪܝܐ ܢܡܢܐ ܒܟܬܒܐ ܠܥܡܡ̈ܐ܂ ܡܛܠ ܕܥܡܡ̈ܐ ܠܐ ܪܫܝܡܝܢ
                    ܗܘܘ ܒܣܦܪܐ ܘܒܟܬܒܐ܂ ܘܚܙܝ ܚܒܝܒܝ܂ ܕܡܩܕܡ ܪܫܝܡ ܩܪܝܢܐ ܕܥܡ̈ܡܐ ܡܢ ܩܕܡ ܩܪܝܢܐ ܕܥܡܐ܂ ܒܙܒܢ
                    ܙܒܢ ܓܝܪ ܚܛܝܢ ܗܘܘ ܒܡܕܒܪܐ܂ ܐܡܪ ܠܗ ܓܝܪ ܠܡܘܫܐ܂ ܕܫܒܘܩܝܢܝ ܐܥܛܝܘܗܝ ܠܥܡܐ ܗܢܐ܂ ܘܐܥܒܕܟ
                    ܠܥܡܐ ܕܪܒ ܘܡܝܬܪ ܡܢܗܘܢ܂ ܘܡܛܠ ܕܠܐ ܡܛܐ ܙܒܢܐ ܕܥܡܡ̈ܐ܂ ܘܚܪܢܐ ܗܘܐ ܦܪܘܩܗܘܢ܂ ܠܐ ܐܬܛܦܝܣ
                    ܡܘܫܐ܂ ܕܢܗܘܐ ܦܪܘܩܐ ܘܡܠܦܢܐ ܠܥܡܐ܂ ܕܡܢ ܥܡܡ̈ܐ ܕܪܒ ܘܡܝܬܪ ܡܢ ܥܡܐ ܕܐܝܣܪܝܠ܂ ܡܛܠ ܕܗܕܐ
                    ܬܫܒܘܚܬܐ ܪܒܬܐ ܘܡܝܬܪܬܐ ܠܒܪܐ ܕܐܠܗܐ ܝܐܝܐ ܗܘܬ ܕܢܫܡܗܝܗ܂ ܐܝܟ ܕܐܡܪ ܐܫܥܝܐ܂ ܕܙܥܘܪܝܐ ܗܝ ܗܕܐ
                    ܕܬܗܘܐ ܠܝ ܥܒܕܐ܂ ܘܬܦܢܐ ܢܘܪܒܐ ܕܝܥܩܘܒ܂ ܘܬܩܝܡ ܫܒܛܐ ܕܐܝܣܪܝܠ܂ ܐܠܐ ܝܗܒܬܟ ܢܘܗܪܐ ܠܥܡ̈ܡܐ܂
                    ܕܬܚܘܐ ܦܘܪܩܢܝ ܥܕܡܐ ܠܣ̈ܘܦܝܗ ܕܐܪܥܐ܂ ܘܬܘܒ ܐܟܪܙ ܐܫܥܝܐ ܥܠ ܥܡܡ̈ܐ܂ ܕܫܘܡܥܘܢܝ ܥܡܡ̈ܐ܂
                    ܘܨܘܬܘܢܢܝ/ܘܨܘܬܝܢܝ/ ܐܡܘ̈ܬܐ܂ ܡܛܠ ܕܢܡܘܣܐ ܡܢ ܩܕܡܝ ܢܦܩ܂ ܘܕܝܢܝ ܢܘܗܪܐ ܗܘ ܠܥܡܡ̈ܐ܂ ܘܕܘܝܕ
                    ܐܡܪ܂ ܕܡܫܡܥ ܐܕܢܐ ܢܫܡܥܘܢܢܝ ܒܢ̈ܝܐ ܢܘܟܪ̈ܝܐ܂ ܘܗܢܘܢ ܗܠܝܢ ܒܢܝ̈ܐ ܢܘܟܪ̈ܝܐ ܢܬܟܠܘܢ ܘܢܬܚܓܪܘܢ
                    ܡܢ ܫܒܝ̈ܠܝܗܘܢ܂ ܥܡܡ̈ܐ ܓܝܪ ܫܡܥܘ ܘܐܬܚܓܪܘ ܡܢ ܫܒ̈ܝܠܐ ܕܕܚܠܬܐ ܕܨܠܡ̈ܐ ܘܕܦܬܟܪ̈ܐ܀</p>
            </div>
            <div type="section" n="5">
                <head type="editorial">5</head>
                <p xml:lang="syr">ܘܐܢ ܢܐܡܪܘܢ ܕܠܢ ܩܪܐ ܒܢ̈ܝܐ ܢܘܟܪ̈ܝܐ܂ ܗܢܘܢ ܠܐ ܗܘܐ ܢܘܟܪ̈ܝܐ ܐܬܩܪܝܘ ܐܠܐ
                    ܒܢ̈ܝܐ ܘܝܪ̈ܬܐ܂ ܐܝܟ ܕܐܡܪ ܐܫܥܝܐ܂ ܕܒ̈ܢܝܐ ܪܒܝܬ ܘܪܡܪܡܬ܂ ܘܗܢܘܢ ܐܥܠܝܘ ܒܝ܂ ܘܢܒܝܐ ܐܡܪ܂ ܕܡܢ
                    ܡܨܪܝܢ ܩܪܝܬܗ ܒܪܝ܂ ܘܠܡܘܫܐ ܐܡܪ ܩܕܝܫܐ܂ ܕܐܡܪ ܠܦܪܥܘܢ܂ ܫܕܪ ܒܪܝ ܘܢܦܠܚܢܝ܂ ܘܬܘܒ ܐܡܪ܂ ܒܪܝ
                    ܒܘܟܪܝ ܐܝܣܪܝܠ܂ ܐܠܐ ܥܡܡ̈ܐ ܐܢܘܢ ܕܫܡܥܘܗܝ ܠܐܠܗܐ܂ ܘܐܬܚܓܪܘ ܘܐܬܟܠܝܘ ܡܢ ܫܒܝ̈ܠܐ ܕܚܛܗ̈ܝܗܘܢ܂
                    ܘܬܘܒ ܐܡܪ ܐܫܥܝܐ܂ ܕܬܩܪܐ ܥܡܡ̈ܐ ܕܠܐ ܝܕܥܘܟ܂ ܘܥܡܡ̈ܐ ܕܠܐ ܝܕܥܝܢ ܠܟ ܠܘܬܟ ܢܐܬܘܢ ܘܢܬܦܢܘܢ܂
                    ܘܬܘܒ ܐܡܪ ܐܫܥܝܐ܂ ܫܡܥܘ ܥܡܡ̈ܐ ܡܕܡ ܕܥܒܕܬ܂ ܘܕܥܘ ܪ̈ܚܝܩܐ ܓܢܒܪܘܬܝ܂ ܘܥܠ ܥܕܬܐ ܘܟܢܘܫܬܐ
                    ܕܥܡܡ̈ܐ ܐܡܪ ܕܘܝܕ܂ ܕܐܬܕܟܪ ܥܕܬܟ ܕܩܢܝܬ ܡܢ ܩܕܝܡ܂ ܘܬܘܒ ܐܡܪ ܕܘܝܕ܂ ܕܫܒܚܘ ܠܡܪܝܐ ܟܠ
                    ܥܡܡ̈ܝܢ܂ ܘܠܫܡܗ ܢܫܒܚܢ ܐܡܘ̈ܬܐ܂ ܘܬܘܒ ܐܡܪ܂ ܕܕܡܪܝܐ ܗܝ ܡܠܟܘܬܐ܂ ܘܗܘܝܘ ܫܠܝܛ ܥܠ ܥܡܡ̈ܐ܂
                    ܘܬܘܒ ܐܡܪ ܢܒܝܐ܂ ܕܒܝܘ̈ܡܬܐ ܐܚܪ̈ܝܐ܂ ܐܫܘܕ ܪܘܚܝ ܥܠ ܟܠ ܒܣܪ ܘܢܬܢܒܘܢ܂ ܘܠܐ ܢܠܦ ܐܢܫ ܠܒܪ
                    ܡܕܝܢܬܗ܂ ܘܐܦܠܐ ܠܐܚܘܗܝ܂ ܘܢܐܡܪ ܕܕܥ ܠܡܪܢ܂ ܡܛܠ ܕܟܠܗܘܢ ܢܕܥܘܢܢܝ܂ ܡܢ ܙܥܘܪܗܘܢ ܘܥܕܡܐ
                    ܠܩܫܝܫܗܘܢ܂ ܘܥܠ ܒ̈ܢܝ ܐܝܣܪܝܠ ܐܡܪ܂ ܕܐܫܕܪ ܟܦܢܐ ܒܐܪܥܐ܂ ܠܐ ܕܟܦܢ ܠܠܚܡܐ܂ ܘܠܐ ܕܨܗܐ ܠܡ̈ܝܐ܂
                    ܐܠܐ ܠܡܫܡܥ ܦܬܓܡܗ ܕܡܪܝܐ܂ ܘܢܐܬܘܢ ܡܢ ܡܥܪܒܐ ܘܥܕܡܐ ܠܡܕܢܚܐ܂ ܘܡܢ ܬܝܡܢܐ ܘܥܕܡܐ ܠܓܪܒܝܐ܂
                    ܠܡܒܥܐ ܦܬܓܡܗ ܕܡܪܝܐ ܘܠܐ ܢܫܟܚܘܢܗ܂ ܡܛܠ ܕܦܪܩ ܠܗ ܡܢܗܘܢ܂ ܡܘܫܐ ܩܕܡ ܟܬܒ ܥܠܝܗܘܢ܂ ܕܟܕ
                    ܢܐܪܥܢܟ ܒܝܫ̈ܬܐ ܣܓܝܐ̈ܬܐ ܒܚܪܬܐ ܕܝܘܡ̈ܬܐ܂ ܬܐܡܪ܂ ܡܛܠ ܕܠܝܬ ܐܠܗܐ ܒܓܘܝ ܐܪܥܢܝ ܗܠܝܢ ܒܝܫ̈ܬܐ܂
                    ܐܝܟ ܕܐܡܪܘ ܒܝܘܡ̈ܝ ܚܙܩܝܐܝܠ܂ ܕܫܒܩܗ ܡܪܝܐ ܠܐܪܥܐ܂ ܘܬܘܒ ܠܐ ܚܙܐ ܠܢ ܡܪܝܐ܂ ܘܐܫܥܝܐ ܐܡܪ
                    ܥܠܝܗܘܢ܂ ܕܚܘܒ̈ܝܟܘܢ ܦܪܫܘ ܒܝܢܝܟܘܢ ܠܐܠܗܟܘܢ܂ ܘܚܛܗܝ̈ܟܘܢ ܟܠܘ ܛܒ̈ܬܐ ܡܢܟܘܢ܂ ܘܬܘܒ ܐܡܪ܂
                    ܕܬܩܪܘܢ ܒܐܕ̈ܢܝ ܒܩܠܐ ܪܡܐ܂ ܘܠܐ ܐܫܡܥܟܘܢ܂ ܘܥܠ ܥܡܐ ܕܡܢ ܥܡܡ̈ܐ ܐܡܪ ܕܘܝܕ܂ ܕܟܠܟܘܢ ܥܡܡ̈ܐ
                    ܩܘܫܘ ܟܦܐ܂ ܘܫܒܚܘ ܠܐܠܗܐ ܒܩܠܐ ܕܫܘܒܚܐ܂ ܘܬܘܒ ܐܡܪ ܕܫܡܥܘ ܗܕܐ ܟܘܠܟܘܢ ܥܡܡ̈ܐ܂ ܘܨܘܬܘ ܟܠ
                    ܝܬܒ̈ܝ ܐܪܥܐ܀</p>
            </div>
            <div type="section" n="6">
                <head type="editorial">6</head>
                <p xml:lang="syr">ܘܐܦ ܡܢ ܩܕܝܡ ܟܠ ܕܫܦܪ ܠܐܠܗܐ ܡܢ ܥܡܡ̈ܐ܂ ܝܬܝܪ ܐܙܕܕܩ ܡܢ ܐܝܣܪܝܠ܂ ܝܬܪܘܢ
                    ܟܘܡܪܐ ܕܡܢ ܥܡܡ̈ܐ܂ ܗܘ ܘܙܪܥܗ ܐܬܒܪܟ܂ ܘܥܫܢ ܡܘܬܒܗ܂ ܘܣܡ ܒܫܩܝܦܐ ܩܢܗ܂ ܘܓܒܥܘܢ̈ܝܐ ܡܢ ܥܡܡ̈ܐ
                    ܛܡ̈ܐܐ ܝܗܒ ܝܫܘܥ ܝܡܝܢܐ܂ ܘܥܠܘ ܘܐܣܬܬܪܘ ܒܝܪܬܘܬܗ ܕܡܪܝܐ܂ ܘܗܘܘ ܠܩ̈ܛܝ ܩܝܣ̈ܐ ܘܡ̈ܠܝܝ ܡ̈ܝܐ
                    ܠܟܢܘܫܬܗ ܘܠܡܕܒܚܗ ܕܡܪܝܐ܂ ܘܟܕ ܒܥܐ ܫܐܘܠ ܕܢܩܛܠ ܐܢܘܢ ܐܬܟܠܝܘ ܫܡܝܐ ܡܢ ܡܛܪܐ܂ ܥܕܡܐ ܕܐܬܢܟܣܘ
                    ܒܢܘܗ̈ܝ ܕܫܐܘܠ܂ ܘܗܝܕܝܢ ܐܬܦܢܝ ܡܪܝܐ ܥܠ ܐܪܥܐ܂ ܘܒܪܟ ܠܝܪܬܘܬܗ܂ ܘܪܚܒ ܙܢܝܬܐ ܕܩܒܠܬ ܠܓܫܘ̈ܫܐ܂
                    ܗܘܬ ܗܝ ܘܒܝܬ ܐܒܘܗ ܡܩܒܠܬ ܝܪܬܘܬܐ ܒܐܝܣܪܝܠ܂ ܘܥܘܒܪ ܐܕܘܡ ܡܢ ܓܬ ܕܦܠܫܬ̈ܝܐ܂ ܠܒܝܬܗ ܥܠܬ
                    ܩܒܘܬܗ ܕܡܪܝܐ܂ ܘܐܬܝܩܪܬ ܠܘܬܗ ܝܬܝܪ ܡܢ ܟܠܗ ܐܝܣܪܝܠ܂ ܘܐܬܒܪܟ ܗܘ ܘܒܝܬܗ ܡܢ ܡܪܝܐ܂ ܘܐܬܝ ܓܬܝܐ
                    ܬܪܣܝ ܠܕܘܝܕ ܒܙܒܢ ܪܕܘܦܝܗ܂ ܘܐܬܝܩܪ ܫܡܗ ܕܝܠܗ ܘܙܪܥܗ܂ ܘܥܒܕܡܠܟ ܟܘܫܝܐ ܒܓܪܐ ܡܗܝܡܢܐ ܐܣܩ
                    ܠܐܪܡܝܐ ܡܢ ܓܘܒܐ܂ ܟܕ ܫܒܘܗܝ ܒ̈ܢܝ ܐܝܣܪܝܠ ܥܡܗ܂ ܗܕܐ ܗܝ ܕܐܡܪ ܥܠܝܗܘܢ ܡܘܫܐ܂ ܕܓܝܘܪܐ ܕܒܟ
                    ܢܗܘܐ ܠܥܠ܂ ܘܐܢܬ ܬܚܘܬ ܠܬܚܬ܂ ܗܢܘܢ ܫܒܘ ܘܐܚܬܘ ܠܐܪܡܝܐ ܢܒܝܐ ܠܓܘܒܐ ܬܚܬܝܐ܂ ܘܥܒܕܡܠܟ ܓܝܘܪܐ
                    ܡܢ ܟܘܫ ܐܣܩܗ ܠܐܪܡܝܐ ܡܢ ܓܘܒܐ܂ ܘܪܥܘܬ ܡܘܐܒܝܬܐ ܡܢ ܥܡܐ ܡܪܓܙܢܐ܂ ܥܠܬ ܘܐܬܚܠܛܬ ܒܥܡܐ
                    ܕܐܝܣܪܝܠ܂ ܘܡܢ ܙܪܥܗ ܩܡܬ ܡܕܒܪܢܘܬܐ ܕܡ̈ܠܟܐ܂ ܕܡܢܗܘܢ ܐܬܝܠܕ ܦܪܘܩܐ ܒܥܡܡ̈ܐ/ܕܥܡ̈ܡܐ܂/ ܘܐܘܪܝܐ
                    ܚܬܝܐ ܡܢ ܥܡܐ ܛܡܐܐ ܪܒܐ ܐܝܬܘܗܝ ܗܘܐ ܒܓܒܪ̈ܘܗܝ ܕܕܘܝܕ܂ ܘܥܠ ܕܩܛܠܗ ܕܘܝܕ ܒܢܟܠܐ ܒܩܪܒܐ ܕܒ̈ܢܝ
                    ܥܡܘܢ܂ ܘܪܓ ܐܢܬܬܗ ܘܢܣܒܗ܂ ܩܒܠ ܕܘܝܕ ܓܙܪ ܕܝܢܐ ܕܠܐ ܬܥܢܕ ܚܪܒܐ ܡܢ ܒܝܬܗ ܠܥܠܡ܀</p>
            </div>
            <div type="section" n="7">
                <head type="editorial">7</head>
                <p xml:lang="syr">ܘܬܘܒ ܐܡܪ ܐܫܥܝܐ ܥܠ ܦܪܘܩܢ܂ ܕܝܗܒܬܟ ܩܝܡܐ ܠܥܡܐ ܘܢܘܗܪܐ ܠܥܡܡ̈ܐ܂ ܐܝܟܢܐ ܟܝ
                    ܗܘܐ ܩܝܡܐ ܠܥܡܐ܂ ܐܠܐ ܕܡܢ ܙܒܢܐ ܕܐܬܐ ܢܘܗܪܐ ܘܦܪܘܩܐ ܕܥܡܡ̈ܐ܂ ܡܢ ܗܘ ܙܒܢܐ ܐܬܟܠܝ
                    ܐܝܣܪܐܝܠ/ܐܝܣܪܝܠ/ ܡܢ ܣܓܕܬܐ ܕܦܬܟܪ̈ܐ܂ ܘܗܘܐ ܠܗܘܢ ܩܝܡܐ ܫܪܝܪܐ܂ ܥܠ ܗܕܐ ܐܡܪ ܡܘܫܐ܂ ܕܐܛܢܟܘܢ
                    ܒܥܡ ܕܠܐ ܥܡ܂ ܘܒܥܡܐ ܣܟܠܐ ܐܪܓܙܟܘܢ܂ ܛܢܘ ܒܢ܂ ܘܡܛܠܬܢ ܠܦܬܟܪ̈ܐ ܠܐ ܣܓܕܝܢ܂ ܕܠܐ ܢܬܚܣܕܘܢ
                    ܡܢܢ܂ ܕܚܢܢ ܫܒܩܢ ܦܬܟܪ̈ܐ܂ ܘܩܪܝܢ ܕܓܠܘܬܐ ܠܡܕܡ ܕܫܒܩܘ ܠܢ ܐܒܗ̈ܝܢ܂ ܘܪܓܙܝܢ܂ ܘܡܬܬܒܪ ܠܒܗܘܢ܂
                    ܕܥܠܢ ܘܗܘܝܢ ܝܪ̈ܘܬܐ ܚܠܦܝܗ̈ܘܢ܂ ܠܗܘܢ ܓܝܪ ܗܢܘ ܩܝܡܐ ܕܗܘܐ ܠܗܘܢ܂ ܕܠܐ ܢܣܓܕܘܢ ܠܐܠܗ̈ܐ
                    ܐܚܪ̈ܢܐ܂ ܐܦܢ ܠܐ ܩܒܠܘܗܝ ܒܢ ܐܛܢ ܐܢܘܢ܂ ܘܠܢ ܗܘܐ ܢܘܗܪܐ ܘܚܝ̈ܐ܂ ܐܝܟ ܕܐܟܪܙ ܘܐܡܪ܂ ܟܕ ܡܠܦ
                    ܕܐܢܐ ܢܘܗܪܗ ܐܢܐ ܕܥܠܡܐ܂ ܘܬܘܒ ܐܡܪ܂ ܕܗܝܡܢܘ ܥܕ ܐܝܬ ܠܟܘܢ ܢܘܗܪܐ܂ ܥܕܠܐ ܡܕܪܟ ܠܟܘܢ ܚܫܘܟܐ܂
                    ܘܬܘܒ ܐܡܪ܂ ܕܗܠܟܘ ܒܢܘܗܪܐ ܕܒܢܘ̈ܗܝ ܕܢܘܗܪܐ ܬܬܩܪܘܢ܂ ܘܬܘܒ ܐܡܪ ܥܠܘܗܝ܂ ܕܢܘܗܪܐ ܒܚܫܘܟܐ ܡܢܗܪ
                    ܗܘܐ܂ ܗܢܘ ܗܘ ܩܝܡܐ ܕܗܘܐ ܠܥܠܡܐ܂ ܘܢܘܗܪܐ ܕܐܢܗܪ ܠܟܠܗܘܢ ܥܡܡ̈ܐ܂ ܘܚܓܪ ܘܟܠܐ ܐܢܘܢ ܡܢ ܫܒ̈ܝܠܐ
                    ܡܥܩܡ̈ܐ܂ ܐܝܟ ܕܟܬܝܒ ܕܒܡܐܬܝܬܗ ܢܗܘܐ ܥܪܡܐ ܠܫܦܝܐ܂ ܘܐܬܪܐ ܥܣܩܐ ܠܦܩܥܬܐ܂ ܘܢܬܓܠܐ ܐܝܩܪܗ
                    ܕܡܪܝܐ܂ ܘܢܚܙܐ ܟܠ ܒܣܪ ܚܝܘܗ̈ܝ ܕܐܠܗܐ܀</p>
            </div>
            <div type="section" n="8">
                <head type="editorial">8</head>
                <p xml:lang="syr">ܗܢܐ ܥܘܗܕܢܐ ܩܠܝܠ ܟܬܒܬ ܠܟ ܥܠ ܥܡܡ̈ܐ܂ ܕܡܫܬܒܗܪܝܢ ܝܗܘ̈ܕܝܐ ܘܐܡܪܝܢ܂ ܕܚܢܢ
                    ܐܢܘܢ ܥܡܗ ܕܐܠܗܐ܂ ܘܒ̈ܢܝ ܐܒܪܗܡ܂ ܒܪܡ ܕܝܢ ܚܢܢ ܢܫܡܥ ܠܝܘܚܢܢ ܕܐܡܪ ܠܗܘܢ܂ ܟܕ ܡܫܬܒܗܪܝܢ܂
                    ܕܚܢܢ ܚܢܢ ܒ̈ܢܝ ܐܒܪܗܡ܂ ܗܝܕܝܢ ܐܡܪ ܠܗܘܢ ܝܘܚܢܢ܂ ܕܠܐ ܬܗܘܘܢ ܚܬܝܪܝܢ ܘܐܡܪܝܢ܂ ܕܐܒܐ ܐܝܬ ܠܢ
                    ܐܒܪܗܡ܂ ܡܛܠ ܕܡܢ ܗܠܝܢ ܟܐ̈ܦܐ ܡܫܟܚ ܐܠܗܐ ܠܡܩܡܘ ܒܢ̈ܝܐ ܠܐܒܪܗܡ܂ ܘܦܪܘܩܢ ܐܡܪ ܠܗܘܢ܂ ܕܒ̈ܢܘܗܝ
                    ܐܢܬܘܢ ܕܩܐܝܢ܂ ܘܠܐ ܒ̈ܢܝ ܐܒܪܗܡ܂ ܘܫܠܝܚܐ ܐܡܪ܂ ܕܣ̈ܘܟܐ ܕܚ̈ܛܝ ܐܬܦܫܚ ܠܗܝܢ܂ ܘܚܢܢ
                    ܒܕܘ̈ܟܝܬܗܝܢ ܐܬܛܥܡܢ܂ ܘܗܘܝܢ ܫܘ̈ܬܦܐ ܠܫܘܡܢܗ ܕܙܝܬܐ܂ ܡܟܝܠ ܠܐ ܢܫܬܒܗܪ ܘܢܚܛܐ܂ ܕܠܐ ܐܦ ܚܢܢ
                    ܢܬܦܫܚ܂ ܕܗܐ ܡܬܛܥܡܘ ܡܬܛܥܡܝܢܢ ܒܗ ܒܙܝܬܐ܂܂܂܂ ܗܢܐ ܡܦܩ ܒܪܘܚܐ ܕܠܘܩܒܠ ܝܗܘܕ̈ܝܐ܂ ܥܠ
                    ܕܡܫܬܒܗܪܝܢ܂ ܕܚܢܢ ܐܢܘܢ ܒ̈ܢܝ ܐܒܪܗܡ܂ ܘܚܢܢ ܐܢܘܢ ܥܡܗ ܕܐܠܗܐ܀</p>
            </div>
            <div type="rubric">
                <p xml:lang="syr">ܫܠܡܬ ܬܚܘܝܬܐ ܕܥܠ ܥܡܐ ܘܥܡ̈ܡܐ</p>
            </div>

        </body>
    </text>
</TEI>
