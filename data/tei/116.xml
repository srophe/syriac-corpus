<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8617">On Joseph (Memra
                    8) - <foreign xml:lang="syr">ܡܺܐܡܪܳܐ ܕܰܬܡܳܢܝܳܐ ܕܥܰܠ ܝܰܘܣܶܦ</foreign></title>
                <title xml:lang="en" level="s" ref="http://syriaca.org/work/8527">Memre on
                    Joseph</title>
                <title level="s">The Oxford-BYU Syriac Corpus</title>
                <author ref="http://syriaca.org/person/42">Jacob of Serugh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/116</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <msName>Vatican syr. 117, fol. 412b-32a</msName>
                        <msName>Mardin 136</msName>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-04" who="http://syriaca.org/person.xml#jwalters">Edited text
                structure</change>
            <change when="2017-04-23" who="http://syriaca.org/person.xml#jwalters">Created:
                file</change>

        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܡܺܐܡܪܳܐ ܕܰܬܡܳܢܝܳܐ ܕܥܰܠ ܝܰܘܣܶܦ</ab>
            </div>
            <div type="rubric" xml:lang="syr">
                <l>ܡܺܐܡܪܳܐ ܕܰܬܡܳܢܝܳܐ ܕܥܰܠ ܝܰܘܣܶܦ</l>
                <l>ܘܥܰܠ ܟܰܦܢܳܐ ܕܰܗܘܳܐ</l>
            </div>
            <div type="text" xml:lang="syr">
                <l n="1">ܬܰܪܥܳܐ ܪܰܒܳܐ ܦܼܬܰܚ ܠܺܝ ܝܰܘܣܶܦ ܕܰܫܟܰܚ̈ܳܬ݂ܳܐ</l>
                <l n="2">ܒܳܟ ܡܳܪܝ̱ ܐܶܥܿܽܘܠ ܐܶܚܿܙܶܐ ܫܽܘܦܪ̈ܶܐ ܕܰܣܕܺܝܪܺܝܢ ܒܶܗ</l>
                <l n="3">ܡܶܕܶܡ ܚܼܰܕܬ݂ܳܐ ܕܠܰܘ ܕܺܝܠܶܗ ܗܽܘ ܓܠܼܳܐ ܚܰܘܺܝ ܠܺܝ</l>
                <l n="4">ܘܰܡܠܳܢܝ ܬܶܗܪܳܐ ܕܬܽܘܒ ܐܶܡܿܰܠܶܠ ܥܰܠ ܢܶܨܚ̈ܳܢܰܘܗ̱ܝ</l>
                <l n="5">ܕܺܝܠܳܟ ܗ̱ܘ ܡܳܪܝ̱ ܟܽܠܗܽܘܢ ܓܰܙ̈ܶܐ ܕܰܟܣܸܶܝܢ ܗ̱ܘܰܘ ܒܶܗ</l>
                <l n="6">ܘܡܶܢܗܽܘܢ ܐܰܦܶܩ ܥܽܘܬ݂ܪܳܐ ܠܡܶܨܪܶܝܢ ܕܶܐܫܼܬܰܕܰܪ ܠܳܗ̇ </l>
                <l n="7">ܡܳܐܢ̈ܶܐ ܫܐܺܝܼ̈ܠܶܐ ܠܒܶܫ ܡܶܣܟܺܢܳܐ ܘܰܒܗܽܘܢ ܝܼܺܪܶܒ</l>
                <l n="8">ܥܕܰܡܳܐ ܕܬܶܣܒܰܪ ܟܽܠܳܗ̇ ܐܰܪܥܳܐ ܕܗܽܘܝܽܘ ܥܰܬܺܝܼܪ</l>
                <l n="9">ܐ̱ܪ̈ܳܙܰܘܗ̱ܝ ܕܰܒܪܳܐ ܣܡܰܟ݂ܘ ܠܶܗ ܕܢܼܶܣܰܩ ܥܰܠ ܪܰܒܽܘܬ݂ܐ</l>
                <l n="10">ܘܥܰܠ ܗܳܝ ܡܰܛܺܝ ܠܗܳܕܶܐ ܟܽܠܳܗ̇ ܪܺܝܫܳܢܽܘܬ݂ܐ</l>
                <l n="11">ܙܺܝܼܘܳܐ ܓܢܺܝܼܒܳܐ ܐܺܝܬ ܗ̱ܘܳܐ ܒܨܰܠܡܶܗ ܡܶܢ ܕܺܝܚܺܝܕܳܐ</l>
                <l n="12">ܘܥܰܠܗ̇ܳܝ ܐܰܙܗܰܪ ܥܰܠ ܒܶܪ̈ܝܳܬ݂ܐ ܫܡܶܗ ܫܰܦܺܝܪܳܐ</l>
                <l n="13">ܐܺܡܰܪ ܡܳܕܶܝܢ ܥܰܠ ܗܰܘ ܫܽܘܦܪܳܐ ܕܝܰܗ̱ܒ ܠܶܗ ܫܽܘܦܪ̈ܶܐ</l>
                <l n="14">ܟܰܕ ܢܿܳܛܰܪ ܐ̱ܢܳܐ ܛܶܟܣܳܐ ܠܡܺܐܡܪܳܐ ܒܟ݂ܽܠܳܗ̇ ܐܽܘܪܚܶܗ</l>
                <l n="15">ܦܫܰܪ ܗ̱ܘܳܐ ܠܡܰܠܟܳܐ ܚܶܠܡܶܗ ܘܺܝܪܶܒ ܡܶܢ ܦܽܘܫܳܩܳܐ</l>
                <l n="16">ܘܡܶܢ ܓܰܘ ܐ̱ܪܳܙܶܗ ܕܚܶܠܡܳܐ ܐ̱ܪܳܙܳܐ ܬܽܘܒ ܢܳܒܰܥ ܗ̱ܘܳܐ</l>
                <l n="17">ܣܽܘܥܪܳܢܳܐܺܝܬ ܦܰܫܶܩ ܝܰܘܣܶܦ ܐܰܝܟ ܕܰܒܙܰܒܢܶܗ </l>
                <l n="18">ܘܗܰܘ ܦܽܘܫܳܩܳܐ ܥܰܠ ܦܽܘܫܳܩܳܐ ܣܢܺܝܼܩ ܬܶܢܝܳܢܽܘܬ݂</l>
                <l n="19">ܠܰܘ ܕܰܡܗܺܝܼܪ ܐ̱ܢܳܐ ܛܳܒ ܡܶܢ ܝܰܘܣܶܦ ܣܳܡܶܬ ܐܰܦ̈ܰܝ </l>
                <l n="20">ܠܰܡܦܰܫܳܩܽܘ ܥܶܠܬ݂ܗ ܕܚܶܠܡܳܐ ܘܚܰܬܺܝܬ݂ܽܘܬ݂ܶܗ</l>
                <l n="21">ܙܩܺܝܦܳܐ ܓܰܠܺܝ ܟܽܠܗܽܘܢ ܐ̱ܪ̈ܳܙܶܐ ܘܰܣܬܺܝܪ̈ܳܬ݂ܐ</l>
                <l n="22">ܘܒܶܗ ܐܶܬ݂ܦܰܫ̈ܰܩܝ ܥܰܡܺܝ̈ܩܳܬ݂ܐ ܕܰܓܢܺܝ̈ܙܳܢ ܗܘ̈ܰܝ</l>
                <l n="23">ܡܶܢ ܡܶܐܬ݂ܝܼܬܶܗ ܕܡܳܪܰܢ ܘܰܠܟܳܐ ܕܢܰܚܼܘ ܓܶܠܝ̈ܳܢܶܐ</l>
                <l n="24">ܘܠܳܐ ܐܺܝܬ ܡܶܕܶܡ ܕܰܟܣܸܶܐ ܠܰܐܒܳܐ ܕܠܳܐ ܝܰܗܼܒܶܗ ܠܰܢ</l>
                <l n="25">ܫܽܘܼܦܪܳܐ ܕܓܰܘ̈ܢܶܐ ܐܶܠܳܐ ܒܢܽܘܗܪܳܐ ܠܳܐ ܡܶܬ݂ܦܪܶܫ</l>
                <l n="26">ܘܐ̱ܪ̈ܳܙܰܘܗ̱ܝ ܕܰܒܪܳܐ ܐܶܠܳܐ ܒܩܶܛܠܶܗ ܠܳܐ ܐܶܬ݂ܦܰܫܼܰܩܘ̱</l>
                <l n="27">ܡܿܰܢ ܝܿܳܕܰܥ ܗ̱ܘܳܐ ܩܕܳܡ ܡܶܐܬ݂ܝܼܬ݂ܳܐ ܕܰܢܦܰܫܶܩ ܗ̱ܘܳܐ </l>
                <l n="28">ܕܦܰܓ݂ܪܶܗ ܕܡܳܪܰܢ ܐܺܝܬ݂ܘܗ̱ܝ ܣܰܒܥܳܐ ܠܥܳܠܡܳܐ ܟܽܠܶܗ</l>
                <l n="29">ܥܰܠ ܪܶܥܝܳܢܳܐ ܕܡܰܢܽܘ ܗܳܕܶܐ ܡܶܬܕܰܢܚܳܐ ܗܘܳܬ </l>
                <l n="30">ܕܗܳܠܶܝܢ ܫܽܘܦܪ̈ܶܐ ܕܺܐܝܬ ܗܘܳܐ ܒܝܰܘܣܶܦ ܕܰܡܫܺܝܚܳܐ ܗ̱ܘܰܘ</l>
                <l n="31">ܢܛܺܝܼܪ ܫܰܪܟܳܢܳܐ ܒܚܶܠܡܶܗ ܕܦܶܪܥܽܘܢ ܕܶܐܬ݂ܦܰܫܰܩ ܗ̱ܘܳܐ</l>
                <l n="32">ܕܠܳܐ ܐܺܝܬ ܦܽܘܪܣܳܐ ܕܢܶܬ݂ܦܰܫܰܩ ܗ̱ܘܳܐ ܩܕܳܡ ܡܶܐܬ݂ܝܬ݂ܳܐ</l>
                <l n="33">ܫܒܰܥ ܬܰܘܪ̈ܳܬ݂ܐ ܚܼܙܳܐ ܥܰܠ ܢܰܗܪܳܐ ܫܰܡܺܝ̈ܢܳܬ݂ܳܐ</l>
                <l n="34">ܐܰܝܟ ܐ̱ܢܳܫ ܢܺܐܼܡܰܪ ܣܰܒܥܳܐ ܪܰܒܳܐ ܒܥܳܠܡܳܐ ܟܽܠܶܗ</l>
                <l n="35">ܐܳܦ ܗܽܘ ܥܳܠܡܳܐ ܕܐ̱ܢܳܫܳܐ ܢܰܗܪܰܐ ܗ̱ܘ ܐܶܢ ܡܶܬ݂ܦܰܫܰܩ</l>
                <l n="36">ܘܒܰܕܡܽܘܬ ܫܶܦ̈ܥܶܐ ܥܳܒܪܺܝܢ ܕܳܪ̈ܶܐ ܚܰܕ ܒܳܬ݂ܪ ܚܰܕ</l>
                <l n="37">ܪܶܕܝܰܐ ܗ̱ܘ ܪܰܒܳܐ ܕܪܺܝܫ ܡܰܒܽܘܥܶܗ ܐܳܕܳܡ ܐܺܝܬ݂ܘܗ̱ܝ</l>
                <l n="38">ܘܰܐܝܟ ܡܰܥܒܰܪܬܳܐ ܕܡܰܝ̈ܳܐ ܟܽܠܝܽܘܡ ܗܳܐ ܡܶܬ݂ܚܰܕܰܬ݂</l>
                <l n="39">ܩܽܘܡ ܥܰܠ ܢܰܗܪܳܐ ܘܰܚܙܺܝܼ ܗܳܠܶܝܢ ܡܰܝ̈ܳܐ ܕܶܐܬ݂ܡܳܠ</l>
                <l n="40">ܚܰܠܶܦܘ̱ ܐܰܬ݂ܪܳܐ ܘܠܰܝܬ ܐܶܢܽܘܢ ܠܳܟ ܬܶܚܼܙܶܐ ܐܶܢܽܘܢ</l>
                <l n="41">ܐ̱ܚܪ̈ܳܢܶܐ ܝܰܘܡܳܢ ܡܶܬ݂ܚܰܘܺܝܢ ܠܳܟ ܟܰܕ ܚܿܳܐܰܪ ܐܰܢ̱ܬ</l>
                <l n="42">ܕܳܐܦ ܗܼܶܢܽܘܢ ܬܽܘܒ ܠܡܰܥܒܰܪ ܙܳܪܒܺܝܢ ܥܰܡ ܚܰܒܪ̈ܰܝܗܽܘܢ</l>
                <l n="43">ܐܳܦ ܗܽܘ ܥܳܠܡܳܐ ܪܗܺܝܼܒ ܕܢܶܫܰܢܶܐ ܨܶܝܕ ܫܽܘܠܳܡܳܐ</l>
                <l n="44">ܒܰܕܡܽܘܬ ܡܰܝ̈ܳܐ ܕܟ݂ܽܠ ܝܽܘܡ ܫܳܓ݂ܪܺܝܢ ܨܶܝܕ ܡܰܚܰܬܬ݂ܐ</l>
                <l n="45">ܕܳܚܶܝܢ ܕܳܪ̈ܶܐ ܗܳܢܳܐ ܠܗܳܢܳܐ ܠܰܡܫܰܢܳܝܽܘ</l>
                <l n="46">ܐܰܝܟ ܕܰܒܢܰܗܪܳܐ ܙܳܪܒܺܝܢ ܬܰܦ̈ܶܐ ܥܰܠ ܡܰܪܕܺܝܬ݂ܐ</l>
                <l n="47">ܚܽܘܪ ܬܰܩܢܳܐ ܐܺܝܬ ܘܡܶܫܟܰܚ ܐܰܢ̱ܬ ܠܶܗ ܕܥܳܠܡܳܐ ܢܰܗܪܰܐ ܗ̱ܘ</l>
                <l n="48">ܕܪܳܕܶܐ ܘܥܳܒܰܪ ܠܰܡܫܰܢܳܝܽܘ ܒܚܺܐܦܳܐ ܪܰܒܳܐ</l>
                <l n="49">ܫܢܰܝ̈ܳܐ ܟܕܺܝܢܺܝܢ ܐܰܝܟ ܬܰܘܪ̈ܳܬ݂ܐ ܒܢܺܝܪܳܐ ܪܰܒܳܐ </l>
                <l n="50">ܕܢܰܓܺܝܕ̈ܳܢ ܠܶܗ ܠܥܳܠܡܳܐ ܕܢܶܥܼܒܰܪ ܩܰܠܺܝܠܳܐܺܝܬ݂</l>
                <l n="51">ܣܰܒܥܳܐ ܘܟܰܦܢܳܐ ܣܕܺܝܪܺܝܢ ܘܳܐܬ݂ܝܢ ܚܰܕ ܒܳܬ݂ܪ ܚܰܕ</l>
                <l n="52">ܕܢܺܐܠܰܦ ܥܳܠܡܳܐ ܥܰܠ ܥܳܒܽܘܕܳܐ ܡܶܢ ܦܽܘܪ̈ܢܳܣܰܘܗ̱ܝ</l>
                <l n="53">ܨܰܠܡܳܐ ܠܥܳܠܡܳܐ ܨܳܪ ܐܰܠܳܗܳܐ ܒܚܶܠܡܳܐ ܠܦܶܪܥܽܘܢ</l>
                <l n="54">ܘܰܩܼܪܳܐ ܠܝܰܘܣܶܦ ܕܰܢܦܰܫܶܩ ܠܶܗ ܫܰܪܺܝܪ̈ܳܬ݂ܳܐ</l>
                <l n="55">ܡܰܠܦܳܢܽܘܬ݂ܐ ܕܶܢܚܰܬ ܬܰܡܳܢ ܢܰܗܺܝܪܳܐܺܝܬ݂</l>
                <l n="56">ܕܥܰܠ ܫܽܘܚܠܳܦܳܐ ܕܥܳܠܡܳܐ ܬܰܟ݂ܪܶܙ ܚܰܟܺܝܡܳܐܺܝܬ݂</l>
                <l n="57">ܐܰܩܺܝܡܶܗ ܗ̱ܘܳܐ ܚܶܠܡܳܐ ܠܦܶܪܥܽܘܢ ܥܰܠ ܡܰܥܒܰܪܬ݂ܐ</l>
                <l n="58">ܕܢܶܚܼܙܶܐ ܠܙܰܒܢ̈ܶܐ ܕܟ݂ܽܠܗܽܘܢ ܥܳܒܿܪܺܝܢ ܠܰܡܫܰܢܳܝܽܘ</l>
                <l n="59">ܣܰܒܥܳܐ ܘܟܰܦܢܳܐ ܨܳܪ ܗ̱ܘܳܐ ܩܽܘܕܡܰܘܗ̱ܝ ܕܢܶܬܚܰܟܰܡ ܗ̱ܘܳܐ </l>
                <l n="60">ܕܰܠܙܳܝܽܘܢܳܐ ܢܼܶܗܘܶܐ ܥܳܗܶܕ ܟܽܠ ܝܰܘܡ̈ܳܬ݂ܗ</l>
                <l n="61">ܚܼܙܳܐ ܬܰܘܪ̈ܳܬ݂ܐ ܒܡܰܪܓܳܐ ܕܪ̈ܳܥܝܳܢ ܐܰܝܟ ܐ̱ܢܳܫ ܢܺܐܼܡܰܪ</l>
                <l n="62">ܕܡܰܪܓܰܐ ܗ̱ܘ ܥܳܠܡܳܐ ܘܰܐܝܟ ܗܰܒ̈ܳܒܶܐ ܐ̱ܢܳܫ̈ܳܐ ܚܿܳܡܺܝܢ</l>
                <l n="63">ܝܰܘܡܳܢ ܣܰܒܥܰܐ ܗ̱ܘ ܕܰܐܫܪܺܝ ܒܥܳܠܡܳܐ ܒܰܪ ܐܰܠܳܗܳܐ</l>
                <l n="64">ܐܰܝܢܳܐ ܕܰܚܟܺܝܼܡ ܢܺܐܣܽܘܢ ܢܰܦܫܶܗ ܒܫܰܦܺܝܪ̈ܳܬ݂ܐ </l>
                <l n="65">ܦܰܓܪܶܗ ܕܰܒܪܳܐ ܥܠܰܠܬ݂ܐ ܗ̱ܘ ܪܰܒܬܳܐ ܠܰܕܫܿܳܩܶܠ ܠܶܗ</l>
                <l n="66">ܕܰܐܝܟ ܫܰܪܟܳܢܳܐ ܕܚܰܝ̈ܶܐ ܢܛܺܝܼܪ ܒܶܗ ܠܥܳܠܡܳܐ ܚܼܰܕܬ݂ܐ</l>
                <l n="67">ܚܽܘܪ ܐܰܝܟ ܝܰܘܣܶܦ ܐܶܢ ܚܰܟܺܝܼܡ ܐܰܢ̱ܬ ܒܰܙܒܰܢ ܣܰܒܥܳܐ</l>
                <l n="68">ܘܦܽܘܩ ܟܰܢܶܫ ܠܳܟ ܐܶܣܢܳܐ ܠܢܰܦܫܳܟ ܕܬܺܐܚܶܐ ܡܶܢܶܗ</l>
                <l n="69">ܥܒܽܘܪܳܐ ܕܟܰܢܶܫ ܝܰܘܣܶܦ ܐܰܘܦܺܝ ܘܒܰܩ ܘܶܐܬ݂ܛܰܠܰܩ</l>
                <l n="70">ܘܦܰܓ݂ܪܳܐ ܚܰܝܳܐ ܠܥܳܠܡܳܐ ܣܰܒܥܰܐ ܗ̱ܘ ܠܰܕܢܳܣܶܒ ܠܶܗ</l>
                <l n="71">ܠܝܰܘܡܳܐ ܐ̱ܚܪܳܝܳܐ ܛܽܘܪ ܒܳܟ ܗܳܢܳܐ ܐܶܣܢܳܐ ܪܰܒܳܐ</l>
                <l n="72">ܕܢܶܗܘܶܐ ܫܟܺܝܼܚ ܠܳܟ ܕܬܺܐܚܶܐ ܡܶܢܶܗ ܕܠܳܐ ܫܽܘܠܳܡܳܐ</l>
                <l n="73">ܟܰܦܢܳܐ ܗܳܘܶܐ ܒܳܬ݂ܰܪ ܗܳܢܳܐ ܣܰܒܥܳܐ ܕܰܗܘܳܐ</l>
                <l n="74">ܐܰܝܟ ܗܿܳܝ ܕܰܚܼܙܳܐ ܒܚܶܠܡܳܐ ܦܶܪܥܽܘܢ ܢܰܗܺܝܪܳܐܺܝܬ݂</l>
                <l n="75">ܒܓ݂ܰܘ ܓܺܗܰܢܳܐ ܛܽܘܦܬ݂ܳܐ ܕܡܰܝ̈ܳܐ ܡܶܕܶܡ ܗܺܝ ܪܰܒ</l>
                <l n="76">ܘܰܐܝܢܳܐ ܕܗܳܪܟܳܐ ܠܳܐ ܡܛܰܝܶܒ ܠܶܗ ܠܗܳܢܳܐ ܚܰܣܺܝܪܰܐ ܗ̱ܘ</l>
                <l n="77">ܒܗܿܰܘ ܛܽܘܪܳܦܳܐ ܚܰܕ ܦܰܪܬܽܘܬ݂ܐ ܕܚܰܝ̈ܶܐ ܣܰܒܥܰܐ ܗ̱ܘ</l>
                <l n="78">ܘܡܿܰܢ ܕܰܢܛܺܝܼܪ ܒܶܗ ܗܽܘ ܡܬܰܪܣܶܐ ܠܶܗ ܘܠܳܐ ܡܶܬܛܰܪܰܦ</l>
                <l n="79">ܠܟܰܦܢܳܐ ܕܦܰܓ݂ܪܳܐ ܝܰܨܺܝܦ ܝܰܘܣܶܦ ܠܰܡܟܰܢܳܫܽܘ</l>
                <l n="80">ܥܒܽܘܪܳܐ ܕܙܰܒܢܳܐ ܠܚܰܝ̈ܶܐ ܕܙܰܒܢܳܐ ܒܶܝܬ ܡܶܨܪ̈ܳܝܶܐ</l>
                <l n="81">ܝܶܫܽܘܥ ܡܰܠܟܰܢ ܝܰܗ̱ܒ ܬܽܘܪܣܳܝܳܐ ܦܰܓ݂ܪܶܗ ܚܰܝܳܐ</l>
                <l n="82">ܕܰܠܢܰܦܫ̈ܳܬ݂ܐ ܘܦܰܓ݂ܪ̈ܶܐ ܢܰܐܚܶܐ ܒܥܳܠܡܶܗ ܚܰܕܬ݂ܳܐ</l>
                <l n="83">ܐܶܣܢܰܐ ܗ̱ܘ ܗܳܢܳܐ ܕܠܳܐ ܫܳܪܝܳܐ ܠܶܗ ܘܠܳܐ ܓܺܗܰܢܳܐ</l>
                <l n="84">ܕܠܽܘܩܒܰܠ ܢܽܘܪܳܐ ܒܚܰܝܠܶܗ ܡܰܩܪܶܒ ܘܰܡܛܰܠܶܩ ܠܳܗ̇ </l>
                <l n="85">ܗܿܳܢܰܘ ܫܶܩܝܳܐ ܕܡܰܪܘܶܐ ܠܢܰܦܫܳܐ ܕܫܿܳܬܝܳܐ ܡܶܢܶܗ</l>
                <l n="86">ܘܠܳܐ ܡܶܬܡܰܣܪܳܐ ܒܶܝܬ ܨܰܗܘ̈ܳܢܶܐ ܕܫܰܠܗܶܒܺܝܬ݂ܐ</l>
                <l n="87">ܦܰܓ݂ܪܳܐ ܘܰܕܡܳܐ ܣܰܒ ܠܳܟ ܓܰܒܪܳܐ ܒܗܰܝܡܳܢܽܘܬ݂ܐ</l>
                <l n="88">ܘܕܰܝܶܫ ܘܰܥܒܰܪ ܥܰܠ ܓܰܘܙܰܠܬܳܐ ܠܒܶܝܬ ܡܰܠܟܽܘܬ݂ܐ</l>
                <l n="89">ܗܳܢܳܐ ܚܡܺܝܪܳܐ ܛܡܽܘܪ ܒܰܓ݂ܒܺܝܠܬܳܟ ܒܰܪܡܳܝܽܘܬ݂ܐ</l>
                <l n="90">ܕܒܶܗ ܐܺܝܬ ܚܰܝ̈ܶܐ ܕܠܳܐ ܫܽܘܠܳܡܳܐ ܠܰܕܫܳܘܶܐ ܠܶܗ</l>
                <l n="91">ܙܰܒܢܰܐ ܗ̱ܘ ܗܳܢܳܐ ܕܣܰܒܥܳܐ ܪܰܒܳܐ ܒܰܐܪܥܳܐ ܟܽܠܳܗ̇ </l>
                <l n="92">ܚܡܽܘܠ ܘܰܐܣܓܳܐ ܠܳܟ ܚܰܝ̈ܶܐ ܡܬܺܝܼܚ̈ܶܐ ܥܰܕ ܐܺܝܬ ܐܰܬ݂ܪܳܐ</l>
                <l n="93">ܚܽܘܪ ܦܳܪܽܘܫܳܐ ܒܗܿܰܘ ܚܰܟܺܝܼܡܳܐ ܬܡܺܝܼܗܳܐ ܝܰܘܣܶܦ </l>
                <l n="94">ܕܒܰܙܒܰܢ ܣܰܒܥܳܐ ܗܽܘ ܥܰܡ ܟܰܦܢܳܐ ܡܶܬ݂ܟܰܬܰܫ ܗ̱ܘܳܐ</l>
                <l n="95">ܠܪܽܘܚܩܳܐ ܚܿܳܐܰܪ ܐܰܝܢܳܐ ܕܚܰܟܺܝܼܡ ܒܰܕܡܽܘܬ ܝܰܘܣܶܦ </l>
                <l n="96">ܐܰܣܶܢ ܢܰܦܫܶܗ ܒܙܰܒܢܳܐ ܕܫܰܠܺܝܛ ܥܰܠ ܕܽܘܒܳܪܶܗ</l>
                <l n="97">ܒܥܳܠܡܳܐ ܐ̱ܚܪܺܢܳܐ ܥܠܰܠܬܳܐ ܠܳܐ ܐܺܝܬ ܡܶܢ ܚܺܐܪܽܘܬ݂ܐ</l>
                <l n="98">ܗܳܢܰܐ ܗ̱ܘ ܙܰܒܢܳܐ ܦܫܺܝܼܩ ܢܶܩܢܶܐ ܒܶܗ ܟܽܠ ܛܳܒ̈ܳܬ݂ܐ</l>
                <l n="99">ܒܗܰܘ ܫܽܘܠܳܡܳܐ ܠܳܐ ܐ̱ܢܳܫ ܙܿܳܪܰܥ ܕܠܳܐ ܐܺܝܼܬ ܐܰܬ݂ܪܳܐ</l>
                <l n="100">ܚܨܳܕܳܐ ܗ̱ܝ ܚܰܪܬ݂ܳܐ ܢܶܟܢܽܘܫ ܟܽܠܢܳܫ ܟܽܘܠ ܥܰܠ̈ܳܠܬ݂ܳܐ </l>
                <l n="101">ܙܰܒܢܰܐ ܗ̱ܘ ܗܳܢܳܐ ܕܰܐܝܢܳܐ ܕܟܰܫܺܝܪ ܒܶܗ ܡܶܬ݂ܬܰܓܰܪ</l>
                <l n="102">ܕܰܢܟܰܢܶܫ ܠܶܗ ܐܶܣܢܳܐ ܕܚܰܝ̈ܶܐ ܠܥܳܠܡܳܐ ܪܰܒܳܐ</l>
                <l n="103">ܒܰܪ ܐܰܠܳܗܳܐ ܥܠܰܠܬܳܐ ܐܰܣܓܺܝܼ ܒܶܝܬ ܡܳܝܽܘ̈ܬ݂ܐ</l>
                <l n="104">ܐܰܘ ܟܰܫܺܝܪ̈ܶܐ ܡܠܽܘ ܢܰܦܫ̈ܳܬ݂ܟ݂ܽܘܢ ܚܰܝ̈ܶܐ ܚܰܕ̈ܬ݂ܶܐ </l>
                <l n="105">ܡܰܓܳܢ ܝܳܗܶܒ ܡܶܢ ܒܶܝܬ ܐܰܒܽܘܗ̱ܝ ܟܽܠ ܫܶܐܠ̈ܳܬ݂ܳܐ</l>
                <l n="106">ܠܰܘ ܐܰܝܟ ܝܰܘܣܶܦ ܛܺܝ̈ܡܶܐ ܫܳܩܶܠ ܡܶܢ ܢܳܣܽܘ̈ܒܶܐ</l>
                <l n="107">ܝܰܘܣܶܦ ܡܶܢܶܗ ܡܶܕܶܡ ܠܳܐ ܝܰܗ̱ܒ ܟܰܕ ܦܰܪܢܶܣ ܗ̱ܘܳܐ</l>
                <l n="108">ܦܳܪܽܘܩܰܢ ܕܶܝܢ ܦܰܓ݂ܪܳܐ ܕܺܝܼܠܶܗ ܝܰܗ̱ܒ ܠܰܣܢܺܝ̈ܩܶܐ</l>
                <l n="109">ܡܳܕܶܝܢ ܝܼܺܨܰܦܘ ܐܳܘ ܡܳܝܽܘ̈ܬ݂ܐ ܠܰܡܟܰܢܳܫܽܘ </l>
                <l n="110">ܚܰܝ̈ܶܐ ܡܬܺܝܚ̈ܶܐ ܕܗܳܫܳܐ ܡܰܓܳܢ ܗܳܐ ܡܶܬ݂ܝܰܗܒܺܝܢ </l>
                <l n="111">ܚܰܟܺܝܼܡ ܠܶܒܳܐ ܝܰܘܣܶܦ ܨܳܪ ܠܰܢ ܛܽܘܦܣܳܐ ܛܳܒܳܐ</l>
                <l n="112">ܕܒܰܙܒܰܢ ܣܰܒܥܳܐ ܠܟܰܦܢܳܐ ܢܶܥܗܰܕ ܦܳܪܽܘܫܳܐܺܝܬ݂</l>
                <l n="113">ܐܶܪܕܶܐ ܒܫܰܪܒܶܗ ܕܰܡܠܸܶܐ ܫܽܘܦܪ̈ܶܐ ܩܰܠܺܝܠܳܐܺܝܬ݂</l>
                <l n="114">ܕܨܶܝܕ ܫܽܘܠܳܡܳܐ ܩܪܳܐ ܠܺܝ ܡܺܐܡܪܳܐ ܠܰܡܰܗܠܳܟܽܘ</l>
                <l n="115">ܥܒܼܰܪ ܗ̱ܘܳܐ ܣܰܒܥܳܐ ܘܫܰܪܺܝ ܟܰܦܢܳܐ ܕܢܺܐܼܬ݂ܐ ܠܰܐܪܥܳܐ</l>
                <l n="116">ܘܩܼܳܡ ܕܰܢܦܰܪܢܶܣ ܒܰܪ ܥܶܒܪ̈ܳܝܶܐ ܠܟܽܠܶܗ ܥܳܠܡܳܐ</l>
                <l n="117">ܢܓܰܕ ܗ̱ܘܳܐ ܟܰܦܢܳܐ ܠܰܐܬ݂ܪ̈ܰܘܳܬ݂ܐ ܕܢܺܐܬ݂ܘܢ ܨܶܝܕܰܘܗ̱ܝ</l>
                <l n="118">ܕܢܶܨܚܰܬ ܗܘܳܬ ܠܶܗ ܡܕܰܒܪܳܢܽܘܬ݂ܗ ܥܰܠ ܣܰܓܺܝ̈ܐܶܐ</l>
                <l n="119">ܩܳܡܼܘ ܥܰܠ ܬܰܪܥܶܗ ܣܢܺܝ̈ܩܶܐ ܕܢܶܒܥܽܘܢ ܣܰܝܒܪ̈ܳܬ݂ܳܐ</l>
                <l n="120">ܕܰܦܫܺܝܼܩ ܗܘܳܐ ܠܶܗ ܢܥܰܕܰܪ ܐܶܢܽܘܢ ܒܽܐܘܠܨܳܢܰܝ̈ܗܽܘܢ</l>
                <l n="121">ܪܗܼܶܛܘ ܗ̱ܘܰܘ ܒܳܬ݂ܪܶܗ ܟܰܦܢ̈ܶܝܗܿ ܕܰܐܪܥܳܐ ܢܣܰܒܰܥ ܐܶܢܽܘܢ</l>
                <l n="122">ܕܠܶܗ ܗܽܘ ܫܟܺܝܚ ܗ̱ܘܳܐ ܠܚܰܡܳܐ ܕܡܰܘܦܶܐ ܕܢܶܣܡܽܘܟ ܐܶܢܽܘܢ</l>
                <l n="123">ܨܳܒܼܘ ܡܶܣܟ̈ܺܢܶܐ ܡܶܢ ܟܽܠ ܓܰܒܺܝ̈ܢ ܨܶܝܕ ܥܰܬܺܝܪܳܐ</l>
                <l n="124">ܕܠܶܗ ܗܽܘ ܐܺܝܬ ܗ̱ܘܳܐ ܐܶܣܢܳܐ ܪܰܒܳܐ ܢܦܰܪܢܶܣ ܐܶܢܽܘܢ</l>
                <l n="125">ܚܣܰܪ ܗ̱ܘܳܐ ܠܚܰܡܳܐ ܠܡܳܪ̈ܰܘܳܬ݂ܐ ܘܰܠܫܰܠܺܝ̈ܛܶܐ</l>
                <l n="126">ܘܝܰܘܣܶܦ ܒܰܠܚܽܘܕ ܒܣܰܒܥܳܐ ܪܰܒܳܐ ܒܪܺܝܟ ܗ̱ܽܘ ܕܢܶܨܚܶܗ</l>
            </div>

        </body>
    </text>
</TEI>
