<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8539">On the Three
                    Doctors (Memra 11) - <foreign>ܥܲܠ ܐܲܒܼܗ̈ܬܼܵܐ ܘܡܲܠܦܵܢܹ̈ܐ
                    ܝܵܘܢܝܹ̈ܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/37</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </license>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and released under a under a Creative Commons Attribution 4.0 International Public License (CC BY 4.0). The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-03-08" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܥܲܠ ܐܲܒܼܗ̈ܬܼܵܐ ܘܡܲܠܦܵܢܹ̈ܐ ܝܵܘܢܝܹ̈ܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.60r"/>
                <l>܀ܡܹܐܡܪܵܐ: ܝ܀ ܥܲܠ ܐܲܒܼܗ̈ܬܼܵܐ ܘܡܲܠܦܵܢܹ̈ܐ ܝܵܘܢܝܹ̈ܐ܀</l>
                <l>ܬܘܼܒܼ ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܥܸܣܪܵܐ.</l>
                <l>ܕܐܝܼܬܼܵܘܼܗܝ ܥܲܠ ܐܲܒܼܵܗ̈ܬܼܵܐ ܡܲܠܦܵܢܸ̈ܐ ܝܵܘܢܵܝܹ̈ܐ܀ </l>
                <l>ܥܘܼܢܵܝܵܐ.</l>
                <l>ܬܵܘܕܼܝܼ ܠܗܵܘ̇ ܕܲܓܼܠܵܐ ܣܝܼܡܬܵܐ ܕܚܸܟܼܡ̈ܬܹܗ</l>
                <l>ܠܪ̈ܚܡܹܐ ܕܲܓܼܒܼܵܐ ܠܹܗ܀</l>
                <l>ܐܲܚܲܝ̈܀</l>
            </div>
            <div type="text" xml:lang="syr">
                <l n="1">:ܛܢܵܢܵܐ ܟܹܐܢܵܐ ܕܲܚܠܵܦ ܟܹܐܢܹܐ ܫܚܩܢܝ ܣܲܓܿܝܼ</l>
                <l n="2">ܕܡܸܛܠ ܡܵܢܵܐ ܛܠܝܼܡ ܝܘܼܬܼܪܵܢܵܐ ܕܡ̣ܢ ܥܲܡܠܲܝܗ̈ܘܿܢ.</l>
                <l n="3">:ܝܘܼܬܼܪ̈ܵܢܲܝܗܘܿܢ ܚܙܹ̇ܝܬܼ ܕܲܣܒܼܝܼܣܝܼܢ ܒܹܝܬܼ ܐܲܪ̈ܥܵܢܵܐ</l>
                <l n="4">ܘܚܸܫܹ̇ܬܼ ܣܲܓܿܝܼ ܕܐܲܝܟܲܢ ܘܲܟ̣ܡܵܐ ܛܠܝܼܡܝܼܢ ܟܹܐܢܹ̈ܐ܀</l>
                <l n="5">:ܛܠܘܼܡܝܵܐ ܪܲܒܿܐ ܛܠܲܡ̣ܘ ܡܲܪ̈ܚܹܐ ܠܝܵܕܼܥܲܝ̈ ܩܘܼܫܬܵܐ</l>
                <l n="6">ܘܚܲܪ ܡܵܢܵܐܝܼܬܼ ܒܲܙܲܚ̣ܘ ܘܐܲܗܸܠ̣ܘ ܒܦܸܬܼܓܼܵܡܲܝ̈ܗܘܿܢ.</l>
                <l n="7">:ܒܦܸܬܼܓܼܵܡܲܝ̈ܗܘܿܢ ܚܙܵܬ̤ ܐ̄ܢܵܫܘܬܼܵܐ ܫܪܵܪܵܐ ܓܲܠܝܵܐ</l>
                <l n="8">ܘܠܵܐ ܫܲܪܝܼܪܹ̈ܐ ܚܫܸܟܼܘ ܡ̣ܢ ܢܘܼܗܪܵܐ ܕܗܲܝܡܵܢܘܼܬܼܵܐ܀</l>
                <l n="9">:ܐܲܝܟ ܕܲܒܼܡܠܚܐ ܡܲܕܼܟܼܘܼܗܝ ܠܥܵܠܡܵܐ ܒܣܘܼ̈ܟܵܠܲܝܗܘܿܢ</l>
                <l n="10">ܘܥܛ̈ܠܝ ܠܸܒܵܐ ܦܟܼܗܘ ܡ̣ܢ ܛܲܡܵܐ ܕܡܠܲܬܼ ܚܲܝ̈ܐ.</l>
                <l n="11">:ܐܘܪܚܵܐ ܕܚܲܝܹ̈ܐ ܕܪܫ̣ܘ ܒܒܪܝܼܬܐ ܠܡܝܼܬܼܘܼܬܼ ܐܢܵܫܵܐ</l>
                <l n="12">ܘܡܝ̈ܬܹܐ ܕܥܵܘܠܵܐ ܠܵܐ ܐܸܬܼܢܲܚܲܡܘ ܡ̣ܢ ܚܵܘܒ̈ܝܗܘܿܢ܀</l>
                <l n="13">:ܣܢܝ̈ܝ ܚ̈ܝܐ ܗܘ̤ܵܘ ܚܸܪ̈ܝܵܝܹܐ ܒܚܸܪܚܵܘܼܬܼܗܘܿܢ</l>
                <l n="14">ܒܗܵܝ̇ ܕܲܣܢܵܐܘܗ̇ ܠܡܸܠܲܬܼ ܩܘܼܫܬܵܐ ܕܲܒܼܝܵܕܘܥܹ̈ܐ.</l>
                <l n="15">:ܠܡܸܠܲܬܼ ܩܘܼܫܬܵܐ ܪܚܸܡܘ ܫܲܪܝܼܪܹ̈ܐ ܡ̣ܢ ܟܠܡܸܕܹܡ</l>
                <l n="16">ܘܲܒܼܢܲܝ̈ ܛܘܼܥܝܲܝ ܟܢܝܼܘ ܐܸܢܘܿܢ ܣܵܢܐܹ̈ܐ ܕܩܘܼܫܬܐ܀</l>
                <l n="17">ܫܪܪܐ ܓܠܝܵܐ ܡܲܟܼܪܸܙ ܚܲܝܠܵܐ ܕܦܸܬܼܓܼܵܡܲܝ̈ܗܘܿܢ: </l>

                <pb ed="http://syriaca.org/manuscript/2289" n="f.60v"/>

                <l n="18">ܘܣܲܟܼ̈ܠܹܐ ܩܥܝ̇ܢ ܕܕܲܓܲܠ ܡܸܐܡܪܵܐ ܕܪܸ̈ܥܝܵܢܲܝܗܘܿܢ.</l>
                <l n="19">:ܐܲܝܟ ܫܝܼܦܘܿܪܵܐ ܩܥ̇ܐ ܩܘܼܫܬܐ ܒܓܼܵܘ ܣܸܦܪ̈ܝܗܘܿܢ</l>
                <l n="20">ܘܐܸܕܼܢܵܐ ܕܣܲܟܼ̈ܠܹܐ ܗܘ̤ܵܬܼ ܐܲܝܟ ܫܘܥܐ ܕܠܵܐ ܡܸܬܼܪܲܟܲܟ܀</l>
                <l n="21">ܠܢܝܼܫܵܐ ܕܣܦܪ̈ܐ ܐܲܠܗܝ̈ܐ ܚܢ̣ܵܘ ܫܲܪܝܼܪܹ̈ܐ.</l>
                <l n="22">ܘܚܲܬܿܝܼܬܼܵܐܝܼܬܼ ܦܲܫܩܘܼܗܝ ܠܚܲܝܠܵܐ ܕܣܘܼܟܠܲܝܗ̈ܘܢ.</l>
                <l n="23">:ܠܩܘܼܫܬܐ ܕܲܒܼܗܘܿܢ ܚ̣ܙܵܐ ܡܵܪܘܿܕܼܵܐ ܣܵܢܵܐܐ ܕܐܢܵܫܵܐ</l>
                <l n="24">ܘܐܲܛܸܢ ܐܢܫ̈ܐ ܕܢܣܢܘܢ ܐܢܘܢ ܐܝܟ ܕܲܠܒܿܝܼܫ̈ܐ܀</l>
                <l n="25">:ܛܢܢܐ ܒܝܼܫܵܐ ܐܪܡܝܼ ܢܟܼܠܵܐ ܒܪܸܥܝܵܢ ܣܲܟܼܠܹ̈ܐ</l>
                <l n="26">ܕܲܢܨܲܚܘܢܗ̇ ܠܡܠܬܼ ܩܘܫܬܐ ܕܒܼܝܵܕܘܥܹ̈ܐ.</l>
                <l n="27">:ܙܪܥܵܐ ܗ̄ܘ̣ ܕܝܠܹܗ ܗܵܢ ܝܘܠܦܵܢܵܐ ܕܲܫܘܲܚ ܒܐܲܪܥܵܐ</l>
                <l n="28">ܕܡܣܢܐ ܠܐܢ̈ܫܐ ܝܲܕܘܥܬܢ̈ܐ ܒܥܝܢܝ̈ ܣܟ̈ܠܐ܀</l>
                <l n="29">:ܒܦܘܼܡ ܗܕܝܘ̈ܛܹܐ ܓܣ̇ܐ ܡܸܪܬܹܗ ܥܲܠ ܝܵܕܘܥܹ̈ܐ</l>
                <l n="30">ܕܝܵܕܥ̇ ܕܪܓܼܝܼܓܼ ܗܸܪܓܐ ܕܠܸܒܿܗܘܿܢ ܠܲܡܨܵܬܼ ܡܸܠܵܘ̈ܗܝ.</l>
                <l n="31">:ܒܢܟܘܠܬܢ̈ܐ ܡܥܕܼ ܡܸܬܼܢܲܨܲܚ ܢܟܘܠܬܢܐ</l>
                <l n="32">ܘܒܗܘܢ ܫܵܕܹ̇ܐ ܓܹܐܪܹ̈ܐ ܕܢܸܟܼܠܵܘ̈ܗܝ ܒܓܲܒܵܐ ܕܟܹܐܢ̈ܐ܀</l>
                <l n="33">:ܒܦܘܡܗܘܿܢ ܡܲܩܪܸܒܼ ܥܲܡ ܫܲܪܝܼܪܹ̈ܐ ܒܟܼܠܗܘܿܢ ܕܵܪܹ̈ܐ</l>
                <l n="34">ܘܲܒܠܸܫܵܢܗܘܿܢ ܚܵ̇ܪܸܒܼ ܣܸܕܼܪܹ̈ܐ ܕܗܲܝܡܵܢܘܼܬܼܵܐ.</l>
                <l n="35">:ܗܵܢ̇ܘ ܢܝܼܫܹܗ ܡ̣ܢ ܫܘܼܪܵܝܵܐ ܕܬܼܘܼܩܵܢ ܐܵܢܵܫܐ</l>
                <l n="36">ܕܲܒܼܝܲܕܼ ܐܢܵܫܵܐ ܢܸܣܕܘܿܪ ܩܸܬܪܣܵܐ ܠܘܼܩܒܲܠ ܐܵܢܵܫ̈ܐ܀</l>
                <l n="37">:ܓܘܼܫܡܵܢܵܐܝܼܬܼ ܡܥ̇ܕܼ ܡܸܬܼܟܲܬܲܫ ܥܲܡ ܓܘܼܫܡܵܢܹ̈ܐ</l>
                <l n="38">ܒܗܵܝ̇ ܕܲܟܼܝܵܢܹܗ ܕܠܵܐ ܪܘܼܟܵܒܼܵܐ ܗ̄ܘ̣ ܘܲܕܼܠܵܐ ܚܙܵܬܼܵܐ.</l>
                <l n="39">ܒܚܸܘܝܵܐ ܓܫܝܼܡܵܐ ܐܲܩܪܸܒܼ ܠܘܩܕܼܵܡ ܥܲܡ ܒܲܪܬܼ ܩܵܠܹ̇ܐ.</l>
                <l n="40">ܘܲܒܼܠܸܫܵܢܹܗ ܙܲܪܥܵܗ̇ ܠܛܘܼܥܝܲܝ ܒܐܸܕܼܢܲܝ̈ ܚܵܘܵܐ܀</l>
                <l n="41">:ܒܐܝܼܕܼܵܐ ܕܒܸܣܪܵܐ ܩܲܛܠܹܗ ܠܗܵܒܹܝܠ ܒܘܼܟܼܪܵܐ ܕܟܹܐܢܹ̈ܐ</l>
                <l n="42">ܘܲܒܚܲܣܵܡܵܐ ܓܡܲܪ ܨܒܼܝܵܢܵܐ ܕܚܵܣܘܿܡܘܼܬܹܗ.</l>
                <l n="43">:ܒܦܘܼܡ ܡܲܪܵܚܵܐ ܨܲܚܝܹܗ ܠܟܹܐܢܵܐ ܕܟܹܐ ܡ̣ܢ ܥܵܘܠܵܐ</l>
                <l n="44">ܘܐܲܗܸܠ ܘܲܓܼܚܸܟ ܒܪܵܐ ܙܲܠܝܼܠܵܐ ܥܲܠ ܝܵܠܘܿܕܹܗ܀</l>
                <l n="45">:ܕܐܚܲܝܝ̈ ܒܲܚܣܵܘܲܡܘܼܬܼܵܐ ܝܵܘܣܸܦ ܙܲܒܼܢܹܗ ܠܝܵܘܣܸܦ</l>
                <l n="46">ܘܥܲܒܼܕܹܗ ܥܲܒܼܕܵܐ ܠܙܲܪܥܹܗ ܕܲܟܼܢܲܥܢ ܥܲܒܼܕܵܐ ܕܥܲܒܼ̈ܕܹܐ.</l>
                <l n="47">:ܒܝܼܣܲܪܠܵܝܵܐ ܛܲܪܕܹܗ ܠܡܘܼܫܹܵܐ ܘܡ̣ܢ ܒܹܝܬܼ ܦܹܪܥܘܿܢ</l>
                <l n="48">ܘܐܘܓܪ ܢܲܦ̣ܫܹܗ ܥܲܡ ܩܵܨܵܘܿܡܵܐ ܟܘܼܡܪܵܐ ܕܫܹܐܕ̈ܐ܀</l>
                <l n="49">:ܒܫܵܐܘܿܠ ܫܹܐܕ̇ܐ ܥܘܼܡܪܵܐ ܕܫ̈ܐܕܹܐ ܪܕܼܦܹܗ ܠܕܵܘܝܼܕ</l>
                <l n="50">ܘܚܲܫ̣ ܘܐܸܬܿܬܲܢܲܚ ܟܲܕܼ ܡܸܬܬܵܘܬܲܒ ܒܹܝܬܼ ܢܘܼܟܼܪ̈ܝܐ.</l>
                <l n="51">:ܠܟܼܠܗܘܿܢ ܟܐܹܢܹ̈ܐ ܐܲܟܝܼ ܢܟܼܝܼܠܵܐ ܒܲܢܟܼܝܼܠܘܼܬܹܗ</l>
                <l n="52">ܘܠܵܐ ܗ̄ܘ̣ܵܐ ܢܲܟܼܦܵܐ ܕܠܑܵܐ ܒܲܙܲܚ ܒܹܗ ܒܦܘܼܡ ܡܪ̈ܚܹܐ܀</l>
                <l n="53">:ܒܦܘܼܡ ܡܪ̈ܚܐ ܕܡܝܼܪ ܨܒܝܼܢܗ ܒܟܼܠܗܘܢ ܕܵܪܹ̈ܐ</l>
                <l n="54">ܘܠܵܐ ܦܫ̣ ܘܐܲܗܡܝܼ ܡ̣ܢ ܬܲܟܼܬܘܼܫܵܐ ܕܥܲܡ ܫܲܪܝܼܪܹ̈ܐ.</l>
                <l n="55">:ܚܲܕ ܡ̣ܢ ܐܢܫܐ ܫܠܝܼܗ̇ ܒܠܚܘܕܼ ܠܲܟܼܬܝܼܫܘܬܹܗ ܬܲܟܼܬܘܼܫܗ</l>
                <l n="56">ܘܒܼܵܬܲܪܙܲܒܼܢܵܐ ܗܦ̣ܟ ܠܩܪܵܒܼܵܐ ܕܐܘܼܡܵܢܘܼܬܹܗ܀</l>
                <l n="57">:ܩܪܵܒܼܵܐ ܕܥܵܘܠܵܐ ܪܚܝܼܡ ܠܹܗ ܕܢܸܥܒܸܿܕ ܥܲܡ ܐܲܪ݁ܥܵܢܹܐ</l>
                <l n="58">ܘܗܵܐ ܡܸܬܼܦܲܪܲܣ ܦܘܼܪ̈ܣܹܐ ܨܢܝܼ̈ܥܹܐ ܕܢܸܓܼܡܘܿܪ ܝܲܨܪܹܗ܀</l>
                <l n="59">:ܥܲܡ ܫܲܪܝܼܪܹ݁ܐ ܡܥܵܕ ܡܸܬܼܟܲܬܲܫ ܕܲܓܿܥ ܟܠܹܗ</l>
                <l n="60">ܘܲܒܼܕܓ̈ܠܹܐ ܡܚܵܘܹܐ ܚܲܝܠܵܐ ܕܐܘܼܡܵܢܘܼܬܹܗ.</l>
                <l n="61">:ܒܦܘܼܡ ܙܹܐܦ̈ܢܹܐ ܡܬܲܪܓܸܿܡ ܙܹܐܦܹܗ ܙܹܐܦܵܢܵܝܵܐ</l>
                <l n="62">ܘܲܒܼܠܸܫܵܢܗܘܿܢ ܫܵܪܹ̇ܐ ܒܸܙܚܵܐ ܒܢܲܟܼܦܑ̈ ܘܟܹܐܢܹ̈ܐ܀</l>
                <l n="63">:ܠܘܼܩܒܲܠ ܟܹܐܢܹ̈ܐ ܬܪܝܼܨ ܠܹܗ ܢܝܼܫܵܐ ܠܡܸܬܼܟܲܬܿܫܘܼ</l>
                <l n="64">ܕܝܵܕܥ̇ ܕܡܨܝܢ ܠܡܸܣܬܲܪ ܪܵܘܡܵܐ ܕܒܸܢܝܵܢ ܙܹܐܦܹܗ.</l>
                <l n="65">:ܠܙܹܐܦܵܢܘܼܬܹܗ ܣܬܲܪܘ ܫܲܪܝܼܪܹ̈ܐ ܒܚܹܝܠ ܡܸܠܲܝܗ̈ܘܿܢ</l>
                <l n="66">ܘܡܸܛܠ ܗܵܕܹܐ (ܢܵܒܲܚ̇) ܟܠܫܵܥ ܒܲܦܛܸܓܼܡܲܝ̈ܗܘܿܢ܀</l>
                <l n="67">ܒܲܕܼܡܘܼܬܼ ܟܲܠܒܐ ܢܵܒܚ̇ ܝܲܨܪܹܗ ܒܦܘܼܡ ܡܪܸ̈ܚܐ: </l>

                <pb ed="http://syriaca.org/manuscript/2289" n="f.61r"/>

                <l n="68">ܘܡܲܠܸܙ ܫܸܡܥܵܐ ܕܣܲܟܿܘܼܠܬܹܵܢܹ̈ܐ ܒܠܲܙܝܼܙܘܼܬܹܗ.</l>
                <l n="69">:ܥܝܼܕܼܵܐ ܕܟܲܠܒܹ̈ܐ ܩܢܹܐ ܟܲܠܒܵܢܵܐ ܟܠܒܿܐ ܡܠܝܼܠܵܐ</l>
                <l n="70">ܘܡܵܐ ܕܚܵܙܹ̇ܐ ܐ̄ܢܵܫ ܕܠܵܐ ܫܡ̇ܥ ܠܹܗ ܦܩ݂ܲܪ ܘܐܸܫܬܚܝܢ܀</l>
                <l n="71">:ܬܠܵܬܼܵܐ ܐܢܵܫ̈ܐ ܚܙ̣ܵܐ ܐܵܦ ܗܵܫܵܐ ܕܫܲܦܝܼܪ ܪܵܕܼܝܼ̇ܢ</l>
                <l n="72">ܘܫܲܪܝܼ ܡܲܝܠܸܠ ܐܲܝܟ ܗܵܘ̇ ܙܲܒܼܢܵܐ ܕܲܩܕܼܵܡ ܡܵܪܵܢ.</l>
                <l n="73">:ܒܙܸܩܬܼܵܐ ܕܕܼܵܡ̇ܐ ܠܗܵܘ̇ ܕܕܲܫܠܝܼܚܹ̈ܐ ܙܲܩܬܲܘܼܗܝ ܟܹܐܢܹܐ</l>
                <l n="74">ܘܙܵܥ ܘܐܸܬܼܒܲܠܗܝܼ ܡ̣ܢ ܩܲܫܝܘܼܬܼܵܐ ܕܦܸܬܼܓܼܵܡܲܝ̈ܗܘܿܢ܀</l>
                <l n="75">:ܬܠܵܬܼܵܐ ܓܼܐܪܹ̈ܐ ܫܕܼܵܘ ܒܹܗ ܦܵܠܚܹ̈ܐ ܕܗܝܡܢܘܬܼܵܐ</l>
                <l n="76">ܘܐܲܠܦܘܼܗܝ ܚܲܝܠܵܐ ܕܐܲܠܗܘܼܬܼܵܐ ܕܲܟܼܣܹܐ ܒܐܢܵܫܵܐ.</l>
                <l n="77">:ܒܗܲܝܡܵܢܘܼܬܼܵܐ ܒܲܕܼܩܘܼܗܝ ܠܐܪܵܙܵܐ ܕܗܲܝܡܵܢܘܼܬܼܵܐ</l>
                <l n="78">ܘܲܓܼܠ̣ܵܘ ܘܚܵܘܝܘܼܗܝ ܠܫܡܝܢ̈ܐ ܘܲܠܐܲܪ̈ܥܵܢܵܝܹܐ܀</l>
                <l n="79">:ܐܝܼܬܼܝܵܐ ܕܐܵܢܵܫܵܐ ܣܵܡ̣ ܐܢܵܫܵܐ ܩܕܼܵܡ ܐ̄ܢܵܫܘܼܬܼܵܐ</l>
                <l n="80">ܕܢܸܗܘܘܿܢ ܚܵ̇ܢܹܝܢ ܐܢܵܫܵܐ ܠܡܸܩܪܵܐ ܡܸܠܬܼܵܐ ܘܦܲܓܼܪܵܐ.</l>
                <l n="81">:ܡܸܠܬܐ ܘܦܲܓܼܪܵܐ ܐܲܟܼܪܸܙܘ ܐܢܵܫ̈ܐ ܡܗܝܼܪ̈ܲܝ ܗܵܘܢܵܐ</l>
                <l n="82">ܘܗܵܐ ܚܲܡܝܼܬܼܝܼܢ ܫܹܐܕܹ̈ܐ ܩܝܼܫܹ̈ܐ ܘܐ̄ܢܵܫ̈ܐ ܣܲܟܼ̈ܠܹܐ܀</l>
                <l n="83">:ܚܕܵܐ ܐܝܼܬܼܘܼܬܼܵܐ ܕܐܝܼܬܹܝܗ̇ ܬܠܵܬܼܵܐ ܬܲܪܓܸܡܘ ܟܹܐܢ̈ܐ</l>
                <l n="84">ܘܐܲܩܸܦܘ ܥܲܡܵܗ̇ ܚܲܕܼܒܲܪܢܵܫܵܐ ܒܲܚܕܼܵܝܘܼܬܼܵܐ.</l>
                <l n="85">:ܒܚܲܕܼ ܫܘܼܡܵܗܵܐ ܩܪ̣ܵܘ ܫܲܪܝܼܪܹ̈ܐ ܠܡܸܠܬܼܵܐ ܘܦܲܓܼܪܵܐ</l>
                <l n="86">ܒܲܪ ܐܝܼܬܼܘܼܬܼܵܐ ܘܒܲܪܐܢܵܫܘܼܬܼܵܐ ܚܲܕܼ ܦܲܪܨܘ̄:܀</l>
                <l n="87">:ܚܲܕܼ ܗ̄ܘ̣ ܡܸܠܬܼܵܐ ܝܲܠܕܹܗ ܕܐܲܒܼܵܐ ܕܠܵܐ ܫܘܼܪܵܝܵܐ</l>
                <l n="88">ܘܚܲܕܼ ܒܲܪ ܐܢܵܫܵܐ ܡ̣ܢ ܐܵܢܫܘܼܬܼܵܐ ܐܕܼܵܡܵܝܬܿܐ.</l>
                <l n="89">:ܬܪܹܝܢ ܒܲܟܼܝܵܢܵܐ ܟܠ ܕܐܝܼܬܼ ܠܐܝܼܬܼܝܵܐ ܘܠܲܒܲܪܢܵܫܵܐ</l>
                <l n="90">ܚܲܕܼ ܒܐܝܼܩܵܪܵܐ ܘܲܒܼܫܘܼܠܛܵܢܵܐ ܒܪܵܐ ܕܐܲܠܵܗܵܐ܀</l>
                <l n="91">:ܒܪܵܐ ܕܐܲܠܵܗܵܐ ܚܲܕܼ ܦܲܪܨܘܿܦܵܐ ܠܵܘ ܒܲܟܼܝܵܢܵܐ</l>
                <l n="92">ܕܐܝܼܬܼܝܵܐ ܐܝܼܬܼܝܵܐ ܗ̄ܘ̣ ܘܐܢܵܫܵܐ ܐ̄ܢܵܫܵܐ ܗ̄ܘ̣ ܬܪܹܝܢ ܕܲܗܘ̤ܵܘ ܚܲܕܼ.</l>
                <l n="93">:ܗܵܕܐ ܗ̄ܝ̣ ܡ̣ܠܬܼܵܐ ܕܐܲܟܼܪܸܙܘ ܟܐܢܹ̈ܐ ܒܐܸܕܼܢܲܝ̈ ܐܵܢܵܫܹ̈ܐ</l>
                <l n="94">ܘܐܵܢܵܫ̈ܐ ܣܲܟܼܠܑܹ̈ܐ ܫܲܡܥܘܼܗ̇ ܘܲܓܼܥܨܘ ܡ̣ܢ ܒܘܼܝܵܢܵܗ̇܀</l>
                <l n="95">:ܠܗܵܢܵܐ ܢܝܼܫܵܐ ܚܢ̣ܵܘ ܫܲܪܝܼܪܹ̈ܐ ܬܠܵܬܼܵܐ ܕܐܸܡ̇ܪܹܬܼ</l>
                <l n="96">ܘܠܵܐ ܐܸܬܼܪܲܦܝܼܘ ܡ̣ܢ ܩܵܠ ܒܸܙܚܵܐ ܕܫܹܐܕ̈ܐ ܘܐ̄ܢܵܫ̈ܐ.</l>
                <l n="97">:ܫܹܐܕܹ̈ܐ ܘܐ̄ܢܵܫܹ̈ܐ ܨܲܝܼܚܘܼ ܐܸܢܘܿܢ ܐܲܝܟ ܕܲܠܒܼܝܼܫܐ</l>
                <l n="98">ܡܸܛܠ ܡܸܠܬܼܵܐ ܕܗܲܝܡܵܢܘܼܬܼܵܐ ܕܐܲܟܼܪܸܙ ܒܐܲܪܥܵܐ܀</l>
                <l n="99">:ܗܲܝܡܵܢܘܼܬܼܵܐ ܠܒܸܫܘ ܐܲܝܟ ܣܲܟܿܪܵܐ ܩܕܼܵܡ ܟܠ ܩܵܠܝܼ̈ܢ</l>
                <l n="100">ܘܠܵܐ ܒܪܲܨܘ ܓܹܐܪ̈ܐ ܕܲܨܥܝܼܪ̈ܬܼܵܐ ܒܗܲܕܼܵܡܲܝ̈ܗܘܿܢ.</l>
                <l n="101">:ܪܘܼܚܵܢܵܐܝܼܬܼ ܡܸܙܕܲܝܼܢܝܼܢ ܗ̄ܘ̣ܵܘ ܟܲܕܼ ܦܲܓܼܪ̈ܢܝܼܢ</l>
                <l n="102">ܘܲܒܲܦܓܼܪ̈ܲܝܗܘܵܢ ܚܵܣ̇ܢܝܼܢ ܗ̄ܘ̣ܵܘ ܠܹܗ ܠܩܹܐܪܣܵܐ ܕܚܲܫܹ̈ܐ܀</l>
                <l n="103">ܬܲܗܪܵܐ ܪܲܒܿܐ ܡܠܹܐ ܬܲܟܼܬܘܼܫܵܐ ܕܢܸܨܚܵܢܲܝܗܘܿܢ</l>
                <l n="104">:ܕܟܲܕܼ ܡܵܝܘܿܬܼܝܼܢ ܣܥܲܪ̣ܘ ܣܘܼܥܪ̈ܵܢܹܐ ܘܠܵܐ ܡܵܝܘܿܬܹ̈ܐ</l>
                <l n="105">:ܡܵܝܘܿܬܹ̈ܐ ܗ̄ܘ̣ܵܘ ܡܸܢܹܗ ܕܛܘܼܗܡܵܐ ܓܒܝܼܠ ܡ̣ܢ ܥܲܦܪܵܐ</l>
                <l n="106">ܘܗܼܵܢ̣ܵܘ ܬܲܗܪܵܐ ܕܒܹܗ ܒܲܟܼܝܵܢܗܘܿܢ ܙܟܼܵܘ ܠܲܟܼܝܵܢܗܘܿܢ܀</l>
                <l n="107">:ܡܥܝܼܢܵܐ ܕܚܲܫܹ̈ܐ ܒܠܵܘ ܡ̣ܢ ܪܸܕܝܵܐ ܕܗܲܕܵܡܲܝ̈ܗܘܿܢ</l>
                <l n="108">ܘܐܲܒܲܥ ܠܸܒܗܘܿܢ ܡܸܐܡܪܵܐ ܕܲܟܼܝܵܐ ܕܩܘܼܫܬܵܐ ܕܲܟܼܝܵܐ.</l>
                <l n="109">:ܡܹܐܡܪܵܐ ܕܲܟܼܝܵܐ ܢܒ݂ܲܥ ܡ̣ܢ ܐܢ̈ܫܐ ܕܲܟܼܝܲܝ ܢܲܦ̣ܫܵܐ</l>
                <l n="110">ܘܲܕܠܚܘܼܗܝ ܠܫܸܩܝܹܗ ܫܹܐܕܹ̈ܐ ܒܝܼܫܹ̈ܐ ܘܐܵܢܵܫ̈ܐ ܣܲܟܼ̈ܠܐ܀</l>
                <l n="111">:ܡܸܪܬܼܵܐ ܒܝܼܫܬܵܐ ܫܸܚܩܲܬ̤ ܐܸܢܘܿܢ ܠܣܵܢ̈ܝܲܝ ܢܲܦ̣ܫܵܐ</l>
                <l n="112">:ܘܠܵܐ ܨܒܼܵܘ ܩܲܒܸܿܠ ܫܸܩܝܵܐ ܚܠܲܝܵܐ ܕܗܲܝܡܵܢܘܼܬܼܵܐ</l>
                <l n="113">:ܒܗܲܝܼܡܵܢܘܼܬܼܵܐ ܚܵܙܝܵܐ ܢܲܦ̣ܫܵܐ ܠܗܲܝܡܵܢܘܼܬܼܵܐ</l>
                <l n="114">ܘܲܡܚܲܟܿܡܐ ܠܵܗ̇ ܠܡܸܚܙܵܐ ܚܙܵܬܼܵܐ ܕܠܵܐ ܡܸܬܼܚܲܙܝܵܐ܀</l>
                <l n="115">:ܠܵܐ ܓܲܠܝܬ̈ܐ ܓܥ̣ܘ ܫܲܪܝܼܪܹ̈ܐ ܒܓܸܠܢ̈ܝܗܘܿܢ</l>
                <l n="116">ܘܐܲܝܟ ܕܲܒܢܘܼܗܪܵܐ ܚܵܘܝܼܘ ܐܸܢܹܝܢ ܠܥܹܝܢ ܚܲܙ̈ܝܹܐ.</l>
                <l n="117">:ܟܣܹܐ ܗ̄ܘ̣ܵܐ ܐ̄ܪܵܙܵܐ ܕܚܲܕܼ ܦܲܪܨܘܿܦܵܐ ܕܐܝܼܬܼܝܵܐ ܘܐܵܢܵܫܵܐ</l>
                <l n="118">ܘܲܡܣܲܬܲܪ ܗ̄ܘ̣ܵܐ ܡ̣ܢ ܪܸ̈ܥܝܵܢܹܐ ܕܠܵܐ ܝܵܕܘܿܥܹ̈ܐ܀</l>
                <l n="119">:ܠܠܵܐ ܝܵܕܘܼܥܹ̈ܐ ܟܣܐ ܗ̄ܘ̣ܵܐ ܐܪܵܙܵܐ ܕܐܸܡ̇ܪܹܬܼ ܕܲܟܼܣܹܐ</l>
                <l n="120">ܒܲܕܼܠܵܐ ܝܵܕܼܥܝܼܢ ܠܲܡܚܵܪ ܫܲܦܝܼܪ ܒܲܕܼܠܵܐ ܓܲܠܝ̈ܢ.</l>
                <l n="121">ܠܝܲܕܘܥܬܼܵܢܹ̈ܐ ܓܠܹܐ ܟܠܡܸܕܹܡ ܕܲܟܼܣܹܐ ܘܲܓܼܠܹܐ: </l>

                <pb ed="http://syriaca.org/manuscript/2289" n="f.61v"/>

                <l n="122">ܘܢܲܗܝܼܪܵܐܝܼܬܼ ܒܲܕܼܩܝܲܢ ܐ̄ܪܵܙܵܐ ܕܲܣܬܝܪ̈ܵܬܼܵܐ܀</l>
                <l n="123">:ܢܲܗܝܼܪܵܐܝܼܬܼ ܚܵܘܝܘܼܗܝ ܠܐܪܵܙܵܐ ܕܗܲܝܡܵܢܘܼܬܼܵܐ</l>
                <l n="124">ܘܐܲܝܟ ܕܲܠܝܘܿܩܢܵܐ ܩܲܒܼܥܘܲܗܝ ܒܐܲܪܥܵܐ ܩܕܼܵܡ ܚܲܙܵܝܹ̈ܐ.</l>
                <l n="125">:ܚܙܵܬܼܵܐ ܕܬܲܗܪܵܐ ܚܵܘܝܼܘ ܐܢܵܫ̈ܐ ܠܲܒܼܢ̈ܝܵܢܵܫܵܐ</l>
                <l n="126">ܘܠܵܐ ܒܢܲܝ̈ܢܵܫܵܐ ܠܵܐ ܐܸܬܼܒܲܩܝܼܘ ܒܲܫܒܼܝܼܚܘܼܬܹܗ܀</l>
                <l n="127">:ܫܒܼܝܼܚܵܐ ܗ̄ܘ̣ܵܬܼ ܛܵܒܼ ܡܸܠܬܼܵܐ ܕܐܲܟܼܪܸܙ ܒܹܝܬܼ ܐܲܪ̈ܥܵܢܹܐ</l>
                <l n="128">ܘܲܫܒܼܝܼܚܵܐܝܼܬܼ ܨܵܬܼܘܼܗ̇ ܐܢܵܫ̈ܐ ܪܲܚ̈ܡܲܝ ܩܘܼܫܬܼܵܐ.</l>
                <l n="129">:ܣܲܟܼܠܹܐ ܒܲܠܚܘܕܼ ܠܵܐ ܨܒ̣ܵܘ ܩܲܒܸܠܘ ܦܝܵܣܵܐ ܕܲܥܠܹܝܗ̇</l>
                <l n="130">ܘܠܵܐ ܚܵܪ̣ܘ ܫܲܦܝܼܪ ܒܲܫܒܼܝܼܚܘܼܬܹܗ ܕܦܸܐܝܘܼܬܼ ܫܘܼܦܪܗ̇܀</l>
                <l n="131">:ܚܣܵܡܵܐ ܣܲܡܝܵܐ ܣܲܡܝܼ ܐܸܢܘܿܢ ܠܣܵܡܝܲܝ ܢܲܦܫܵܐ</l>
                <l n="132">ܘܠܵܐ ܚ̣ܙܵܘ ܢܘܼܗܪܵܐ ܕܢܲܗܝܼܪ ܡ̣ܢ ܟܠ ܢܘܼܗܪ̈ܝܼܢ.</l>
                <l n="133">:ܠܑܵܐ ܡܸܕܹܡ ܗ̄ܘ̣ ܢܘܼܗܪܵܐ ܕܫܸܡܫܵܐ ܟܡܵܐ ܐܸܢ ܢܲܗܝܼܪ</l>
                <l n="134">ܟܲܕܼ ܡܸܬܼܦܲܚܲܡ ܥܲܡ ܢܲܗܝܼܪܵܐ ܕܡ̣ܠܲܬܼ ܩܘܼܫܬܼܵܐ܀</l>
                <l n="135">:ܡܸܠܲܬܼ ܩܘܼܫܬܼܵܐ ܪܲܕܦܵܗ̇ ܠܛܘܼܥܝܲܝ ܚܸܫܟܵܐ ܕܲܬܼܪܹܝܢ</l>
                <l n="136">ܘܗܵܐ ܡܣܲܝܥܝܼܢ ܠܹܗ ܐܢܵܫ̈ܐ ܒܝܼܫܹ̈ܐ ܕܬܲܦܢܹܐ ܠܫܲܝܢܵܐ.</l>
                <l n="137">:ܠܚܘܼܪܒܵܐ ܕܲܠܒܲܪ ܛܲܪܕܘܼܗ̇ ܟܹܐܢܹ̈ܐ ܠܕܸܚܠܲܬܼ ܫܹܐܕܹ̈ܐ</l>
                <l n="138">ܕܠܵܐ ܢܸܬܿܕܵܘܲܕܼ ܥܘܡܼܪܵܐ ܕܐ̄ܢܵܫ̈ܐ ܒܲܟܼܬܝܼܫܘܼܬܼܵܗ̇܀</l>
                <l n="139">:ܟܬܼܝܼܫ ܗ̄ܘ̣ܵܐ ܥܘܼܡܪܲܢ ܘܲܡܕܵܘܲܕܼ ܗ̄ܘ̣ܵܐ ܕܘܼܒܵܪ ܚܲܝܲܝ̈ܢ</l>
                <l n="140">ܥܕܲܡܵܐ ܕܫܲܝܸܢ ܡܲܬܼܩܸܢ ܟܠܵܐ ܒܚܲܕܼ ܒܲܪܢܵܫܵܐ.</l>
                <l n="141">:ܚܲܕ ܡ̣ܢ ܐܢܵܫܵܐ ܓܒ̣ܵܐ ܗܵܘ̇ ܚܲܝܠܵܐ ܕܬܩܸܢ ܐܢܵܫܵܐ</l>
                <l n="142">:ܘܝܲܗ̣ܒܼ ܒܹܗ ܚܲܝܠܵܐ ܕܢܸܗܘܸܐ ܡܫܲܝܸܢ ܟܠ ܥܲܡ ܟܠܵܐ</l>
                <l n="143">:ܠܫܲܝܢܵܐ ܕܐܢܵܫ̈ܐ ܓܒ̣ܵܝܗܝ ܡ̣ܢ ܟܠܵܐ ܡܲܬ̣ܩܸܢ ܟܠܵܐ</l>
                <l n="144">ܘܠܵܐ ܦܵܫ̣ ܡܸܕܹܡ ܕܠܵܐ ܒܹܗ ܫܲܝܸܢ ܥܲܡ ܪܲܒܿܘܼܬܹܗ.</l>
                <l n="145">:ܚܹܝܠ ܪܲܒܿܘܼܬܹܗ ܓܠ̣ܵܐ ܒܲܟܼܝܵܢܲܢ ܡܟܼܝܼܢ ܒܹܪ̈ܝܵܬܼܵܐ</l>
                <l n="146">ܘܒܲܫܒܼܝܼܚܘܼܬܹܗ ܝܲܩܪܹܗ ܠܓܸܢܣܲܢ ܓܒܼܝܼܠ ܡ̣ܢ ܥܲܦܪܵܐ܀</l>
                <l n="147">:ܥܲܦܪܵܐ ܫܝܼܛܵܐ ܛܥ̣ܵܐ ܠܲܟܼܝܵܢܹܗ ܘܠܲܡܟܲܝܢܵܢܹܗ</l>
                <l n="148">ܘܫܲܪܝܼ ܢܵܒܲܚ̇ ܒܲܕܼܡܘܼܬܼ ܟܲܠܒܵܐ ܒܡܵܪܵܐ ܕܓܲܒܼܠܹܗ.</l>
                <l n="149">:ܒܡܵܪܵܐ ܕܓܲܒܼܠܲܢ ܢܵܒܼܚ̇ܝܼܢ ܥܲܛ̈ܠܹܐ ܕܲܒܼܝܵܘ̈ܡܵܬܲܢ</l>
                <l n="150">ܒܝܲܕܼ ܨܘܼܚ̈ܝܵܬܼܵܐ ܕܓܼܵܣܹ̇ܐ ܦܘܼܡܗܘܿܢ ܥܲܠ ܫܲܪܝܼܪܹ̈ܐ܀</l>
                <l n="151">:ܒܝܲܕܼ ܫܲܪܝܼܪܹ̈ܐ ܓܠ̣ܵܐ ܨܒܼܝܵܢܹܗ ܨܵܒܹ̇ܐ ܒܚܲܝܲܝ̈ܢ</l>
                <l n="152">ܘܲܒܗܘܿܢ ܚܵܟܼܡܝܼܢ ܠܡܸܕܲܥ ܐܪܵܙܵܐ ܕܲܣܬܝܼܪ̈ܵܬܹܗ.</l>
                <l n="153">:ܓܲܙܵܐ ܕܚܘܼܒܹܗ ܣܵܡ̣ ܒܐܝܲܕܼܝ̈ܗܘܿܢ ܕܵܪ݁ܚܡܲܝ ܚܘܼܒܵܗ</l>
                <l n="154">ܕܲܢܵܦܲܠܓܼܘܼܢܝܗܝ ܚܘܼܒܵܢܵܐܝܼܬܼ ܠܲܨܪܝܼܟܼܘܬܲܢ܀</l>
                <l n="155">:ܨܪܝܼܟ ܗ̄ܘ̣ܵܐ ܓܸܢܣܲܢ ܘܲܡܓܲܙܲܝ ܗ̄ܘ̣ܵܐ ܡ̣ܢ ܟܠ ܛܵܒܼ̈ܢ</l>
                <l n="156">ܘܣܵܡ̣ ܨܒܼܝܵܢܹܗ ܒܲܟܼܢܵܘ̈ܬܲܢ ܕܲܢܬܲܪܣܘܼܢܲܢ.</l>
                <l n="157">ܐܲܝܟ ܨܒܼܝܵܢܹܗ ܙܵܢܘܼܗ̇ ܟܹܐܢܹ̈ܐ ܠܡܸܣܟܢܘܲܬܼܢ</l>
                <l n="158">ܘܲܕܼܠܵܐ ܚܣܵܡܵܐ ܦܲܪܢܸܣܵܘ ܚܲܝܲܝ̈ܢ ܒܪ̈ܘܼܚܵܢܝܵܬܼܵܐ܀</l>
                <l n="159">:ܪܘܼܚܵܢܵܐܝܼܬܼ ܚܵܘܝܼܘ ܚܲܝܠܵܐ ܕܪ̈ܘܼܚܵܢܝܵܬܼܵܐ</l>
                <l n="160">ܘܲܒܼܓܼܵܠܝܵܬܼܵܐ ܨܵܪܘ ܠܲܢ ܕܘܼܡܝܵܐ ܕܲܣܬܝܼܪܵܬܵܐ.</l>
                <l n="161">:ܟܣܹܐ ܗ̄ܘ̣ܵܐ ܡܸܢܲܢ ܐ̄ܪܵܙ ܒܘܼܕܵܩܵܐ ܕܲܒܼܪܵܐ ܘܪܘܼܚܵܐ</l>
                <l n="162">ܘܠܵܐ ܝܵܕܼܥܝܼ̈ܢ ܗܘܲܝ̣ܢ ܕܐܝܼܬܼܝܹ̈ܐ ܐܸܢܘܿܢ ܕܠܵܐ ܫܘܼܪܵܝܵܐ܀</l>
                <l n="163">:ܟܹܐܢܹܐ ܚܲܟܼܡܘܼܗ̇ ܠܠܵܐ ܝܼܕܲܥܬܲܢ ܘܲܕܠܵܐ ܓܼܠܝ̈ܢ</l>
                <l n="164">ܘܗ̣ܢܘܢ ܐܲܠܦܘܢ ܠܡܩܪܐ ܒܛܲܟܼܣܵܐ ܫܡܵܗܹ̈ܐ ܬܠܵܬܼܵܐ.</l>
                <l n="165">:ܠܗܵܢܵܐ ܛܲܟܼܣܵܐ ܕܲܘܸܕܘ ܥܲܛ̈ܠܹܐ ܕܲܒܼܝܵܘ̈ܡܵܬܲܢ</l>
                <l n="166">ܘܲܛܠ̣ܡܘ ܥܲܡ̈ܠܹܐ ܕܐܢܵܫ̈ܐ ܕܛܲܟܿܣܘܼܗܝ ܒܝܲܕܼ ܥܲܡܠܲܝܗ̈ܘܿܢ܀</l>
                <l n="167">:ܥܲܡ̈ܠܹܐ ܫܚܝܼ̈ܩܹܐ ܥ̣ܡܲܠܘ ܟܲܫܝܪܹ̈ܐ ܒܗܵܢܵܐ ܛܲܟܼܣܵܐ</l>
                <l n="168">ܘܲܚܒܸܢܵܢܹ̈ܐ ܟܲܢܝܼܘ ܐܸܢܘܿܢ ܦܵܥܠܹ̈ܐ ܢܟܼܝ̈ܠܹܐ.</l>
                <l n="169">:ܦܥ̈ܠܐ ܢܟܼܝܼ̈ܠܹܐ ܩܪ̣ܵܘ ܟܕܒ̈ܐ ܠܦܠܚܝ̈ ܫܦܝܼܪ</l>
                <l n="170">ܘܡ̇ܢ ܠܵܐ ܢܲܟܼܪܹܐ ܥܲܠ ܗܵܢ ܓܘܼܢܚܵܐ ܕܲܕܚܝܼܠ ܫܸܡܥܹܗ܀</l>
                <l n="171">:ܒܗܵܢܵܐ ܓܘܼܢܚܵܐ ܬܸܡܗܹ̇ܬܼ ܣܲܓܿܝܼ ܐܵܦ ܬܵܡܲ̇ܗ ܐ̄ܢܵܐ</l>
                <l n="172">ܘܡܸܛܠܵܬܹܗ ܚܸܙܩܹ̇ܬܼ ܣܲܓܿܝܼ ܒܐܘܼܪܚܵܐ ܕܡܸ̈ܠܹܐ.</l>
                <l n="173">:ܡܸܠܬܼܵܐ ܕܟܹܐܢܹ̈ܐ ܚܙܹܝܬܼ ܕܲܛܠܝܼܡܵܐ ܡ̣ܢ ܛܵܠܘܿܡܹ̈ܐ</l>
                <l n="174">ܘܲܒܼܥܹܝܬܼ ܕܐܸܕܲܥ ܕܡܵܢܲܐ ܗ̄ܝ̣ ܥܸܠܬܼܵܐ ܕܗܵܢܵܐ ܛܠܘܿܡܝܵܐ܀</l>

                <pb ed="http://syriaca.org/manuscript/2289" n="f.62r"/>

                <l n="175">:ܬܠܵܬܵܐ ܐ̄ܢܵܫ̈ܐ ܓܒܹܝܬܼ ܡ̣ܢ ܟܠܹܗ ܓܲܒܵܐ ܕܟܸܐܢܸ̈ܐ</l>
                <l n="176">ܕܲܒܼܥܸܠܲܬܼܗܘܿܢ ܐܸܓܼܠܹܐ ܥܸܠܬܼܵܐ ܕܟܼܠܗܘܿܢ.</l>
                <l n="177">:ܟܸܐܢ̈ܐ ܛܠܲܡܘ ܛܵܠܘܿܡܹ̈ܐ ܒܕܵܕ̈ܝܼܢ ܕܵܪ̈ܝܼܢ</l>
                <l n="178">ܘܝܲܬܼܝܼܪ ܡ݂ܢ ܟܠ ܠܗܵܠܝܼܢ ܕܐܸܡܪܸܬܼ ܐܣܓܼܝܼܘ ܘܲܛܠܡܘ܀</l>
                <l n="179">:ܕܠܵܐ ܡܘܼܫ̈ܚܵܬܐ ܨܲܚܝܼܘܼ ܐܸܢܘܿܢ ܒܢܲܝ̈ ܚܸܪ̈ܝܵܝܹܐ</l>
                <l n="180">ܘ̣ܛܵܟ ܡ̣ܢ ܫܸܐܕܹ̈ܐ ܝܲܠܦܘܼܗܝ ܠܗܵܢܵܐ ܙܢܵܐ ܕܨܘܼܚ̈ܝ̇ܬܼܵܐ</l>
                <l n="181">:ܫܹܐܕ̈ܐ ܐܪܡܝܼܘ ܒܐ̄ܢܵܫ̈ܐ ܣܲܟܼ̈ܠܹܐ ܛܢܵܢܵܐ ܣܲܟܼܠܵܐ</l>
                <l n="182">ܕܲܢܨܲܚ̣ܘܼܢܵܗ̇ ܠܡܸܠܬܼ ܩܘܼܫܬܐ ܒܠܸܫ̣ܵܢ ܒܸܣܪܵܐ܀</l>
                <l n="183">:ܒܠܸܫܵܢ ܒܸܣܪܵܐ ܡܥܵܕܝܼܢ ܫܸܐܕܹ̈ܐ ܠܲܡܓܼܕܵܦܘܼ</l>
                <l n="184">ܘܲܒܼܒܸܣܪ̈ܵܢܹܐ ܡܟܲܣܹܝܢ ܙܹܐܦܵܐ ܕܓܼܘܼܕܵܦܲܝ̈ܗܘܿܢ.</l>
                <l n="185">:ܓܼܘܼܕܵܦܲܝ̈ܗܘܿܢ ܚܙܝܬ ܕܲܢܕܼܝܕܼܝܼܢ ܘܡܲܣܠܹܝܢ ܣܲܓܝܼ</l>
                <l n="186">ܘܛܸܢܸܬܼ ܣܲܓܼܝ ܕܐܸܬܒܲܥ̣ ܡܸܢܗܘܿܢ ܨܲܥܪܵܐ ܕܟܸܐܢܹ̈ܐ܀</l>
                <l n="187">:ܚܠܵܽܦ ܝܵܕܘܿܥ̈ܐ ܡܸܬܼܟܲܬܲܫ ܐ̄ܢܵܐ ܥܲܡ ܠܵܐ ܪ̈ܕܲܝܵܐ</l>
                <l n="188">ܕܲܗܘ̤ܵܘ ܚܲܒܼܪ̈ܐ ܠܐܵܟܼܠܩܲܪܨܐ ܒܩܸܐܪܣܵܐ ܕܥܲܡܗܘܿܢ.</l>
                <l n="189">:ܩܸܐܪܣܵܐ ܗ̄ܘ̣ ܪܲܒܵܐ ܕܣܵܕܪܲܝܢ ܐ̄ܢܫ̈ܐ ܠܘܼܩܒܼܵܠ ܐ̄ܢܵܫ̈ܐ</l>
                <l n="190">ܘܠܲܝܬܼ ܕܲܡܫܲܐܸܠ ܕܡܵܢܲܐ ܗܝ̣ ܥܸܠܬܹܗ ܕܗܵܢ ܬܲܟܼܬܘܼܫܵܐ܀</l>
                <l n="191">:ܐܲܝܟ ܕܲܒܼܫܢܬܼܵܐ ܛܒܲܥܘ ܟܠ ܬ̣ܓܼܡܝܼ̈ܢ ܡ̣ܢ ܗܵܢ ܫܲܪܒܵܐ</l>
                <l n="192">ܘܗܵܐ ܒܵܥܹ̇ܐ ܐ̄ܢܵܐ ܕܐܲܥܝܼܪ ܐܸܢܘܿܢ ܕܢܸܬܼܒܿܩܘܿܢ ܒܹܗ.</l>
                <l n="193">:ܒܓܸܠܝܐ ܡܸܟܸܝܠ ܡܚܵܘܹܐ ܠܹܗ ܠܫܲܪܒܵܐ ܕܡ̣ܠܝܼ̈</l>
                <l n="194">ܕܢܸܗܘܘܿܢ ܝܵܕܥܝܼܢ ܨܵܝܿܬܼܝ̈ ܡܸܠܸܐ ܣܘܼܟܵܠ ܡܸ̈ܠܸܐ܀</l>
                <l n="195">:ܐ̄ܢܵܫ̈ܐ ܣܲܟܼ̈ܠܹܐ ܐܸܡܕܲܬܼ ܕܲܛܠܲܡ̣ܘ ܠܐ̄ܢܫ̈ܐ ܟܸܐܢ̈ܐ</l>
                <l n="196">:ܙܵܕܹܩ ܕܐܸܓܼܠܹܐ ܕܡܲܢܘܼ ܛܠܝܼܡܵܐ ܘܡ̇ܢ ܛܵܠܵܘܿܡܵܐ</l>
                <l n="197">:ܛܠܝܼܡܲܝ̈ ܡܲܓܿܢ ܐܸܢܘܿܢ ܕܟܲܗܸܢܘ ܫܲܦܝܼܪ</l>
                <l n="198">ܚܲܕ ܕܝܼܘܿܕܘܿܪܘܿܣ ܘܚܲܕ ܬܹܐܕܘܿܪܘܿܣ ܘܚܲܕ ܢܸܣܛܘܿܪܝܼܣ܀</l>
                <l n="199">:ܗܵܠܹܝܢ ܐܸܢܘܿܢ ܛܠܝܼܡܹ̈ܐ ܕܐܸܡܪܸܬܼ ܡ̣ܢ ܫܘܿܪܝܵܐ</l>
                <l n="200">ܘܛܵܠܘܿܡܲܝ̈ܗܘܿܢ ܫܸܐܕܹ̈ܐ ܘܐ̄ܢܵܫ̈ܐ ܗܲܪ̈ܵܛܝܼܩܹܐ.</l>
                <l n="201">:ܗܲܪ̈ܵܛܝܼܩܹܐ ܚ̣ܙܵܘ ܕܐܸܬܼܦܲܪܣܝܼܘ ܙܸܐܦܹ̈ܐ ܕܲܒܼܗܘܿܢ</l>
                <l n="202">ܘܠܒܫ ܙܲܝܢܵܐ ܐ̄ܢܫ̈ܐ ܠܒܝܼܫܲܝ̈ ܩܘܼܫܬܐ܀</l>
                <l n="203">:ܠܒܼܝܼܫܲܝ̈ ܩܘܼܫܬܐ ܣܲܬܼܪܘܼܗ̇ ܠܛܘܼܥܝܲܝ ܕܲܒܛܵܥܲܝܵ̈ܐ</l>
                <l n="204">ܘܛܵܒܼ ܡ̣ܢ ܟܠܢܵܫ ܙܪܝܼܙ ܒܲܩܪܵܒܼܵܐ ܕܝܼܘܿܕܿܘܿܪܘܿܣ.</l>
                <l n="205">:ܗܘ̤ ܐܸܬܼܟܲܬܲܫ ܥܲܡ ܣܝܼ̈ܥܵܬܼܵܐ ܕܗܲܪ̈ܵܛܝܼܩܹܐ</l>
                <l n="206">ܘܦܲܪܣܝܼ ܘܲܓܼܠܵܗ̇ ܠܙܹܐܵܦܢܘܼܬܼܗܘܿܢ ܩܕܼܵܡ ܟܠ ܒܲܪܢܵܫ܀</l>
                <l n="207">:ܒܣܲܝܦܵܐ ܕܡܸܠܬܹܗ ܚܪܲܒܼ ܡܸܠܲܝ̈ܗܘ̤ܿܢ ܕܢܲܟܼܘܠܬܵܢܹ̈ܐ</l>
                <l n="208">ܘܠܵܐ ܣܦܲܩܘ ܥܲܙܝܼܘ ܩܕܼܵܡ ܩܲܫܝܘܼܬܼܵܐ ܕܡܸܠܲܬܼ ܦܘܼܡܹܗ.</l>
                <l n="209">:ܐܝܼܬ ܕܲܠܕܼܐܒܹ̈ܐ ܒܲܕܿܪܼ ܐܸܢܘܿܢ ܒܩܵܠ ܦܸܬܼܓܵܡܵܘ̈ܗܝ</l>
                <l n="210">:ܘܟܲܢܫܵܗ̇ ܠܥܵܢ̈ܐ ܕܿܡܒܲܕܪܵܐ ܗ̄ܘ̣ܵܬܼ ܒܚܸܪ̈ܝܵܢܲܝܗܘܿܢ</l>
                <l n="211">ܒܲܐܢܛܝܘܿܟܝܼ ܟܲܪܟܼܵܐ ܫܲܪܝܼ ܒܩܸܐܪܣܵܐ ܕܥܲܡ ܛܵܥܲܝܵܐ.</l>
                <l n="212">ܘܒܼܵܬܿܪܼ ܙܲܒܼܢܵܐ ܓܡܲܪ ܙܵܟܼܘܿܬܹܗ ܒܐܲܬܼܪܵܐ ܕܛܲܪܣܘܿܣ.</l>
                <l n="213">:ܒܛܲܪܣܘܿܣ ܟܲܪܟܼܵܐ ܡܛܵܬܹܗ ܦܸܨܬܼܵܐ ܠܲܡܟܹܿܗܵܢܘܼ</l>
                <l n="214">ܐܲܝܟܵܐ ܕܝܼܠܝܼܕ ܗ̇ܘ ܟܵܪܘܿܙܵܐ ܕܟܼܠܗܘܿܢ ܥܲܡܡܹ̈ܐ܀</l>
                <l n="215">:ܒܗܵܢܵܐ ܟܲܪܟܵܐ ܢܨܲܚ̣ ܝܘܼܠܦܵܢܹܗ ܕܟܼܵܗܢܵܐ ܙܲܗܝܵܐ</l>
                <l n="216">ܘܒܹܗ ܐܸܬܼܟܲܠܲܠ ܐܲܝܟ ܙܲܟܲܝܵܐ ܕܠܵܐ ܚܵܒܼܘ ܘܐܲܫܦܸܠܘ.</l>
                <l n="217">:ܪܲܒ ܙܲܟܵܝܹ̈ܐ ܚܲܝܸܠ ܐܸܢܘܿܢ ܠܦܵܠܚܹ̈ܐ ܚܝܼ̈ܨܐ</l>
                <l n="218">ܘܗܘ̇ ܣܵܡ̣ ܐܸܢܘܿܢ ܢܘܼܗܪܵܐ ܘܡܸܠܚܵܐ ܠܝܘܼܬܼܪܵܢ ܐ̄ܢܵܫܵܐ܀</l>
                <l n="219">:ܠܬܹܐܕܘܿܪܘܿܣ ܫܲܕܪܹܗ ܠܟܲܪܟܼܵܐ ܟܪܝܼܗ ܒܲܚܛܝܼܬܼܵܐ</l>
                <l n="220">ܕܡܸܬܟܲܢܹܐ ܗ̄ܘ̣ܵܐ ܒܫܹܡ ܒܲܛܝܼܠܵܐ ܡܲܦܣܘܿܣ ܕܿܝܼܘܵܐ.</l>
                <l n="221">:ܕܲܝܼܘܵܐ ܐܲܩܝܼܡ ܦܬܲܟܼܪܵܐ ܠܲܫܡܹܗ ܘܲܩܪܵܝܗܝ ܡܲܦܲܣܘܿܣ</l>
                <l n="222">ܘܡܸܬܼܟܲܢܝܵܐ ܗ̄ܘ̣ܵܬ ܐܵܦ ܗ̇ܝ ܡܕܝܼܢܬܐ ܡܲܦܣܘܿܣܛܝܼܐ܀</l>
                <l n="223">:ܡ̣ܢ ܚܲܕ ܟܲܪܟܼܵܐ ܢܦܲܩܘ ܠܲܡܦܹܝ̈ܕܹܐ ܬܠܵܬܐ ܕܢܘܼܗܪܵܐ</l>
                <l n="224">ܘܲܕܢܲܚ ܢܘܼܗܪܵܐ ܕܕܘܼܒܵܪ̈ܲܝܗܘܿܢ ܒܟܲܪ̈ܟܹܐ ܬܠܵܬܼܵܐ. </l>

                <pb ed="http://syriaca.org/manuscript/2289" n="f.62v"/>

                <l n="225">:ܒܲܚܕܵܐ ܡܕܝܼܢ̄ܬܵܐ ܗܘ̤ܵܐ ܡܵܘܠܵܕܵܐ ܕܲܬܼܠܵܬܼܝ̈ܗܘܿܢ</l>
                <l n="226">:ܘܡ̣ܢ ܕܐܸܬܼܪܲܒܝܼܘ ܫܲܪܝܼܘܼ ܒܩܸܐܪܣܵܐ ܕܚܠܵܦ ܩܘܼܫܬܵܐ</l>
                <l n="227">:ܐܲܝܟ ܕܠܦܵܠܚܹܐ ܙܲܝܸܢ ܐܸܢܘܿܢ ܩܘܼܫܬܵܐ ܒܚܲܝܠܹܗ</l>
                <l n="228">ܘܫܲܕܿܪܼ ܐܸܢܘܿܢ ܠܡܸܥܒܿܕ ܩܸܐܪܣܵܐ ܕܥܲܡ ܣܵܛܵܢܵܐ.</l>
                <l n="229">:ܦܸܨ̈ܐ ܕܚܘܼܒܵܐ ܐܲܪܡܝܼ ܚܘܼܒܵܐ ܠܲܬܼܠܵܬܲܝ̈ܗܘܿܢ</l>
                <l n="230">ܘܟܼܠܚܲܕ ܡܸܢܗܘܿܢ ܠܦܲܩ ܠܲܦܢܝܼܬܼܵܐ ܕܦܲܩܕܹܗ ܪܸܡܙܵܐ܀</l>
                <l n="231">:ܪܸܡܙܵܐ ܟܲܣܝܵܐ ܟܣܐ ܗ̄ܘ̣ܵܐ ܒܡܸܠܵܘ̈ܗܝ ܕܬܹܐܕܘܿܪܘܿܣ</l>
                <l n="232">ܘܲܡܬܲܪܓܸܡ ܗ̄ܘ̣ܵܐ ܐ̄ܪ̈ܵܙܹܐ ܟܣܲܝܵ̈ܐ ܠܲܡܦܣܘܿܣܛܵܝܹ̈ܐ.</l>
                <l n="233">:ܡܲܦܣܘܿܣܛܵܝܹ̈ܐ ܡܸܬܼܟܿܢܝܼܢ ܗ̄ܘ̣ܵܘ ܒܢܲܝ̈ ܡܲܦܣܘܼܣܛܐ</l>
                <l n="234">ܒܫܸܡ ܗ̇ܘ ܫܸܐܕܵܐ ܕܣܝܼܡ ܗ̄ܘ̣ܵܐ ܒܲܫܡܹܗ ܦܬܲܟܼܪܵܐ ܚܲܪܫܵܐ܀</l>
                <l n="235">:ܫܡܵܗܹ̈ܐ ܣܢܲܝ̈ܵܐ ܟܲܦܲܪ ܡܸܢܗܘܿܢ ܡܗܝܼܪ ܪܸܥܝܵܢܵܐ</l>
                <l n="236">ܘܲܥܒܲܕ ܐܸܢܘܿܢ ܡܵܐܢܹ̈ܐ ܕܟܲܝܵ̈ܐ ܠܫܸܡ ܒܵܪܵܘܿܝܵܐ.</l>
                <l n="237">:ܒܫܸܡ ܒܵܪܘܿܝܵܐ ܟܲܕܢܹܗ ܟܸܐܢܵܐ ܠܫܹܐܕܵܐ ܕܟܲܪܟܼܵܐ</l>
                <l n="238">ܘܐܲܠܦܹܗ ܕܢܸܬܼܢܸܐ ܫܡܵܗܹ̈ܐ ܬܠܵܬܼܵܐ ܚܕܵܐ ܐܝܼܬܼܘܼܬܼܵܐ܀</l>
                <l n="239">:ܫܡܵܗܹ̈ܐ ܬܿܠܵܬܼܵܐ ܠܒܝܼܟ ܗ̄ܘ̣ܵܐ ܦܵܠܚܵܐ ܕܙܲܕܼܝܼܩܘܼܬܼܵܐ</l>
                <l n="240">ܘܫܵܕܐ ܗ̄ܘ̣ܵܐ ܠܗܘܿܢ ܒܲܕܡܘܼܬ ܓܸܐܪܹ̈ܐ ܒܗܲܪ̈ܵܛܝܼܩܹܐ.</l>
                <l n="241">:ܕܚܝܼܠ ܗ̄ܘ̣ܵܐ ܩܵܠܹܗ ܟܲܕ ܩܵܥܹܐ ܗ̄ܘ̣ܵܐ ܒܦܘܼܠܵܓܿܝܼ̈ܗܘܿܢ</l>
                <l n="242">ܘܠܵܐ ܡܨܝܢ ܡܥܲܙܝܼܢ ܠܲܡܨܵܬܼ ܫܸܡܥܵܐ ܕܣܘܼܟܵܠ ܡܸܠܵܘ̈ܗܝ܀</l>
                <l n="243">:ܒܣܘܼܟܵܠ ܡܸܠܵܘ̈ܗܝ ܡܸܬܬܲܡܗܝܼܢ ܗ̄ܘ̣ܵܘ ܫܸܐܕܹ̈ܐ ܟܬܝܼ̈ܫܹܐ</l>
                <l n="244">ܕܡܵܢܵܐ ܗ̄ܝ̣ ܗܵܕܹܐ ܕܟܲܕ ܒܲܪܢܵܫܵܐ ܡܙܝܼܥ ܠܲܢ ܩܵܠܹܗ.</l>
                <l n="245">:ܬܗܪܵܐ ܪܲܒܵܐ ܣܥܲܪ ܒܵܪܘܿܝܵܐ ܒܲܒܼܢܲܝ̈ ܒܲܝܬܹܗ</l>
                <l n="246">ܘܚܵܒܼܘ ܡ̣ܢ ܩܵܠܵܐ ܕܦܸܬܼܓܵܡܲܝ̈ܗܘܿܢ ܫܸܐܕܸ̈ܐ ܘܐ̄ܢܵܫ̈ܐ܀</l>
                <l n="247">:ܫܸܐܕܹ̈ܐ ܘܐ̄ܢܵܫ̈ܐ ܫܡ̣ܲܥܘ ܒܲܪܬ ܩܵܠܵܐ ܕܫܝܼܦܘܿܪ ܩܵܠܵܐ</l>
                <l n="248">ܘܲܟܼܢܲܫܘ ܘܐ̣ܬܼܵܘ ܘܲܣܕܿܪܼܘ ܩܸܐܪܣܵܐ ܠܘܼܩܒܼܵܠ ܡܸܠܵܘ̈ܗܝ.</l>
                <l n="249">:ܢܸܒܼܥܵܐ ܕܡܸ̈ܠܹܐ ܪ̈ܘܼܚܵܢܝܵܬܼܵܐ ܓܲܚ ܡ̣ܢ ܦܘܼܡܹܗ</l>
                <l n="250">ܘܐܲܝܟ ܡܵܡܘܠܵܐ ܓܲܪܦܹܗ ܠܚܲܝܠܵܐ ܕܗܲܪ̈ܛܝܼܩܹܐ܀</l>
                <l n="251">:ܒܲܕܡܘܼܬ ܓܸܦܹ̈ܐ ܛܵܦܘ ܐܪ̈ܝܵܢܹܐ ܘܐܸܘܢܡܝܵܢܹ̈ܐ</l>
                <l n="252">ܘܐܸܒܼܕܘ ܥܲܡܗܘܿܢ ܕܘܼܡܵܪ̈ܲܝܼܛܹܐ ܘܦܸܘܠܘ̈ܢܝܵܢܹ̈ܐ.</l>
                <l n="253">:ܐܲܝܟ ܕܲܠܥܘܼܪܵܐ ܒܲܕܪ ܐܸܢܘܿܢ ܠܣܸܕܩܸ̈ܐ ܦܠܝܼܓܹ̈ܐ</l>
                <l n="254">ܘܲܥܪܲܩܘ ܘܲܛܫܵܘ ܒܹܝܬܼ ܚܘܼܠܵܢܹ̈ܐ ܕܲܟܼܡܹܐܢܲܝܼ̈ܗܘܿܢ܀</l>
                <l n="255">:ܥܪܘܼܩܝܵܐ ܪܗܝܼܒܼܵܐ ܥܪܲܩܝ ܣܝܼܵܥܬܗ̈ܘܿܢ ܕܲܒܼܢܿܝܼ ܛܘܼܥܝܲܝ</l>
                <l n="256">ܡ̣ܢ ܩܕܼܵܡ ܓܲܒܼܪܵܐ ܕܿܡܼܬܲܪܓܡ ܗ̄ܘ̣ܵܐ ܫܪܵܪܵܐ ܕܲܟܼܝܵܐ.</l>
                <l n="257">:ܫܪܵܪܵܐ ܕܲܟܼܝܵܐ ܫܡܲܥܘ ܕܲܓܵܠܹ̈ܐ ܡ̣ܢ ܫܲܪܝܼܪܹ݁ܐ</l>
                <l n="258">ܘܙܵܥܘ ܘܐܸܬܼܒܲܠܗܘܿܢ ܐܲܝܟ ܝܵܠܸܕܬܼܵܐ ܕܚܲܣܢܗ̇ ܟܸܐܒܵܐ܀</l>
                <l n="259">:ܚܸܝܠ ܐܵܬܼܘܵܬܼܵܐ ܚܵܘܝܼ ܐܸܢܘܿܢ ܠܦܵܠܚܸ̈ܐ ܫܵܦ̈ܠܹܐ</l>
                <l n="260">ܘܲܫܕܵܘ ܙܲܝܢܵܐ ܕܝܘܼܠܦܵܢܲܝ̈ܗܘܿܢ ܘܲܥܪܲܩܘ ܥܲܪܛܸܠ.</l>
                <l n="261">:ܐܘ ܟܡܵܐ ܕܚܝܼܠܵܐ ܚܲܝܠܵܐ ܕܚܲܝܠܹܗ ܠܦܵܠܚܵܐ ܕܪܘܼܚܵܐ</l>
                <l n="262">ܕܚܵܒܼܘ ܡ̣ܢ ܩܵܠܹܗ ܟܸܢ̈ܫܹܐ ܟܬܝܼܫܹ̈ܐ ܕܟܲܢܸܫܘ ܕܲܝܼܘܹ̈ܐ܀</l>
                <l n="263">:ܐܘ ܟܡܵܐ ܕܚܝܼܠ ܗ̄ܘ̣ܵܐ ܣܘܼܟܵܠ ܡܸ̈ܠܹܐ ܕܲܗܦܵܟܼܵܬܹ̈ܗ</l>
                <l n="264">ܕܲܡܦܲܪܣܹܐ ܗ̄ܘ̣ܵܐ ܙܢܲܝ̈ ܨܢܥܵܬܹ̈ܗ ܕܟܼܠ ܝܘܼܠܦܵܢܝܼ̈ܢ.</l>
                <l n="265">:ܐܘܿ ܟܡܵܐ ܡܗܝܼܪ ܗ̄ܘ̣ܵܐ ܗܵܘܢܵܐ ܕܬܲܩܢܵܐ ܡ̣ܢ ܟܠ ܕܲܡ̣ܗܝܼܪ</l>
                <l n="266">ܕܵܠܵܐ ܫܒܲܩ ܡܸܕܡ ܕܲܡܚܲܦܲܝ ܗ̄ܘ̣ܵܐ ܕܠܵܐ ܓܠܵܐ ܘܚܵܘܝܹܗ܀</l>
                <l n="267">:ܐܘܿ ܟܡܵܐ ܥܪܝܼܡ ܗ̄ܘ̣ܵܐ ܠܡܸܒܨܵܐ ܣܸܦܪܸ̈ܐ ܐܲܠܵܗܵܝܹ̈ܐ</l>
                <l n="268">ܕܦܫܸܩ ܩܵܠܹ̈ܐ ܕܢܲܒܝܼܘܼܬܼܵܐ ܘܕܲܫܠܝܼܚܘܼܬܼܵܐ.</l>
                <l n="269">:ܐܘ ܟܡܵܐ ܪܗܸܛܘ ܗ̄ܘ̣ܵܘ ܙܵܘܥܲܝ̈ ܢܲܦܫܹܗ ܥܲܡ ܗܲܕܵܡܵܘ̈ܗܝ</l>
                <l n="270">ܘܣܲܝܟܹܗ ܠܪܲܗܛܵܐ ܕܟܼܠܗܘܿܢ ܣܸܦܪܹ̈ܐ ܠܓܵܘܼ ܡ̣ܢ ܡܸܠܵܘ̈ܗܝ܀</l>
                <l n="271">:ܐܘܿ ܠܗܝ̇ ܢܲܦܫܵܐ ܡܗܝܼܪܲܬܼ ܗܵܘܢܵܐ ܘܩܫܝܲܬܼ ܚܲܝܠܵܐ</l>
                <l n="272">ܕܚܸܣܢܲܬ̤ ܘܲܙܟܲܬ̤ ܠܲܬܼܪܹܝܢ ܩܸܐܪ̈ܣܹܐ ܕܫܸܐܕܹ̈ܐ ܘܐ̄ܢܵܫ̈ܐ. </l>

                <pb ed="http://syriaca.org/manuscript/2289" n="f.63r"/>

                <l n="273">:ܠܫܸܐܕܹ̈ܐ ܘܐ̄ܢܵܫ̈ܐ ܙܟܼܵܐ ܐܲܬܠܹܝܼܛܵܐ ܕܙܲܕܝܼܩܘܼܬܼܵܐ</l>
                <l n="274">ܘܠܵܐ ܐܸܬܪܦܝܼ ܡ̣ܢ ܟܠ ܬܲܟܼܬܘܼܫܵܐ ܕܥܲܡ ܟܠ ܚܲܫܝܼܢ܀</l>
                <l n="275">:ܢܝܼܫܵܐ ܬܪܲܝܼܨܵܐ ܩܒܲܥ ܒܲܒܼܪܝܼܬܼܵܐ ܠܲܩܪ̈ܲܒܼܬܵܢܹܐ</l>
                <l n="276">:ܕܢܸܗܘܘܿܢ ܚܵܢܹܝܢ ܠܕܸܚܠܲܬܼ ܩܘܼܫܬܼܵܐ ܒܕܘܼܡܝܵܐ ܕܝܼܠܹܗ</l>
                <l n="277">:ܡܸܠܚܵܐ ܘܢܘܼܗܪܵܐ ܗܘ̤ܵܘ ܦܸܬܼܓܼܵܡܵܘ̈ܗܝ ܒܹܝܬܼ ܐܲܪ̈ܥܵܢܐ</l>
                <l n="278">ܘܝܼܠܲܦܘ ܐ̄ܢܵܫ̈ܐ ܠܲܡܲܕܵܟܼܘܼ ܠܲܒܫܲܝ̈ ܐ̄ܢܵܫܵܐ܀</l>
                <l n="279">:ܛܲܥܡܵܐ ܛܵܒܼܵܐ ܩܢܵܬ̤ ܐ̄ܢܵܫܘܼܬܼܵܐ ܒܝܲܕܼ ܣܘܼܟܵܠܵܘ̈ܗܝ</l>
                <l n="280">ܘܫܵܛܲܬ̤ ܘܲܫܕܲܬ̤ ܠܲܗܦܝܼܟܼܘܼܬܼܵܐ ܕܕܚܸܠܲܬ̤ ܫܹܐܕܹ̈ܐ.</l>
                <l n="281">ܠܗܵܢܵܐ ܓܲܒܼܪܵܐ ܓܢܒܵܪ ܚܲܝܠܵܐ ܘܲܡܗܝܼܪ ܗܵܘܢܵܐ.</l>
                <l n="282">ܣܢܵܐܘܼܗܝ ܐ̄ܢܵܫ̈ܐ ܣܲܢܝܲܝ ܢܲܦܫܵܐ ܘܡܲܠܝܲܝ ܚܘܼܬܼܪܵܐ܀</l>
                <l n="283">:ܡܸܠܲܬܼ ܩܘܼܫܬܵܐ ܣܵܡܬܹܗ ܕܢܸܗܘܹܐ ܟܵܪܘܿܙ ܩܘܼܫܬܼܵܐ</l>
                <l n="284">ܘܣܲܟܼ̈ܠܹܐ ܩܪܵܐܘܼܗܝ ܦܠܝܼܓܼ ܪܸܥܝܵܢܵܐ ܘܡܲܠܸܦ ܙܐܦܵܐ.</l>
                <l n="285">:ܐܘܿ ܠܗܲܦܟܼܵܝܹ̈ܐ ܟܡܵܐ ܗܲܦܟܼܵܝܵܐ ܗܲܦܟܼܵܝܵܐ ܗܲܦܟܼܵܝܘܼܬܼܗܘܿܢ</l>
                <l n="286">ܕܲܠܢܲܗܝܼܪܵܐ ܩܪܵܐܘܼܗܝ ܚܸܫܟܵܐ ܘܚܸܫܟܵܐ ܢܘܼܗܪܵܐ܀</l>
                <l n="287">:ܠܘܵܝܵܐ ܕܡܸܠܬܼܵܐ ܕܲܢܒܝܼܘܼܬܼܵܐ ܫܵܘܹܝܢ ܥܲܛ̈ܠܹܐ</l>
                <l n="288">ܕܲܗܦܲܟܼܘ ܛܲܟܼܣܵܐ ܕܬܩܝܼ̈ܢܬܼܵܐ ܠܗܲܦܟܼܵܝܵܬܼܵܐ.</l>
                <l n="289">:ܠܗܲܦܟܼܵܝܵܬܼܵܐ ܪܚܸܡܘ ܗܲܦܟܼܵܝܹ̈ܐ ܣܲܢܝܲܝ̈ ܢܲܦܫܵܐ</l>
                <l n="290">ܘܲܣܩܲܪܘ ܘܲܣܢܵܘ ܠܐ̄ܢܵܫ̈ܐ ܪ̈ܵܚܸܡܸܐ ܕܗܲܝܡܵܢܘܼܬܼܵܐ܀</l>
                <l n="291">:ܗܲܝܡܵܢܘܼܬܼܵܐ ܕܠܵܐ ܡܸܙܕܲܟܼܝܵܐ ܐܲܟܼܪܸܙܘ ܟܸܐܢܸ̈ܐ</l>
                <l n="292">ܕܝܼܘܿܕܘܿܘܿܣ ܘܬܐܕܘܿܪܘܿܣ ܘܥܲܡ ܢܸܣܛܘܿܪܝܼܣ.</l>
                <l n="293">:ܒܲܬܸܠܵܬܲܝ̈ܗܘܿܢ ܚܵܘܝܲܬ ܚܲܝܠܵܗ̇ ܬܠܝܼܬܵܘܬܼܵܐ</l>
                <l n="294">ܘܐܲܠܦܲܬ̤ ܐܸܢܘܿܢ ܠܡܸܣܬܲܪ ܒܸܕܝܐ ܕܝܘܼܠܦܢ ܛܘܼܥܝܲܝ܀</l>
                <l n="295">:ܟܵܗܢܸ̈ܬ ܒܚܝܼܪܹ̈ܐ ܣܵܡܲܬ̤ ܐܸܢܘܿܢ ܒܟܲܪ̈ܟܹܐ ܬܠܵܬܼܵܐ</l>
                <l n="296">ܕܢܸܗܘܘܿܢ ܡܲܐܣܝܼܢ ܟܸܐܒܸ̈ܐ ܩܫܲܝ̈ܐ ܒܦܸܬܓܼܵܡܲܝ̈ܗܘܿܢ.</l>
                <l n="297">:ܡܲܐܣܝܲܝ̈ ܐ̄ܢܵܫܵܐ ܗܘ̣ܵܘ ܫܲܪܝܼܪܹ̈ܐ ܒܟܼܠ ܟܲܪ ܕܲܗܘ̤ܵܘ</l>
                <l n="298">ܘܲܙܗܝܼܪܵܐܝܼܬܼ ܪܵܥ̣ܘ ܡܲܪܥܝܼܬܼܵܐ ܕܥܲܪ̈ܒܹܐ ܡܠܝܼܠܹ̈ܐ܀</l>
                <l n="299">:ܠܗܝ̇ ܒܲܪܬ ܩܵܠܵܐ ܕܲܠܘܵܬ ܫܸܡܥܘܿܢ ܫܡܲܥܘ ܟܲܫܝܼܪܹ̈ܐ</l>
                <l n="300">ܘܬܲܠܡܸܕܘ ܘܐܲܠܸܦܘ ܠܓܼܒܼܪܹ̈ܐ ܘܢܫܹ̈ܐ ܘܲܠܝܲܠܘܼ̈ܕܹܐ.</l>
                <l n="301">:ܒܝܲܕ ܣܘܼܥܪ̈ܵܢܹܐ ܓܲܡܪܘܼܗܝ ܠܲܫܡܵܐ ܕܫܸܡ ܪܵܥܝܼܘܼܬܼܵܐ</l>
                <l n="302">ܘܟܼܠܚܲܕ ܡܸܢܗܘܿܢ ܣܥܲܪ ܡܲܪܥܝܼܬܹܗ ܕܠܵܐ ܒܘܼܣܪܵܢܵܐ܀</l>
                <l n="303">:ܠܛܲܪܣܘܿܣܵܝܹܐ ܪܥ̣ܵܐ ܕܝܘܿܕܿܪܘܿܣ ܡܗܝܼܪ ܒܲܕܪܵܫܵܐ</l>
                <l n="304">ܚܲܟܹܡ ܐܸܢܘܿܢ ܠܡܸܫܪܵܐ ܩܸܛܪܹ̈ܐ ܕܗܲܪ̈ܵܛܝܼܩܹܐ.</l>
                <l n="305">:ܠܡܲܦܣܘܿܣܛܵܝܹ̈ܐ ܪܥ̣ܵܐ ܬܹܐܵܕܘܿܪܘܿܣ ܒܲܕܹܩ ܐ̄ܪ̈ܵܙܹܐ</l>
                <l n="306">ܘܐܲܠܸܦ ܐܸܢܘܿܢ ܠܲܡܚܵܪ ܫܲܦܝܼܪ ܒܲܕܠܵܐ ܓܿܠܝܵܢ܀</l>
                <l n="307">:ܠܒܘܿܙܵܢܛܵܝܹ̈ܐ ܪܥ̣ܵܐ ܢܸܣܛܘܿܪܝܼܣ ܚܲܪܝܼܦ ܙܵܘܥܹܗ</l>
                <l n="308">ܘܚܲܟܸܡ ܐܸܢܘܿܢ ܠܡܹܐܪܲܥ ܩܸܐܪܣܵܐ ܕܥܲܡ ܗܹܪܹ̈ܣܝܼܣ.</l>
                <l n="309">:ܡܕܝܼܢܲܬ ܡܲܠܟܹ̈ܐ ܡܛܵܬܹܗ ܠܬܲܩܢܵܐ ܠܲܡܕܲܒܵܪܘ</l>
                <l n="310">ܠܲܦܘܼܬ ܕܲܪܓܹܗ ܚܵܘܝܼ ܦܸܐܪܹ̈ܐ ܕܡܲܠܦܵܢܘܼܬܹܗ܀</l>
                <l n="311">:ܚܲܟܝܼܡܵܐܝܼܬܼ ܒܢܵܝܗܝ ܠܲܫܪܵܪܵܐ ܕܡܸܠܲܬܼ ܩܘܼܫܬܵܐ</l>
                <l n="312">ܕܠܵܐ ܢܙܝܼܥܘܼܢܵܝܗܝ ܡܲܫܒܹ̈ܐ ܫܓܼܝܼ̈ܫܹܐ ܕܗܲܪ̈ܵܛܝܼܩܹܐ.</l>
                <l n="313">:ܗܲܪ̈ܛܝܼܩܹܐ ܣܢܵܐܘܼܗܝ ܡܲܓܢ ܠܪܵܚܸܡ ܩܘܼܫܬܼܵܐ</l>
                <l n="314">ܘܪܲܟܸܒܼܘ ܦܘܼܪ̈ܣܹܐ ܕܟܲܕܵܒܼܘܼܬܵܐ ܠܘܼܩܒܼܵܠ ܡܸܠܵܘ̈ܗܝ܀</l>
                <l n="315">:ܦܘܼܪ̈ܣܹܐ ܨܢܝܼ̈ܥܹܐ ܚܫܲܠܘ ܩܲܝܢܵܝܹ̈ܐ ܙܹܐܦܵܢܵܝܹ̈ܐ</l>
                <l n="316">ܕܢܹܐܣܪܘܿܢ ܡܸ̈ܠܹܐ ܕܠܵܐ ܡܸܬܠܲܒܼ̈ܟܵܢ ܒܐܝܼܕܵܐ ܕܙܹܐܦܵܐ.</l>
                <l n="317">:ܙܹܐܦܵܢܵܐܝܼܬ ܣܵܥ̣ܘ ܡܲܪ̈ܵܚܹܐ ܥܲܠ ܫܲܪ̈ܝܼܪܹ̈ܐ</l>
                <l n="318">ܘܲܕܠܵܐ ܥܸܠܬܼܵܐ ܩܛܲܪܘ ܥܸܠܬܼܵܐ ܕܲܓܵܠܵܬܵܐ܀</l>
                <l n="319">:ܣܵܗ̈ܕܹܐ ܕܫܘܼܩܪܵܐ ܓܒܼܵܘ ܫܲܩܵܪܹ̈ܐ ܒܕܝܼܢܹܗ ܕܟܹܐܢܵܐ</l>
                <l n="320">ܒܗ̇ܘ ܐܸܣܟܹܝܡܵܐ ܕܥܸܒܕܲܬ̤ ܐܝܼܙܒܹܝܠ ܒܕܝܼܢܹܗ ܕܢܵܒܼܘܼܬܼ.</l>
                <l n="321">:ܐܲܢ̄ܬܬܵܐ ܩܛܵܠܬܹܗ ܠܢܵܒܼܘܼܬ ܟܹܐܢܵܐ ܡܛܠ ܟܲܪܡܹܗ</l>
                <l n="322">ܘܲܠܫܲܪܝܼܪܵܐ ܢܸܫܹ̈ܐ ܪܲܕܦܵܝܗܝ ܡ̣ܢ ܟܵܗܢܘܼܬܹܗ܀</l>
                <l n="323">ܢܸܫܹ̈ܐ ܐܲܓܼܪܘ ܟܵܗܢܹ̈ܐ ܕܙܹܐܦܵܐ ܒܕܝܼܢܵܐ ܕܙܹܐܦܵܐ: </l>

                <pb ed="http://syriaca.org/manuscript/2289" n="f.63v"/>

                <l n="324">ܘܲܥܒܲܕܘ ܐܸܢܘܿܢ ܐܣܟܘܵܠܲܣܛܝܼ̈ܩܹܐ ܕܕܲܓܵܠܘܼܬܼܵܐ.</l>
                <l n="325">:ܒܕܲܗܒܼܵܐ ܙܲܒܼܢܘܗܝ ܠܩܘܼܫܬܐ ܕܲܟܼܝܵܐ ܕܠܵܐ ܡܸܙܕܲܒܲܢ</l>
                <l n="326">ܘܒܹܝܬܼ ܙܵܒܼܢܵܐ ܠܲܡܙܲܒܢܵܢܵܐ ܛܠܡܘ ܠܟܸܐܢܹ̈ܐ܀</l>
                <l n="327">:ܟܸܣܦܵܐ ܚܲܪܫܵܐ ܕܲܚܩܹܗ ܠܟܹܐܢܵܐ ܠܒܲܪ ܡ̣ܢ ܫܲܝܢܵܐ</l>
                <l n="328">ܘܟܲܕ ܛܵܒܼ ܚܲܪܫܵܐ ܗ̄ܘ̣ ܐܲܪܝܼܡ ܩܵܠܹܗ̇ ܥܲܠ ܟܹܐܢܘܼܬܵܐ.</l>
                <l n="329">:ܐܘ ܠܟܹܐܢܘܼܬܐ ܟܡܵܐ ܐܸܫܬܲܬܼܩܲܬ̤ ܡ̣ܢ ܬܲܒܼܥܵܬ̈ܗ̇</l>
                <l n="330">ܘܠܵܐ ܐܲܟܸܣܬܹܗ ܠܙܹܐܦܵܐ ܓܲܠܝܵܐ ܐܲܝܟ ܕܵܡܲܥܕܵܐ܀</l>
                <l n="331">:ܐܘܿ ܟܡܵܐ ܪܲܒ ܗ̄ܘ̣ܵܐ ܥܵܘܠܵܐ ܕܐܥܘܸܠ ܟܵܗ̈ܢܹܐ ܒܟܵܗܢ̈ܐ</l>
                <l n="332">ܘܠܵܐ ܙܵܥܘ ܘܲܕܚܸܠܘ ܡ̣ܢ ܡܵܗܢܘܼܬܐ ܕܿܡܟܲܗܢܝܼܢ ܗ̄ܘ̣ܵܘ.</l>
                <l n="333">:ܬܵܘ ܟܹܝܬ ܟܵܗܢܹ̈ܐ ܚܙ̣ܵܘ ܡ̇ܢ ܥܸܒܼܕܲܬ̤ ܡܸܥܲܬ̤ ܟܵܗܢܹ̈ܐ</l>
                <l n="334">ܕܕܚܸܩܲܬ̤ ܟܵܗܢܵܐ ܡ̣ܢ ܟܵܗܢܘܼܬܐ ܥܵܘܠܵܐܝܼܬܼ܀</l>
                <l n="335">:ܡܲܪܵܚܐܝܼܬܼ ܠܟܹܐܢܵܐ ܕܲܚܩܘܼܗܝ ܡ̣ܢ ܟܵܗܢܘܼܬܗ</l>
                <l n="336">:ܘܠܵܐ ܟܹܐܢܵܐܝܬ ܓܙܲܪܘ ܘܲܫܕܵܐܘܼܗܝ ܠܐܸܟܣܘܿܪܝܵܐ</l>
                <l n="337">:ܘܐܸܢ ܐܝܼܬܼ ܕܵܐܡ̇ܪ ܕܠܵܘ ܟܸܐܢܵܐܝܼܬܼ ܐܸܡܪܸܬ ܗܵܠܹܝܢ</l>
                <l n="338">ܢܚܵܘܹܐ ܒܓܼܠܝܵܐ ܘܐܵܢܵܐ ܦܵܪܲܥܢܵܐ ܚܵܘܒܲܬ ܡܸܠܲܝ̈܀</l>
                <l n="339">:ܬܵܐ ܚܵܘܵܐ ܠܝܼ ܓܲܒܼܪܵܐ ܕܕܵܐܸܢ ܠܘܼܩܒܼܵܠ ܡܸܠܲܝ̈</l>
                <l n="340">ܕܡܵܢܲܐ ܗ̣ܝ ܥܸܠܬܐ ܕܚܲܝܵܒܼܘܼܬܹܗ ܕܗܵܢܵܐ ܓܼܒܼܪܵܐ.</l>
                <l n="341">:ܓܠܝ ܘܒܲܕܸܩ ܠܝܼ ܙܢܵܐ ܕܣܲܟܼܠܘܼܬܹܗ ܢܗܲܝܼܪܵܐܝܼܬܼ</l>
                <l n="342">ܘܫܲܠܸܡ ܐ̄ܢܵܐ ܠܵܟ ܕܫܲܦܝܼܪ ܚܝܒܿܬ ܠܐܲܝܢܵܐ ܕܐܲܣܟܸܠ܀</l>
                <l n="343">:ܠܲܡܨܲܚܝܵܢܵܘ̈ܗܝ ܐܸܡܪܸܬ ܗܵܠܹܝܢ ܘܬܘܼܒܼ ܐܵܡܲ݁ܪ ܐ̄ܢܵܐ</l>
                <l n="344">ܕܿܢܚܵܘܘܿܢ ܠܲܢ ܙܢܵܐ ܕܣܲܟܼܠܘܼܬܼܵܐ ܕܐܸܬܼܚܲܝܲܒܼ ܒܵܗ̇.</l>
                <l n="345">:ܠܲܝܬ ܟܝܼܬܼ ܕܲܡܨܐ ܕܢܹܐܡܲܪ ܡܸ̈ܠܹܐ ܠܘܼܩܒܼܵܠ ܡܸܠܲܝ̈</l>
                <l n="346">ܒܲܕܠܵܐ ܝܵܕܲܥ ܠܡܸܪܕܵܐ ܒܐܘܼܪܚܵܐ ܕܦܘܼܢܵܝ ܡܸ̈ܠܵܐ܀</l>
                <l n="347">:ܠܵܐ ܝܵܕܥܝܼܢ ܐܢܬܘܿܢ ܠܲܡܪܲܟܵܒܼܘܼ ܦܝܵܣܵܐ ܕܡܸ̈ܠܸܐ</l>
                <l n="348">ܐܸܢ ܨܵܒܹܝܢ ܐ̄ܢܬܘܿܢ ܫܡ݂ܲܥܘ ܡܸܢܝ ܘܐܹܡܲܪ ܕܠܵܐ ܝܵܕܥܝܼܢ ܐ̄ܢܬܘܿܢ.</l>
                <l n="349">:ܘܐ̄ܢܵܐ ܐܵܡ̇ܪ ܐ̄ܢܵܐ ܕܡܵܢܵܐ ܗܝ̣ ܥܸܠܬܹܗ ܕܗܵܢ ܬܲܟܼܬܼܘܼܫܵܐ</l>
                <l n="350">ܘܡ̣ܢ ܐܲܝܟܵܢ ܢܒܲܥ ܡܹܐܟܲܠܩܲܪܨܵܐ ܕܥܲܠ ܗܵܢ ܓܲܒܼܪܵܐ܀</l>
                <l n="351">:ܚܣܵܡܵܐ ܒܝܼܫܵܐ ܕܐ̄ܢܵܫ̈ܐ ܒܝܼܫܹ̈ܐ ܣܢܵܝܗܝ ܠܲܬ̣ܪܝܼܨܵܐ</l>
                <l n="352">ܡܛܠ ܥܸܠܬܵܐ ܕܗܲܝܡܵܢܘܬܵܐ ܕܬܲܪܓܸܡ ܫܲܦܝܼܪ.</l>
                <l n="353">:ܪܹܫܵܐ ܕܡܸܨܪܝܼܢ ܟܪܝܼܗ ܗ̄ܘ̣ܵܐ ܘܲܢܣܝܼܣ ܒܗܵܢܵܐ ܫܲܪܒܵܐ</l>
                <l n="354">ܘܕܲܫܡܲܥ ܩܵܠܵܐ ܕܓܵܙܲܪ ܟܸܐܒܹܗ ܛܲܢ ܘܐܸܬܼܥܲܙܲܙ܀</l>
                <l n="355">:ܓܙܵܪܵܐ ܕܡܸܠܬܹܗ ܕܡܲܐܣܹܐ ܫܲܦܝܼܪ ܚܙܵܐ ܡܸܨܵܪܵܝܵܐ</l>
                <l n="356">ܘܠܵܐ ܫܸܦܪܲܬ̤ ܠܹܗ ܡܸܠܬܐ ܕܡܵܠܝܵܐ ܙܢܲܝ̈ ܚܘܼܠܹܡܵܢܵܐ.</l>
                <l n="357">:ܠܡ̇ܢ ܠܲܡ ܡܲܟܼܪܸܙ ܬܪܹܝܢ ܫܘܼܡܵܗܹ̈ܐ ܡܸܠܬܐ ܘܦܲܓܪܵܐ</l>
                <l n="358">ܘܥܲܠ ܡ̇ܢ ܩܵܪܹܐ ܡܸܠܬܐ ܕܡܘܼܬܐ ܕܥܲܒܼܕܵܐ ܘܕܥܵܒܘܿܕܼܵܐ܀</l>
                <l n="359">:ܠܡ̇ܢ ܠܵܐ ܐܡ̇ܪ ܕܐܸܡܵܐ ܗ̄ܝ̣ ܡܲܪܝܼܡ [...] ܕܐܲܠܵܗܘܼܵܬܐ</l>
                <l n="360">ܕܝܼܠܕܲܬ̤ ܠܐܝܼܬܝܵܐ ܒܸܣܪ̈ܢܵܐܝܼܬܼ ܒܲܕ ܗܘ̤ܵܐ ܒܸܣܪܵܐ.</l>
                <l n="361">:ܗܵܕܲܐ ܗܝ̣ ܥܸܠܬܐ ܕܚܲܣܵܡܘܼܬܹܗ ܕܐܵܓܸܒܼܛܵܝܵܐ</l>
                <l n="362">ܘܡܸܛܠ ܗܵܕܹܐ ܣܢܵܝܗܝ ܠܲܬܿܪܝܼܨܵܐ ܐܲܝܟ ܕܠ̣ܒܼܝܵܫܐ܀</l>
                <l n="363">:ܚܣܵܡܵܐ ܫܓܼܪܹܗ ܠܚܲܣܘܡܼܬܵܢܵܐ ܠܘܼܩܒܼܵܠ ܟܹܐܢܵܐ</l>
                <l n="364">ܕܡܛܠ ܡܛܵܝܗܝ ܕܿܢܕܲܒܲܪ ܡܕܝܼܢܲܬ ܡܲܠܟܹ̈ܐ.</l>
                <l n="365">:ܡܘܼ̈ܟܼܠܸܐ ܕܢܸܟܼܠܵܐ ܚܫܲܠ ܚܲܣܵܡܵܐ ܒܲܢܟܼܝܼܠܘܼܬܹܗ</l>
                <l n="366">ܘܐܵܘܚܸܕ ܐܸܢܘܿܢ ܒܐܝܼܕܵܐ ܕܐ̄ܢܵܫ̈ܐ ܠܡܸܣܚܲܦ ܩܘܼܫܬܼܵܐ܀</l>
                <l n="367">ܟܢܘܼܫܝܵܐ ܕܙܹ̈ܐܦܵܐ ܟܲܢܸܫ ܘܐܝܼܬܝܼ ܥܲܠ ܫܲܪܝܼܪܵܐ.</l>
                <l n="368">ܘܫܲܡܲܗ ܐܸܢܘܿܢ ܒܫܸܡ ܣܘܿܢܗܵܕܘܿܣ ܒܚܝܼܪܵܐ ܘܕܼܵܟܼܝܵܐ.</l>
                <l n="369">:ܗܵܢܵܐ ܟܫܘܼܫܝܵܐ ܕܵܚܩܹܗ ܠܟܵܗܢܵܐ ܡ̣ܢ ܟܵܗܢܘܼܬܹܗ</l>
                <l n="370">ܒܫܵܘܬܵܦܘܼܬܵܐ ܕܢܸܫܹ̈ܐ ܕܥܲܕܲܪ ܠܫܸܟܼܠܵܐ ܕܟܼܵܗܢܹ̈ܐ܀</l>
                <l n="371">:ܗܵܕܹܐ ܗ̄ܝ̣ ܥܸܠܬܼܵܐ ܕܐܸܬܼܚܲܝܲܒܼ ܒܵܗ̇ ܠܵܐ ܚܲܝܵܒܼܵܐ</l>
                <l n="372">ܘܲܢܦ̣ܩ ܛܸܒܵܐ ܕܚܲܝ̇ܒܼܘܼܬܹܗ ܕܲܓܵܠܵܐܝܼܬܼ. </l>

                <pb ed="http://syriaca.org/manuscript/2289" n="f.64r"/>

                <l n="373">:ܦܲܚܹ̈ܐ ܢܟܼܝ̈ܠܐ ܛ̣ܡܲܪܠܗ ܢܟܼܝܼ̈ܠܹܐ ܠܕܼܟܹܐ ܢܲܦ̣ܫܵܐ</l>
                <l n="374">ܡܲܓܿܢ ܨܲܚܘܼܗܝ ܐܲܝܟ ܕܲܠܣܵܢܠ̇ܐ ܕܗܝܡܵܢܘܼܬܼܵܐ܀</l>
                <l n="375">ܗܵܐ ܚܵܘܝܬܼܵܐ ܠܥܸܠܬܼܵܐ ܕܕܼܝܼܢܹܗ ܕܓܲܒܼܪܵܐ ܛܠܝܡܼܵܐ.</l>
                <l n="376">ܕܠܵܐ ܟܹܐܢܵܐܝܼܬܼ ܚܲܝܒܼܘܼܗܝ ܐܢܫ̈ܐ ܢܟܼܘܠܬ̈ܢܐ.</l>
                <l n="377">:ܗܵܐ ܒܲܕܩܬܿܗ ܐܵܦ ܠܚܣܵܡܹܗ ܕܚܲܣܘܼܡܬܼܵܢܵܐ</l>
                <l n="378">ܕܡܲܓܿܢ ܛܲܠܡܹܗ ܠܟܼܵܗܢܵܐ ܦܐܲܝܵܐ ܒܲܕܼܠܵܐ ܦܲܐܝ̈ܢ܀</l>
                <l n="379">ܠܵܐ ܟܹܐܢܵܐ ܗܘ̣ܵܬܼ ܕܟܼܵܗܢܵܐ ܢܸܦܘܿܩ ܡ̣ܢ ܟܵܗܢܘܼܬܹܗ</l>
                <l n="380">ܘܠܵܐ ܙܵܕܸܩ̇ ܗ̄ܘ̣ܵܐ ܕܢܲܟܿܘܼܠܬܵܢܹ̈ܐ ܢܸܩܢܘܢ ܕܪܓܹܗ.</l>
                <l n="381">:ܗܵܐ ܚ̣ܙܵܘ ܐܢܵܫ̈ܐ ܟܡܵܐ ܬܲܩܢ̈ܬܼܵܐ ܗܦܲܟ̣ܘ ܚܣܡ̈ܐ</l>
                <l n="382">ܘܚܘܪܘ ܘܐܸܬܼܒܲܩܘ ܕܟܼܡܵܐ ܒܝܼܫܵܐ ܚܵܣܘܿܡܘܼܬܼܵܐ܀</l>
                <l n="383">:ܗܵܐ ܐܸܬܼܓܲܠܝܬ̤ ܬܲܚܦܝܼܬܼ ܙܹܐܦܵܐ ܕܲܒܼܙܹܐܦܵܢܹ̈ܐ</l>
                <l n="384">ܕܠܵܐ ܟܹܐܢܵܐܝܼܬܼ ܬܒܲܥ̣ܘ ܟܹܐܢܘܼܬܼܵܐ ܒܕܼܝܼܢܵܐ ܕܦܣܩ̣ܘ.</l>
                <l n="385">:ܘܐܸܢ ܐܝܼܬܼ ܕܐܡ̇ܪ ܕܠܵܘ ܟܹܐܢܵܐܝܼܬܼ ܬܢܹܝ̇ܬܹܗ ܠܫܲܪܒܵܐ</l>
                <l n="386">ܢܹܐܡܲܪ ܠܝܼ ܗܘ̤ ܕܲ[ܒܼ] ܡ̇ܢ ܐܣܛܹܝ̇ܬܼ ܡ̣ܢ ܘܵܠܝܼܬܼܵܐ܀</l>
                <l n="387">:ܡܵܢܵܘ ܕܐܸܡ̇ܪܹܬ ܕܠܵܐ ܐܲܝܟ ܕܐܝܼܬܼܵܘܼܗܝ ܗܵܟܲܢ ܐܸܡ̇ܪܹܬܼ</l>
                <l n="388">ܢܚܵܘܹܐ ܒܓܸܠܝܵܐ ܟܠܡ̇ܢ ܕܐܝܼܬܼ ܠܹܗ ܡܸܠܬܐ ܓܠܝܼܬܼܵܐ.</l>
                <l n="389">:ܠܲܝܬܿ ܠܵܟ ܓܲܒܼܪܵܐ ܕܗܦܸܟ ܡܸ̈ܠܹܐ ܠܘܼܩܒܲܠ ܡܸ̈ܠܲܝ</l>
                <l n="390">ܘܠܵܐ ܘܲܬܼܚܵܘܸܐ ܕܟܹܐܝܢ ܗ̄ܘ̣ ܕܝܼܢܵܐ ܕܚܲܝܒܹܗ ܠܟܹܐܢܵܐ܀</l>
                <l n="391">:ܘܢܸܗܘܸܐ ܕܐܵܡܲ̇ܪ [ܕ]ܗܵܐ ܐ̄ܢܵܐ ܟܵܗܢܵܐ ܓܲܙܪܘܼܗܝ ܠܕܼܝܼܢܵܐ</l>
                <l n="392">ܠܲܕܼܠܵܐ ܡܚܲܝܒܼܝܼܢ ܠܡܵܢܵܐ ܡܚܲܝܒܼܝܼܢ ܐܲܝܟ ܚܲܝܵܒܹ̈ܐ.</l>
                <l n="393">:ܗܵܐ ܕܝܘܿܕܘܿܪܘܿܣ ܘܬܹܐܕܘܿܪܘܿܣ ܟܹܐܢܹ̈ܐ ܐܸܢܘܿܢ</l>
                <l n="394">ܠܲܝܬܿ ܐ̄ܢܵܫ ܕܐܵܡܲܪ̈ ܕܩܲܛܪܸܓܼ ܐܸܢܘܿܢ ܕܝܼܢܵܐ ܕܐܢܵܫ̈ܐ܀</l>
                <l n="395">:ܠܡܵܢܵܐ ܡܨܲܚܝܼܢ ܥܲܛ̈ܠܲܝ ܠܸܒܵܐ ܠܝܼܕܿܘܼܥܬܼܵܢܹ̈ܐ</l>
                <l n="396">ܘܥܲܠ ܡ̇ܢ ܥܵܪܩܝܼ̇ܡ ܡ̣ܢ ܚܸܟܼܡ̈ܬܼܵܐ ܕܬܼܘܼܪܓܼܵܡܲܝܗܘܿܢ.</l>
                <l n="397">:ܗܵܐ ܠܵܐ ܢܸܒܼ̇ܥܹܬܼ ܒܥܵܬܼܵܐ ܕܡܼ̈ܠܹܐ ܥܲܠ ܡܸܠܲܝܗ̈ܘܿܢ</l>
                <l n="398">ܥܕܲܡܵܐ ܕܵܢܒ̣ܥ ܚܣܵܡܵܐ ܒܝܼܫܵܐ ܒܐ̄ܢܵܫ̈ܐ ܒܝܼܫܹ̈ܐ܀</l>
                <l n="399">:ܗܵܐ ܒܝܵܘܡܲܝ̈ܗܘܿܢ ܠܵܐ ܗ̄ܘ̣ܵܐ ܟܢܘܼܫܝܵܐ ܕܣܘܿܢܗܘܿܕܝܼܩܘܿܣ</l>
                <l n="400">ܘܠܵܐ ܦܘܼܩܕܵܢܵܐ ܕܟܲܢܸܫ ܟܵܗܢܹ̈ܐ ܠܘܵܬܼ ܬܲܒܼ̈ܥܵܬܼܵܐ.</l>
                <l n="401">:ܬܠܵܬܼܵܐ ܟܢܘܼܫ̈ܝܹܐ ܗܘ̤ܵܘ ܒܵܗ̇ ܒܐܲܪܥܵܐ ܕܪܗܘܿܡܵܢܝܼܵܐ</l>
                <l n="402">ܘܟܼܠܚܲܕܼ ܡܸܢܗܘܿܢ ܝܼܕܲܥ̣ ܙܲܒܼܢܹܗ ܘܓܲܠܝܵܐ ܥܸܠܬܹܗ܀</l>
                <l n="403">:ܚܲܕܼ ܐܸܬܼܟܲܢܲܫ ܒܝܵܘܡܲܝ̈ ܡܲܠܟܐ ܩܘܼܣܛܲܢܛܝܼܢܘܿܣ</l>
                <l n="404">ܡܸܛܠ ܪܘܼܫܥܵܐ ܕܲܢܒ݂ܲܥ ܡ̣ܢ ܫܸܠܝ ܒܦܘܼܡ ܐܵܪܝܼܘܿܣ.</l>
                <l n="405">:ܗܵܘ̇ ܬܘܼܒܼ ܕܲܬܪܹܝܢ ܗܘ̤ܵܐ ܒܝܵܘܡ̈ܬܹܗ ܕܬܹܐܕܵܣܝܼܣ</l>
                <l n="406">ܒܥܸܠܲܬܼ ܒܸܕܼܝܵܐ ܫܟܼܝܼܪܵܐ ܕܐܵܘܠܸܕ ܡܵܩܕܘܿܢܝܼܣ܀</l>
                <l n="407">:ܬܠܝܼܬܼܵܝܵܐ ܗܘ̤ܵܐ ܒܪܹܫܵܢܘܼܬܼܵܐ ܕܲܬܼܪܹܝܢ ܡܲܠܟܹ̈ܐ</l>
                <l n="408">ܘܥܸܠܬܹܗ ܐܝܼܬܹܝܗ̇ ܚܵܣܘܿܡܘܼܬܹܗ ܕܐܲܓܒܼܛܵܝܵܐ.</l>
                <l n="409">:ܗܵܐ ܣܘܿܢܗܵܕ̈ܘܿܣ ܬܠܵܬܼܵܐ ܕܲܗܘ̤ܵܘ ܒܙܲܒܼܢܹ̈ܐ ܬܠܵܬܼܵܐ</l>
                <l n="410">ܘܠܵܐ ܒܚܲܕܼ ܡܸܢܗܘܿܢ ܠܵܐ ܗܘ̤ܵܘ ܐܵܢܵܫ̈ܐ ܬܠܵܬܼܵܐ ܕܐܸܡ̇ܪܹܬܼ܀</l>
                <l n="411">:ܒܗܵܘ̇ ܩܲܕܡܵܝܵܐ ܠܵܐ ܝܠܝܼܕܼܝܼܢ ܗ̄ܘ̣ܵܘ ܕܒܹܝܬܼ ܕܝܘܿܕܘܿܪܘܿܣ</l>
                <l n="412">ܘܡܲܢ̣ܘܼ ܕܡܨܐ ܕܢܹܐܡܲܪ ܕܝܼܢܵܐ ܥܲܡ ܠܵܐܝܠܝܼܕ̈ܐ.</l>
                <l n="413">:ܒܗܵܘ̇ ܬܘܼܒܼ ܕܲܬܼܪܹܝܢ ܠܵܐ ܡܲܢܲܥ̣ܘ ܗ̄ܘ̣ܵܘ ܠܪܹܫܵܢܘܼܬܼܵܐ</l>
                <l n="414">ܡܕܝܼܢ ܓܼܠܝܵܐ ܗ̄ܝ̣ ܕܠܵܐ ܩܪ̣ܵܐ ܐܸܢܘܿܢ ܟܢܘܼܫܹ̈ܐ ܠܕܝܼܢܵܐ܀</l>
                <l n="415">:ܒܲܬܼܠܬܼܵܚܵܐ ܥܲܢܝܼܕܝܼܢ ܗ̄ܘ̣ܵܘ ܡ̣ܢ ܒܹܝܬܼ ܚܲܝܹ̈ܐ</l>
                <l n="416">ܘܡܲܢ̣ܘܼ ܕܫܲܢܲܝ̈ ܕܿܠܥܲܢܝܼ̈ܕܹܐ ܢܩܲܛܪܸܓܼ ܡܲܓܿܢ.</l>
                <l n="417">:ܗܵܐ ܐܸܬܼܓܲܠܝܲܬ̤ ܥܸܠܬܼܵܐ ܕܬܵܒܼܥܵܐ ܙܢܲܝ̈ ܨܘܼܚ̈ܬܼܵܐ</l>
                <l n="418">ܢܸܒܼܥܹܐ ܗܵܟܹܝܠ ܕܡܸܛܠ ܡܵܢܵܐ ܡܨܲܚܝܢ ܟܹܐܢܹ̈ܐ܀</l>
                <l n="419">:ܠܡܵܢܵܐ ܟܬܼܝܼܫܝܼܢ ܐܢܵܫ̈ܐ ܟܬܼܝܼܫܹ̈ܐ ܠܘܼܩܒܲܠ ܬܲܩܢܹ̈ܐ</l>
                <l n="420">ܘܬܼܵܢܹ̇ܝܢ ܒܸܙܚܵܐ ܣܵܢܝܲܝ̈ ܢܲܦܫܵܐ ܥܲܠ ܫܲܦܝܼܪܹ̈ܐ.</l>
                <l n="421">:ܠܡܵܢܵܐ ܩܪ̈ܝܼܢ ܕܠܵܐ ܫܲܪܝܼܪ̈ܝܼܢ ܣܸܦܪܹ̈ܐ ܕܐܲܟܼܬܸܒܼܘ</l>
                <l n="422">ܕܗܵܐ ܠܵܐ ܢܲܗܝܼܪ ܕܸܢܚܹܗ ܕܫܸܡܫܵܐ ܐܲܝܟ ܡܸܠܲܝ̈ܗܘܿܢ܀</l>
                <l n="423">ܠܡܵܢܵܐ ܡܟܲܕܼܒܼܝܼܢ ܡܸ̈ܠܹܐ ܕܚܸܪܡܵܐ ܕܣܘܿܢܗܘܿܕܝܼܩܘܿܣ: </l>

                <pb ed="http://syriaca.org/manuscript/2289" n="f.64v"/>

                <l n="424">ܕܗܵܐ ܠܲܝܬܿ ܟܸܢܫܵܐ ܕܩܲܛܪܸܓܼ ܐܸܢܘܿܢ ܒܡܸܕܹܡ ܕܲܫܟܼܝܼܪ.</l>
                <l n="425">:ܘܐܸܢܗܘ̤ ܕܬܼܢܹܝ̇ܢ ܠܗܵܝ̇ ܣܘܿܢܗܵܕܘܿܣ ܬܹܒܼܝܼܠܵܝܬܵܐ</l>
                <l n="426">ܡ̇ܢ ܩܲܪܝܼܒܼܵܐ ܗܵܕܹܐ ܠܐܢܵܫ̈ܐ ܕܡܲܝܼܝܼܬܼܝܼܢ ܗ̄ܘ̣ܵܘ܀</l>
                <l n="427">:ܘܐܸܢܗ̤ܘ ܕܬܼܵܒܼܥܝܼܢ ܫܲܪܒܹܿܗ ܕܢܸܣܛܘܿܪ ܕܲܒܼܗܵܘ̇ ܙܲܒܼܢܵܐ</l>
                <l n="428">ܗܵܐ ܐܵܦ ܠܵܐ ܗܘ̤ ܫܲܡܥܹܗ ܠܫܲܪܒܵܐ ܕܲܓܼܙܲܪ ܕܝܼܢܹܗ.</l>
                <l n="429">:ܠܵܐ ܩܲܪܝܼܒܼ ܗ̄ܘ̣ܵܐ ܠܘܵܬܼ ܕܝ̈̇ܢܐ ܕܚܲܝܒܼܘܼܗܝ ܡܲܓܿܢ</l>
                <l n="430">ܒܗܵܝ̇ ܕܥܲܢܝܼܕܼ ܗ̄ܘ̣ܵܐ ܥܲܕܼܠܵܐ ܢܸܡܛܹܐ ܨܝܕܼ ܕܲܝ̈̇ܢܵܘܗܝ܀</l>
                <l n="431">:ܡܲܢ̣ܘܼ ܡ̣ܢ ܡܬܼܘܿܡ ܫܡܲܥ̣ ܐܲܝܟ ܗܵܕܹܐ ܕܲܣܥܪܘ ܟܵܗܢܹ̈ܐ</l>
                <l n="432">ܕܲܦܲܣܲܩ̣. ܕܝܢܵܐ ܟܲܕ ܠܵܐ ܩܲܪܝܹܒܼ ܡܸܬܿܕܝܼܢܵܐ.</l>
                <l n="433">:ܚܲܣܲܒܼ ܒܐܲܦܹ̈ܐ ܣܥ̣ܪܘ ܕܝ̈̇ܢܐ ܕܗܢܐ ܕܝܼܢܵܐ</l>
                <l n="434">ܘܡ̣ܢ ܦܲܪܨܘܿܦܵܐ ܒܗܸܬܼܘ ܕܲܢܚܵܘܘܢ ܫܪܵܪܵܐ ܓܲܠܝܐ܀</l>
                <l n="435">:ܡ̣ܢ ܡܸܨܪܵܝܵܐ ܒܗܸܬܼܘ ܚܲܟܝ̈ܡܹܐ ܩܵܢܝܲܝ̈ ܗܵܘܢܵܐ</l>
                <l n="436">ܘܩܸܢܛܵܐ ܕܢܸ̈ܢܹܐ ܣܲܪܸܕܼ ܐܸܢܘܿܢ ܠܡܹܐܡܲܪ ܩܘܼܫܬܐ</l>
                <l n="437">:ܘܗܵܐ ܡܦܣܵܝܼܢ ܗ̄ܘ̣ܵܘ ܒܢܝܼܫܵܐ ܕܡܸܠܵܘ̈ܗܝ ܕܐܵܓܸܒܼܛܵܝܵܐ</l>
                <l n="438">ܘܠܵܐ ܫܵܠܡܝܼܢ ܗ̄ܘ̣ܵܘ ܠܚܸܪ̈ܡܹܐ ܕܲܟܼܬܲܒܼܘ ܚܲܪܡܵܢܵܐܝܼܬܼ܀</l>
                <l n="439">:ܚܲܪܡܵܢܵܐܝܼܬܼ ܐܲܚܪܸܡܘ ܚܪ̈ܡܹܐ ܠܝܵܕܼ̈ܥܲܝ ܩܘܼܫܬܵܐ</l>
                <l n="440">ܘܠܵܐ ܟܲܣܝܵܐ ܗ̄ܘ̣ܵܬܼ ܚܲܪܡܵܢܘܼܬܼܗܘܿܢ ܡ̣ܢ ܥܲܝܢܲܝ̈ܗܘܿܢ.</l>
                <l n="441">:ܗܵܐ ܐܵܦ ܗܸܢܘܿܢ ܐܲܚܪܸܡܘ ܐܸܢܘܿܢ ܠܚܪܡܹܐ ܕܒܸܕܹܝܹܗ</l>
                <l n="442">ܘܠܵܐ ܗ̄ܘ̣ܵܐ ܠܚܲܪ̈ܡܵܘܗܝ ܐܸܠܵܐ ܐܵܦ ܠܹܗ ܒܚܸܪܡܵܐ ܚܲܒܼܫܘܼܗܝ܀</l>
                <l n="443">:ܗܵܐܗܵܟܲܢܵܐ ܟܬܼܝܼܒܼ ܒܲܟܼܬܼܵܒܼܵܐ ܕܗܲܝܡܵܢܘܼܢܗܘܿܢ</l>
                <l n="444">ܕܡܲܚܝܪܼܡ ܗ̄ܘ̣ ܠܲܡ ܟܠܡ̇ܢ ܕܐܡ̇ܪ ܫܡܵܐ ܕܡܘܼܙܵܓܼܵܐ.</l>
                <l n="445">:ܘܗܵܐ ܡܸܨܪܵܝܵܐ ܣܝܼܡ ܠܹܗ ܚܸܪܡܵܐ ܠܘܼܩܒܲܠ ܗܵܕܹܐ</l>
                <l n="446">ܕܠܵܐ ܐ̄ܢܵܫ ܫܲܠܝܼܛ ܕܢܹܐܡܲܪ ܦܲܓܼܪܵܐ ܘܐܲܠܵܗܘܼܬܼܵܐ܀</l>
                <l n="447">:ܘܡܵܢܵܐ ܗܵܟܹܝܠ ܢܸܥܒܸܿܕ ܐܲܝܢܵܐ ܕܫܵܡܲܥ̇ ܗܵܠܹܝܢ</l>
                <l n="448">ܕܡܲܚܪܲܡ ܐܲܝܢܵܐ ܕܡܵܘܕܹܐ ܫܲܦܝܼܪ ܘܲܕܼܠܵܐ ܡܵܘܕܹܐ܀</l>
                <l n="449">:ܗܵܐ ܡܵܢܵܐ ܣܥ݂ܲܪ ܡܲܣܲܒܼ ܒܲܐܦܹ̈ܐ ܒܣܲܟܿܘܼܠܬܼܵܢܹ̈ܐ</l>
                <l n="450">ܕܼܕܼܵܢܘ̣ ܟܹܐܢܵܐܝܼܬܼ ܘܲܗܦ݂ܲܟܼܘ ܚܲܝܵܒ̣ܘ ܥܵܘܵܠܵܐܝܼܬܼ܀</l>
                <l n="451">:ܟܹܐܝܢ ܗ̄ܘ̣ܵܐ ܚܸܪܡܵܐ ܕܲܫܪ̈ܝ ܡܸܠܘ̈ܗܝ ܕܐܓܼܒܼܛܝܐ</l>
                <l n="452">ܘܠܑܵ ܟܹܐܢܵܐ ܗ̄ܘ̣ܵܬܼ ܕܢܸܚܪܘܿܒܼ ܓܲܒܼܪܵܐ ܕܲܩ̣ܛܲܠ̣ ܐܸܢܘܿܢ.</l>
                <l n="453">:ܩܹܐܪܣܵܐ ܪܲܒܵܐ ܥܒ̣ܕ ܚܵܣܡܐ ܠܘܼܩܒܲܠ ܚܪ̈ܡܘܗܝ</l>
                <l n="454">ܘܚܲܠܛ̣ܘܗܝ ܐܲܟܼܚܲܕ ܠܫ̇ܪܐ ܚܪ̈ܡܐ ܘܩܛ̇ܪ ܚܪ̈ܡܐ܀</l>
                <l n="455">:ܚܪܡܵܐ ܒܚܪܡܵܐ ܚ̣ܠܲܛ ܗ̄ܘ̣ܵܐ ܟܸܢܫܵܐ ܬܹܒܹܝܠܵܝܵܐ</l>
                <l n="456">ܘܐܲܪܡܝܼܘ ܗܸܪܬܼܵܐ ܒܹܝܬܼ ܝܵܕܼܘܿܥܹ̈ܐ ܘܠܵܐ ܝܵܕܘܿܥܹ̈ܐ.</l>
                <l n="457">:ܠܵܐ ܐܢܵܫ ܡܸܫܟܲܚ ܕܢܸܫܪܹܐ ܚܸܪܡܵܐ ܡ̣ܢ ܕܲܠܩܘܼܒܼܠܹܗ</l>
                <l n="458">ܒܗܵܝ̇ ܕܲܚܒܼܝܼܫܝܼܢ ܬܪܲܝܗܘܿܢ ܚܸܪ݁ܡܹܐ ܬܚܝܹܬܼ ܚܲܕܼ ܚܸܪܡܵܐ܀</l>
                <l n="459">:ܗܵܢ ܒܘܼܠܒܵܠܵܐ ܕܲܠܚܹܗ ܠܥܵܠܡܵܐ ܒܲܒܿܠܝܼܠܘܼܬܹܗ</l>
                <l n="460">ܘܗܵܐ ܦܠܝܼܓ ܚܘܼܒܵܐ ܘܠܲܝܬܿ ܫܘܝܘܼܬܼܵܐ ܒܹܝܬܼ ܚܲܕ ܠܲܐܚܪܹܝܢ.</l>
                <l n="461">:ܠܲܝܬܿ ܫܵܘܝܘܼܬܼܵܐ ܠܵܐ ܟܠ ܟܠܹܗ ܒܹܝܬܼ ܐܲܪ̈ܥܵܢܹܐ</l>
                <l n="462">ܘܝܲܬܿܝܼܪܵܐܝܼܬܼ ܒܥܲܡܵܐ ܕܲܓܼܒ̣ܵܐ ܡܫܝܼܚܵܐ ܠܲܫܡܹܗ܀</l>
                <l n="463">:ܒܲܡܫܝܼܚܵܝܹ̈ܐ ܣܓܼܝܼܘ ܦܘܼ̈ܠܵܓܹܐ ܕܠܵܐ ܡܸܢܝܵܢܵܐ</l>
                <l n="464">ܘܠܵܐ ܐ̄ܢܵܫ ܝܵܕܥ̇ ܠܡܸܪܕܵܐ ܫܲܦܝܼܪ ܒܐܘܼܪܚܵܐ ܕܩܘܼܫܬܵܐ.</l>
                <l n="465">:ܒܐܘܼܪܚܵܐ ܕܩܘܼܫܬܵܐ ܚܙܹ̇ܝܬܼ ܒܲܛܝܼܠܐ ܡ̣ܢ ܡܲܪܕܝܼܬܼܵܐ</l>
                <l n="466">ܘܬܸܗ̇ܪܹܬܼ ܣܲܓܿܝܼ ܕܡܵܢܵܐ ܥܸܒܼܕܲܬ̤ ܒܝܼܫܘܼܬܼ ܢܫܹ̈ܐ܀</l>
                <l n="467">:ܒܝܼܫܘܼܬܼ ܢܸܫܹ̈ܐ ܚܙܝܹ̇ܬܼ ܕܫܲܓܸܫܬܹܗ ܠܥܘܼܡܪܵܐ ܕܐܵܢܵܫ̈ܐ</l>
                <l n="468">ܘܐܸܡ̇ܪܹܬܼ ܐ̄ܢܵܐ ܠܝܼ ܕܠܵܘ ܟܹܐܢܵܐܝܼܬܼ ܚܵܪܹ̈ܐܬܼ ܘܲܫܠܹ̇ܝܬܼ.</l>
                <l n="469">:ܐ̄ܢܵܐ ܠܝܼ ܕܵܢܹ̇ܬܼ ܒܐܲܝܠܹܝܢ ܕܲܡܨܐ ܡܠܝܼܠܵܐ ܕܲܢܕܘܢ</l>
                <l n="470">ܕܥܲܠ ܡ̇ܢ ܡܲܗܡܬ ܡ̣ܢ ܬܲܒܼܥܵܬ̈ܐ ܕܲܒܼܝܲܕ ܡܸ̈ܠܹܐ܀</l>
                <l n="471">:ܣܲܓܿܝܼ ܦܫܝܼܩ ܠܹܗ ܠܲܩܢܹܐ ܡܸܠܬܼܵܐ ܠܡܸܟܼܠܵܐ ܒܥܵܘܠܵܐ</l>
                <l n="472">ܘܕܲܠܝܼܠܵܐ ܝܠܹܗ ܠܲܡܫܲܬܵܩܘܼ ܙܢܲܝ̈ ܒܝܼܫ̈ܬܼܵܐ. </l>

                <pb ed="http://syriaca.org/manuscript/2289" n="f.65r"/>

                <l n="473">:ܙܢܲܝ̈ ܒܝܼܫ̈ܬܼܵܐ. ܚܙܹ̇ܝܬܼ ܕܲܣܒܼܝܼܣܝܼܢ ܒܹܝܬܼ ܐܲܪ̈ܥܵܢܹܐ</l>
                <l n="474">ܘܡܲܠܟܿܢܝ ܪܸܥܝܵܢܝ ܕܐܹܡܲܪ ܕܝܼܢܵܐ ܒܡܸ̈ܠܹܐ ܕܟܹܐܢ̈ܢ܀</l>
                <l n="475">:ܕܝܼܢܵܐ ܕܡܸ̈ܠܹܐ ܐܝܼܬܼ ܠܝܼ ܕܐܹܡܲܪ ܥܲܡ ܡܲܠܵܠܹܐ</l>
                <l n="476">ܕܡܸܛܠ ܡܵܢܵܐ ܫܠܹܝܢ ܡ̣ܢ ܡܸ̈ܠܹܐ ܕܵܝܢ̈ܢ ܡܸ̈ܠܹܐ.</l>
                <l n="477">:ܡܲܡܠܠܵܐ ܕܠܵܐܟܹܐܝܢ ܫܸܡ̇ܥܹܬܼ ܕܡܲܠܸܠܘ ܐܢܫ̈ܐ ܣܲܟܼ̈ܠܹܐ</l>
                <l n="478">ܘܪܲܟܿܒܹ̇ܬܼ ܡܸ̈ܠܹܐ ܠܘܼܩܒܲܠ ܡܸ̈ܠܹܐ ܕܠܵܐ ܫܲܦܝܪ̈ܢ܀</l>
                <l n="479">:ܐܢܫ̈ܐ ܟܐܹܢܹ̈ܐ ܚܙܹ̇ܝܬܼ ܕܲܛܠܝܼܡܝܼܢ ܡ̣ܢ ܗܸܕܿܝܘܿܛ̈ܐ</l>
                <l n="480">ܘܠܵܐ ܒܸܣܡܲܬ̤ ܠܝܼ ܕܐܸܫܡܲܥ ܒܸܙܡܲܥ ܕܣܲܟܿܘܼ̈ܠܬܼܵܢܹܐ.</l>
                <l n="481">ܒܸܣܦܪܹ̈ܐ ܕܲܟܼܬܒ̣ܘ ܩ̇ܪܹܝܬܼ ܘܐܸܬܼܗܲܓܼܝܼܬܼ ܕܲܟܼܡܵܐ ܒܚܝܼܪܹܝܢ܀</l>
                <l n="482">ܘܬܸܗ̇ܪܹܬܼ ܣܲܓܿܝܼ ܕܲܟܼܡܵܐ ܛܠܝܼܡܝܼܢ ܡ̣ܢ ܛܵܠܘܿܡܹ̈ܐ܀</l>
                <l n="483">:ܠܛܵܠܘܡܲܝ̈ܗܘܿܢ ܒܥܹܝܗ̇ ܕܐܹܩܲܛܪܸܓܼ ܒܩܵܠܵܐ ܕܡܸ̈ܠܲܝ</l>
                <l n="484">ܕܥܲܠ ܡ̇ܢ ܛܵܠܡܝܼ̇ܢ ܠܲܕܼܠܵܐ ܒܣܝܼܪܝܼܢ ܡ̣ܢ ܟܹܐܢܘܼܬܼܵܐ.</l>
                <l n="485">:ܠܡ̇ܢ ܛܵܠܘܿܡܹ̈ܐ ܛܠ݂ܲܡܬܘܢ ܣܲܓܿܝܼ ܠܕܲܟܼܝܲܝ̈ ܢܲܦܫ̣ܵܐ</l>
                <l n="486">ܘܐܲܣܠܝܼܬܘܢܝܗܝ ܠܗܸܪܓܵܐ ܛܵܒܼܵܐ ܕܡ̣ܢ ܡܠܝ̈ܗܘܿܢ܀</l>
                <l n="487">:ܐܲܝܢܵܘ ܥܵܘܠܵܐ ܕܐܲܥܘܸܠܘ ܟܹܐܢܹ̈ܐ ܟܲܕܼ ܠܵܐ ܐܲܥܘܸܠ</l>
                <l n="488">ܕܗܵܐ ܡܸܬܼܪܲܕܦܝܼܢ ܡ̣ܢ ܡܸܠܲܝ̈ܗܘܿܢ ܐܲܝܟ ܥܵܘܠܹ̈ܐ.</l>
                <l n="489">:ܐܸܢ ܗܘ̤ ܕܥܵܘܠܵܐ ܗ̄ܘ̣ ܕܐ̄ܢܵܫ ܢܸܬܼܗܲܓܹܗ ܒܗܲܝܡܵܢܘܼܬܼܵܐ</l>
                <l n="490">ܗܵܐ ܟܠ ܟܹܐܢܝܼ̈ܢ ܒܗܵܢܵܐ ܗܸܪܓܵܐ ܫܠܸܡܘ ܚܲܝ̈ܗܘܿܢ܀</l>
                <l n="491">:ܘܐܸܢ ܗܘ̤ ܕܓܼܘܢܚܵܐ ܗ̄ܘ̣ ܕܢܹܐܡܲܪ ܩܘܼܫܬܵܐ ܕܹܝܢ ܬܲܚܦܝܼܬܼܵܐ</l>
                <l n="492">ܗܵܐ ܟܵܪ̈ܘܿܙܹܐ ܫܠܝܼܚܹ̈ܐ ܕܲܪܫ̣ܘܼܗ̇ ܠܗܵܕܹܐ ܐܘܼܪܚܵܐ.</l>
                <l n="493">:ܗܵܐ ܗܘ̤ ܪܹܫܵܐ ܕܲܬܼܪܹܥܣܪ̈ܝܬܐ ܩܥ̣ܵܐ ܠܝܗܘܵܕܼ̈ܝܐ</l>
                <l n="494">ܕܓܲܒܼܪܵܐ ܗ̄ܘ̣ ܝܼܫܘܿܥ ܐܵܦ ܒܲܪܢܵܫܵܐ ܕܡ̣ܢ ܐܲܠܵܗܵܐ܀</l>
                <l n="495">:ܗܵܐ ܐܵܦ ܦܵܘܠܘܿܣ ܒܚܝܼܪ ܒܲܫܠܝܼܚܹ̈ܐ ܠܗܵܕܹܐ ܫܵܠ̇ܡܸܐ</l>
                <l n="496">ܘܲܡܟܲܢܹܐ ܠܹܗ ܚܲܕܼ ܡܸܨܥܵܝܵܐ ܕܐܝܼܬܼܝܵܐ ܘܕܼܝܼܠܲܢ.</l>
                <l n="497">:ܠܘܼܩܵܐ ܘܡܲܬܲܝ ܕܠܵܐ ܬܲܚܦܝܼܬܼܵܐ ܟܲܬܼܒܼܘܼܗܝ ܠܫܲܪܒܹܿܗ</l>
                <l n="498">ܘܲܣܕܪܘ ܐܸܢܘܿܢ ܠܲܡܝܿܒܲܠܵܢܵܘ̈ܗܝ ܚܲܕܼ ܒܵܬܲܪ ܚܲܕܼ܀</l>
                <l n="499">:ܐܵܦ ܒܲܪ ܪܲܥܡܵܐ ܒܩܵܠܵܐ ܓܼܠܝܵܐ ܓܠܵܗ̇ ܠܐ̄ܢܵܫܘܼܬܹܗ</l>
                <l n="500">ܕܡܵܐ ܕܡܸܫܬܲܪܝܵܐ ܡܩܝܼܡ ܠܵܗ̇ ܚܲܝܠܵܐ ܐܲܠܵܗܵܝܵܐ.</l>
                <l n="501">:ܠܗܘܿܢ ܠܟܼܵܪ̈ܘܿܙܹܐ ܢܸܥܕܘܿܠ ܡܵܕܹܝܢ ܐܲܝܢܵܐ ܕܥܵܕܹ̇ܠ</l>
                <l n="502">ܕܗܵܐ ܒܣܸܦܪ̈ܲܝܗܘܿܢ ܟܬܼܝܼܒܼ ܦܘܼܪܫܵܢܵܐ ܕܡܸܠܬܐ ܘܦܲܓܼܪܵܐ܀</l>
                <l n="503">:ܐܵܦ ܗܘ̤ ܡܵܪܢ ܬܚܹܝܬܼ ܡܲܪܫܘܼܬܼܵܐ ܘܵܠܹ̇ܐ ܕܢܸܗܘܹܐ</l>
                <l n="504">ܕܚܵܘܝܼ ܒܲܦܓܼܪܹܗ ܕܘܼܟܲܬܼ ܨ̈ܨܹܐ ܘܪܘܼܡܚܵܐ ܕܲܒܼܠܲܥ.</l>
                <l n="505">:ܗܘ̤ ܘܬܲܠܡܝܼܕܼܵܘ̈ܗܝ ܕܲܪܫ̣ܘܼܗ̇ ܠܐܘܼܪܚܵܐ ܕܗܵܢ ܦܘܼܪܫܵܢܵܐ</l>
                <l n="506">ܘܲܓܼܠ̣ܘ ܘܒܲܕܼܩܘ ܟܝܵܢ ܐܝܼܬܼܘܼܬܼܵܐ ܘܲܟܼܝܵܢ ܐ̄ܢܵܫ̈ܐ܀</l>
                <l n="507">:ܟܝܵܢܹ̈ܐ ܦܲܪܸܫܘ ܕܠܵܐ ܢܸܬܼܒܲܠܒܲܥ ܛܲܟܼܣܵܐ ܕܲܒܼܗܘܿܢ</l>
                <l n="508">ܘܟܲܢܸܫܘ ܐܸܢܘܿܢ ܠܲܚܕܼܵܝܘܼܬܼܵܐ ܕܚܲܕ ܼܦܲܪܨܘܿܦܵܐ.</l>
                <l n="509">:ܚܲܕܼ ܦܲܪܨܘܿܦܵܐ ܩܪ̣ܵܘ ܟܵܪ̈ܘܿܙܹܐ ܠܡܸܠܬܼܵܐ ܘܦܲܓܼܪܵܐ</l>
                <l n="510">ܘܠܹܗ ܠܗܵܢ ܢܝܼܫܵܐ ܚܢ̣ܵܘ ܡܲܠܦܵܢܹ̈ܐ ܕܕܚܠܲܬܼ ܩܘܼܫܬܐ܀</l>
                <l n="511">:ܠܢܝܼܫܵܐ ܕܚܲܒܼܪܵܘܗܝ ܚ̣ܢܵܐ ܕܝܘܿܕܘܿܪܘܿܣ ܘܬܼܵܐܕܘܿܪܘܿܣ</l>
                <l n="512">ܘܡܵܢܲܐ ܗ̄ܝ̣ ܗ̇ܕܹܐ ܕܲܠܗܘܿܢ ܒܲܠܚܘܕܲ ܥܵܕܼܠܝܼܢ ܣܲܟܼ̈ܠܹܐ.</l>
                <l n="513">:ܐܝܼܬܼ ܚܲܟܿܝܼܡܹ̈ܐ ܐܚܪ̈ܢܐ ܕܗܪܓܼܘ ܒܗܵܢܵܐ ܫܲܪܒܵܐ</l>
                <l n="514">ܘܠܵܐ ܐ̄ܢܵܫ ܥܵܕܠ̇ ܠܬܼܘܼܪ̈ܓܵܡܲܝ ܐܸܠܵܐ ܠܗܵܢܘܿܢ܀</l>
                <l n="515">:ܗܲܪ݁ܵܛܝܼܩܹܐ ܗ̄ܘ̣ ܒܲܠܚܘܿܕܲ ܣܵܢܐܘܼܗܝ ܠܗܵܢ ܥܸܢܝܵܢܵܐ</l>
                <l n="516">ܘܠܵܐ ܨܒ̣ܵܘ ܩܲܒܸܿܠܘ ܚܕܼܵܐ ܬܵܘܕܝܬܼܵܐ ܕܡܸܠܬܼܵܐ ܘܦܲܓܼܪܵܐ.</l>
                <l n="517">:ܠܗܘܿܢ ܠܛܵܥܲܝ̈ܐ ܫܠܡ̇ܝܼܢ ܡܵܕܝܢ ܐܵܦ ܗܸܕܝܘܿܛܹ̈ܐ</l>
                <l n="518">ܘܐܲܝܟ ܪܸܥܝܵܢܗܘܿܢ ܪܵܕܹܝܢ ܒܐܘܼܪܚܵܐ ܕܠܵܐ ܫܲܪܝܼܪܵܐ܀</l>
                <l n="519">:ܠܵܐ ܫܲܪܝܼܪܵܐ ܐܘܼܪܚܵܐ ܕܲܕܼܪܼܫ̣ܘ ܗܲܪ̈ܣܝܘܿܛܹܐ</l>
                <l n="520">ܘܲܡܚܵܘܼܐ ܐ̄ܢܵܐ ܡ̣ܢ ܣܸܦܪ̈ܲܝܗܘܿܢ ܕܠܵܐ ܫܲܪܝܼܪܵܐ.</l>
                <l n="521">:ܣܝܼܡܘܿܢܝܵܢܹ̈ܐ ܚܸܠܡܵܐ ܚܲܫܒܿܘܼܗ̇ ܠܦܲܓܼܪܢܘܼܬܼܵܐ</l>
                <l n="522">ܘܐܲܝܟ ܗܲܓܵܓܼܵܐ ܦܲܫܸܩܘ ܐܸܢܝܢ ܠܐܵܢܵܫܝ̈ܵܬܼܵܐ܀</l>

                <pb ed="http://syriaca.org/manuscript/2289" n="f.65v"/>

                <l n="523">ܒܲܪ ܒܘܼܪ̈ܝܵܢܹܐ ܛܠܲܡ̣ܘ ܟܠ ܟܠܹܗ ܡܸܠܬܐ ܘܦܲܓܼܪܐ.</l>
                <l n="524">ܘܪܸܟܸܿܒܼ̇ܘ ܒܸܕܼܝܵܐ ܕܲܫܟܼܝܼܪ̈ܵܬܼܵܐ ܕܠܵܐ ܡܸܬܼܡܲܠܲܠ.</l>
                <l n="525">:ܡܢܢܕܪ̈ܝܐ ܛܥ̣ܘ ܟܠ ܟܠܹܗ ܕܠܲܝܬܿ ܐܝܼܬܼܘܼܬܼܵܐ</l>
                <l n="526">ܘܣܵܡܘܼܗܝܼ ܠܲܫܡܵܐ ܕܲܒܵܪܘܿܝܘܼܬܼܵܐ ܥܲܠ ܡܲܠܲܐܟܹ̈ܐ܀</l>
                <l n="527">:ܦܘܼܛܝܢ̈ܝܢܐ ܚܲܕܼ ܦܲܪܨܘܿܦܵܐ ܩܪ̣ܵܘ ܠܲܬܼܠܵܬܼܵܐ</l>
                <l n="528">ܘܕܼܵܘܕܼܘܗܝ ܠܛܲܟܼܣܵܐ ܕܐܲܒܼܵܗܘܬܼܵܐ ܘܕܼܝܼܠܝܼܕܼܘܼܬܼܵܐ.</l>
                <l n="529">:ܦܵܘܠܘܢܝܢ̈ܐ ܬܚܹܝܬܼ ܫܘܼܪܵܝܵܐ ܚܲܒܼܫܘܼܗܝ ܠܲܒܼܪܵܐ</l>
                <l n="530">ܘܡ̣ܢ ܒܲܪܬܼ ܐ̄ܢܵܫܐ ܥܒ̣ܕܘ ܫܘܼܪܝܵܐ ܠܲܐܠܵܗܘܼܬܹܗ܀</l>
                <l n="531">:ܡܲܪ̈ܩܝܘܿܢܸܣ ܛܹܐ ܥܪܲܩ̣ܘ ܡ̣ܢ ܗ̇ܠܹܝܢ ܐܵܦ ܡ̣ܢ ܗܵܠܹܝܢ</l>
                <l n="532">:ܘܐܲܥܸܠܘ ܐܝܼܬܼܝܵܐ ܕܢܘܼܟܪܵܝ ܒܲܫܡܹܗ ܠܫܸܡ ܐܝܼܬܼܘܼܬܼܵܐ</l>
                <l n="533">:ܘܠܢܝܼܢܝܐ ܐܵܦܠܵܐ ܒܡܸܠܬܐ ܩܪܸܒܼܘ ܠܲܦܝܵܣܵܐ</l>
                <l n="534">ܒܗܝ̇ ܕܐܲܪܝܼܡܘܼܗܝ ܠܫܸܡ ܐܝܼܬܼܘܵܬܼܵܐ ܡ̣ܢ ܣܸܦܪ̈ܲܝܗܘܿܢ܀</l>
                <l n="535">:ܕܒܹܝܬܼ ܒܲܪܕܲܝܨܵܝܢ ܚܫܲܒ̣ܘ ܟܠ ܡ̣ܕܲܡ ܐܲܝܟ ܠܵܐ ܡܸܕܼܡ</l>
                <l n="536">ܘܲܣܬܲܪܘ ܘܲܒܼܢ̣ܵܘ ܒܸܢܝܵܢ ܙܹܐܦܵܐ ܘܠܵܐ ܡܸܬܼܩܲܝܲܡ.</l>
                <l n="537">:ܘܠܢܛܝܢܘܣ ܥܒ݂ܲܪܓܘܼܕܵܦܹܗ ܠܟܼܠ ܓܘܼܕܵܦܝܼ̈ܢ</l>
                <l n="538">ܘܲܐܪܫܲܥ ܘܐܸܡܲܪ ܕܠܵܐ ܦܲܓܼܪܵܐ ܗ̄ܘ̣ܵܐ ܕܝܸܠܕܲܬ̤ ܡܲܪܝܼܡ܀</l>
                <l n="539">:ܣܹܒܼܵܠܝܼܘܿܣ ܛܠܲܡ̣ ܐܢܵܫܘܼܬܼܵܐ ܘܐܲܠܵܗܘܼܬܼܵܐ</l>
                <l n="540">ܡܲܥܛ̣ܵܐ ܩܢܘܡܹ̈ܐ ܘܚܲܒܸܿܠ ܛܲܟܼܣܵܐ ܕܿܐܝܼܬܼ ܒܐܝܼܬܼܘܬܼܵܐ.</l>
                <l n="541">:ܕܒܹܝܬܼ ܐܪܝܼܘܿܣ ܦܲܪܫܘܼܗܝ ܠܲܒܼܪܵܐ ܡ̣ܢ ܝܵܠܘܿܕܹܗ</l>
                <l n="542">ܘܟܲܢܝܘܼܗܝ ܥܲܒܼܕܵܐ ܘܲܡܫܲܡܫܵܢܵܐ ܐܲܝܟ ܟܠ ܒܸܪ̈ܝܵܢ܀</l>
                <l n="543">:ܐܸܘܢܘܡܝܢ̈ܐ ܒܲܫܡܵܐ ܒܲܠܚܘܕ ܩܪ̣ܵܐܘܼܗܝ ܝܲܠܕܵܐ</l>
                <l n="544">ܘܒܲܛܠܘܼܗܝ ܠܲܫܡܵܐ ܕܐܲܒܼܵܗܘܬܼܵܐ ܘܕܼܝܼܠܝܼܕܼܘܼܬܼܵܐ.</l>
                <l n="545">:ܕܘܡܪ݁ܝܛܐ ܦܸܠܓܘܲܬܼ ܐܢܵܫܵܐ ܚܲܒܼܫܘܼܗܝ ܠܡܵܪܢ</l>
                <l n="546">ܘܠܵܐ ܐܲܦܸܣܘܼܠܹܗ ܕܢܸܗܘܸܐ ܓܡܝܼܪܵܐ ܐܵܦ ܠܵܐ ܒܢܲܦܫܵܐ܀</l>
                <l n="547">:ܡܩܕܘܢܝܣ ܠܚܵܝܗܝ ܠܲܩܢܘܿܡܐ ܕܪܘܼܚܵܐ ܕܩܘܼܕܼܫܵܐ</l>
                <l n="548">ܘܢܲܟܼܪܝܼ ܘܲܫܕܵܝܗܝ ܠܗܵܠ ܡ̣ܢ ܢܘܡ̈ܐ ܕܐܲܒܼܵܐ ܘܲܒܼܪܵܐ.</l>
                <l n="549">:ܕܒܹܝܬܼ ܣܹܘܵܪܹ̈ܐ ܛܲܠܡܘܼܗܝ ܠܦܲܓܼܪܵܐ ܕܲܫܩ̣ܲܠ ܡܸܢܲܢ</l>
                <l n="550">ܒܗܵܝ̇ ܕܐܵܡ̇ܪܝܼܢ ܗ̄ܘ̣ܵܘ ܕܠܵܘ ܒܲܪܢܵܫܵܐ ܗ̄ܘ̣ ܕܚܫ̣ ܘܐܸܬܼܢܲܣܝܼ܀</l>
                <l n="551">:ܗܵܐ ܬܵܘܕܝܼܬܼܵܐ ܕܗܲܪ̈ܛܝܼܩܹܗ ܣܵܢܝܝ ܢܲܦܫܵܐ</l>
                <l n="552">ܚ̣ܙܵܘ ܗܸܕܼܝ̈ܘܛܹܐ ܟܡ̇ܐ ܓܘܼܕܵܦܹ̈ܐ ܡܠܹܝܢ ܫܲܪ̈ܒܲܝܗܘܿܢ.</l>
                <l n="553">:ܚܘܼܪܘ ܬܼܵܩܢܵܐܝܼܬܼ ܟܡܵܐ ܢܘܼܟܼܪܵܝܼܢ ܠܗܲܝܡܵܢܘܼܬܼܵܐ</l>
                <l n="554">ܘܲܟܼܡܵܐ ܟܬܼܵܝܼܫܝܼܢ ܠܲܡܕܲܘܵܕܼܘ ܠܬܩܝܼܢܵܬܼܵܐ܀</l>
                <l n="555">:ܦܪܘܿܫ ܟܹܐܢܵܐܝܼܬܼ ܐܲܝܟ ܦܵܪܘܿܫܵܐ ܩܵܢܝܲܝ̈ ܡܸܠܬܹܐ</l>
                <l n="556">ܟܡܵܐ ܦܘܼܪ̈ܫܢܹܐ ܐܝܼܬܼ ܒܹܝܬܼ ܟܹܐܢܹ̈ܐ ܘܲܠܥܵܘ̈ܠܹܐ.</l>
                <l n="557">:ܟܹܐܢܝܼ̈ܢ ܣܲܓܿܝܼ ܐ̄ܢܵܫ̈ܐ ܕܕܼܵܢܹ̇ܬܼ ܚܠܵܦ ܡܸܠܲܝ̈ܗܘܿܢ</l>
                <l n="558">ܘܫܲܪܝܼܪ ܘܲܕܼܟܹܐ ܫܪܵܪܵܐ ܕܐܲܟܼܪܸܙܘ ܒܲܝܢܵܬܼ ܐ̄ܢܵܫ̈ܐ܀</l>
                <l n="559">:ܡܸܛܠܵܬܼܗܘܿܢ ܬܢܹܝ̇ܬܼ ܥܘܼܗܕܵܢܵܐ ܕܗ̇ܪ̈ܲܛܝܩܹܐ</l>
                <l n="560">ܕܐܸܓܼܠܹܐ ܠܐ̄ܢܵܫ̈ܐ ܟܡܵܐ ܪ̈ܚܝܼܩܝܼܢ ܡ̣ܢ ܟܹܐܢܘܼܬܼܵܐ.</l>
                <l n="561">:ܠܛܵܠܘܿܡܘܼܬܼܗܘܿܢ ܒܥܹ̇ܝܬܼ ܕܐܹܚܵܘܹܐ ܩܕܼܵܡ ܛܵܠܘܿܡܹ̈ܐ</l>
                <l n="562">ܕܐܵܘܕܲܥ ܐܸܢܘܿܢ ܕܠܵܐ ܟܹܐܢܵܐܝܼܬܼ ܛܠܲܡ̣ܘ ܠܲܬܼܪ̈ܝܼܨܐ܀</l>
                <l n="563">:ܗܲܪ̈ܛܝܼܩܹܐ ܟܲܢܝܼܘ ܐܸܢܘܿܢ ܠܝܵܕܼܥܲܝ̈ ܩܘܼܫܬܵܐ</l>
                <l n="564">ܘܡܸܛܠ ܗܵܕܹܐ ܬܢܹ̇ܝܬܼ ܩܘܼܛܪܵܓܼܵܐ ܕܛܵܠܘܿܡܘܼܬܼܗܘܿܢ.</l>
                <l n="565">:ܫܪܵܪܵܐ ܕܲܒܼܗܘܿܢ ܦܸܚܡܲܬ̤ ܡܸܠܲܬܼܝ ܥܲܡ ܙܹܐܦܵܢܹ̈ܐ</l>
                <l n="566">ܕܐܸܓܼܠܹܐ ܠܐܢܵܫ̈ܐ ܕܲܟܼܡܵܐ ܢܘܼܟܼܪܵܝ ܫܪܵܪܵܐ ܠܙܹܐܦܵܐ܀</l>
                <l n="567">:ܫܪܵܪܵܐ ܗ̄ܘ̣ ܓܲܠܝܵܐ ܕܐܲܟܼܪܸܙ ܒܐܲܪܥܵܐ ܣܲܟܿܘܼܠܬܲܢܹ̈ܐ</l>
                <l n="568">ܘܣܲܟܼܠܹ̈ܐ ܚܲܫܒܿܘܼܗܝ ܐܲܝܟ ܛܵܥܝܘܼܬܼܵܐ ܕܗܲܪ̈ܛܝܼܩܹܐ.</l>
                <l n="569">:ܩܪܵܒܼܵܐ ܪܲܒܵܐ ܥܒ̣ܕܘ ܫܲܪ̈ܝܼܪܹܐ ܥܲܡ ܕܲܓܼܠܹ̈ܐ</l>
                <l n="570">ܘܗܵܢ̇ܵܘ ܬܲܗܪܵܐ ܕܟܲܢܝܼܘ ܐܸܢܘܿܢ ܒܫܸܡ ܕܲܓ̈ܠܹܐ܀</l>
                <l n="571">:ܫܢܲܝ̈ܐ ܬܸܫܥܝܼ̈ܢ ܘܝܼܬܿܝܼܪ ܩܲܠܝܼܠ ܚܲܝܵܐ ܬܸܐܵܕܘܲܪܘܿܣ</l>
                <l n="572">ܘܠܵܐ ܫܠܝܼ ܘܲܫܬܸܩ ܡ̣ܢ ܬܲܟܼܬܘܼܫܵܐ ܕܥܲܡ ܛܵܥܲܝ̈ܵܐ. </l>

                <pb ed="http://syriaca.org/manuscript/2289" n="f.66r"/>

                <l n="573">:ܙܲܝܢܵܐ ܕܪܘܝܼܢܵܐ ܠܒܝܼܫ ܗ̄ܘ̣ܵܐ ܟܸܐܢܵܐ ܒܼܟܼܠܗܘܿܢ ܚܲܝܵܘ̈ܗܝ</l>
                <l n="574">ܘܡܸܬܼܟܲܬܲܫ ܗ̄ܘ̣ܵܐ ܥܲܡ ܣܝܼ̈ܥܵܬܼܵܐ ܕܗܲܪ̈ܵܛܝܼܩܹܐ.</l>
                <l n="575">:ܒܣܲܝܦܵܐ ܕܪܘܼܚܵܐ ܚܪܸܒܼ ܗ̄ܘ̣ܵܐ ܠܗܘܿܢ ܠܲܒܼܢܲܝ̈ ܛܘܥܝܝ</l>
                <l n="576">ܘܲܡܦܲܪܣܹܐ ܗ̄ܘ̣ܵܐ ܙܢܲܝ̈ ܨܢܥ̈ܬܼܵܐ ܕܝܼܘܼܠܦܵܢܵܝܼ̈ܗܘܿܢ.</l>
                <l n="577">:ܐܘܼܡܵܢܵܐܝܼܬܼ ܡܸܬܼܟ̣ܿܬܲܫ ܗ̄ܘ̣ܵܐ ܥܲܡ ܗܹܪܹ̈ܣܝܼܣ</l>
                <l n="578">ܘܲܨܢܝܼܥܵܐܝܼܬܼ ܫܵܪܹܐ ܗ̄ܘ̣ܵܐ ܠܗܘܿܢ ܠܩܸܛܪܹ̈ܐ ܕܛܘܼܥܝܲܝ܀</l>
                <l n="579">:ܐܲܬܠܝܼܛܵܐܝܼܬ ܐܲܚܝܼܕ ܗ̄ܘ̣ܵܐ ܠܹܗ ܠܕܼܵܕܵܐ ܕܥܲܡܗܘܿܢ</l>
                <l n="580">ܘܐܲܝܟ ܕܲܒܼܨܒܼܥܵܐ ܡܚܵܘܹܐ ܗ̄ܘ̣ܵܐ ܠܵܗ̇ ܠܚܲܝܵܒܘܼܬܼܗܘܿܢ.</l>
                <l n="581">:ܐܲܝܟ ܕܿܪܼܵܪܵܐ ܡܸܬܚܵܘܹܐ ܗ̄ܘ̣ܵܐ ܒܲܗܦܵܟܼܬܹ̈ܗ</l>
                <l n="582">ܘܚܵܒܲܛ ܗ̄ܘ̣ܵܐ ܠܹܗ ܠܙܹܐܦܵܐ ܒܲܐܪܥܵܐ ܠܥܹܝܢ ܚܲܙܵܝܹ̈ܐ܀</l>
                <l n="583">:ܐܲܝܟ ܬܼܐܲܛܪܘܿܢ ܚܫܝܼܒܼܝܼܢ ܗ̄ܘ̣ܵܘ ܠܹܗ ܙܢܲܝ̈ ܬܲܟܼܬܘܼܫܵܐ</l>
                <l n="584">ܘܠܵܐ ܡܚܵܦܲܪ ܗ̄ܘ̣ܵܐ ܡ̣ܢ ܙܵܟܼܘܼܬܼܵܐ ܒܟܼܠܗܘܿܢ ܚܲܝܵܘ̈ܗܝ.</l>
                <l n="585">:ܡ̣ܢ ܛܲܠܝܘܼܬܹܗ ܫܲܪܝܼ ܒܗܸܪܓܵܐ ܕܐ̄ܬܠܹܝܛܘܼܬܼܵܐ</l>
                <l n="586">ܘܠܵܐ ܢܵܚ ܘܲܫܠܝܼ ܥܕܲܡܵܐ ܕܫܲܠܹܝܗ ܡܵܘܬܵܐ ܠܪܲܗܛܹܗ܀</l>
                <l n="587">:ܐܲܝܟ ܚܲܕ ܝܘܡܵܐ ܚܲܫܒܹܗ ܠܪܲܗܛܵܐ ܕܲܫܢܲܝ̈ ܚܲܝܵܘ̈ܗܝ</l>
                <l n="588">ܘܠܵܐ ܦܪܫ̤ ܗ̄ܘ̣ܵܐ ܠܹܗ ܝܘܿܡ ܛܲܠܝܘܼܬܼܵܐ ܡ̣ܢ ܣܲܝܒܘܼܬܵܐ.</l>
                <l n="589">:ܩܸܐܪܣܵܐ ܫܚܝܼܩܵܐ ܫܠܸܡܘ ܝܘܿܡܵܬܹ̈ܗ ܕܦܵܠܚܵܐ ܚܝܼܨܵܐ</l>
                <l n="590">ܘܲܚܠܝܼܨܵܐܝܼܬ ܫܲܪܝܼ ܘܫܲܠܸܡ ܒܦܲܠܚܘܼܬ ܡܵܪܹܗ܀</l>
                <l n="591">:ܚܘܼܒܵܐ ܕܡܵܪܹܗ ܥܨܵܝܗܝ ܠܲܬܪܝܼܨܵܐ ܠܡܸܬܼܟܿܬܲܫܘܼ</l>
                <l n="592">ܘܠܵܐ ܢܵܡ ܘܲܕܡܸܟ ܥܕܲܡܵܐ ܕܡܲܫܥܼ ܠܘܵܬܼ ܙܵܟܼܘܼܬܼܵܐ.</l>
                <l n="593">:ܠܗܝ̇ ܙܵܟܼܘܼܬܵܐ ܕܡܸܠܲܬܼ ܦܵܘܠܘܿܣ ܡܸܬܝܿܐܸܒܼ ܗ̄ܘ̣ܵܐ</l>
                <l n="594">ܕܪܵܗܸ̇ܛ ܐ̄ܢܵܐ ܠܲܡ ܠܘܼܩܒܼܵܠ ܢܝܼܫܵܐ ܕܙܵܟܼܘܼܬܼ ܪܵܘܡܵܐ܀</l>
                <l n="595">:ܐܘܿ ܠܙܲܟܵܝܵܐ ܕܲܚܫ̣ܵܐ ܠܫܝܼܫܵܐ ܕܪ̈ܲܗܛܝܼ ܫܲܦܝܼܪ</l>
                <l n="596">ܘܠܵܐ ܥܵܘܸܟܬܹܗ ܡܚܸܝܼܠܘܼܬܼ ܦܲܓܼܪܵܐ ܘܚܲܫܝ̈ ܢܲܦܫܵܐ.</l>
                <l n="597">:ܐܘ ܟܲܫܝܼܪܵܐ ܟܡܵܐ ܐܸܬܼܪܼܫܲܪ ܠܩܸܢܝ̈ܢ ܚܲܝܹ̈ܐ</l>
                <l n="598">ܘܠܐ ܝܲܗܒܼ ܐܲܬܼܪܐ ܠܣܵܢܵܐ ܕܢܸܒܼܘܿܙ ܡ̣ܢ ܩܸܢܝܵܢܵܘ̈ܗܝ܀</l>
                <l n="599">:ܐܘ ܚܲܟܝܼܡܵܐ ܟܡܵܐ ܐܸܬܼܚܲܟܼܡ ܠܡܸ̇ܚܙܵܐ ܕܟܲܣ̈ܝܵܢ</l>
                <l n="600">ܘܠܵܐ ܐܸܬܼܟܲܣܝܲܬ̤ ܚܕܵܐ ܕܲܣܬܝܼܪܵܐ ܡ̣ܢ ܪܸܥ̇ܝܵܢܹܗ.</l>
                <l n="601">:ܐܘ ܠܬܲܓܵܪܵܐ ܕܡܸܬܬܲܓܼܪ ܗ̄ܘ̣ܵܐ ܒܟܲܟܪܹܐ ܕܪܘܼܚܵܐ</l>
                <l n="602">ܕܥܵܦܘ ܝܘܼܬܼܪ̈ܵܢܵܘܗܝ ܟܠ ܟܵܪ ܪ̈ܲܡܛܬ̤ ܟܵܪܘܿܙܘܼܬܹܗ܀</l>
                <l n="603">:ܟܲܟܪܹ̈ܐ ܕܪܘܼܚܵܐ ܫܩܲܠ ܡ̣ܢ ܡܵܪܹܗ ܥܲܒܼܕܵܐ ܛܵܒܼܵܐ</l>
                <l n="604">ܘܚܦܝܼܛܵܐܝܼܬ ܙܪܲܥ ܝܘܼܬܼܪܵܢܗܹܝܢ ܒܐܸܕܿܢܲܝ̈ ܟܠܢܵܫ.</l>
                <l n="605">:ܒܟܼܠ ܐܲܬܼܪ̈ܘ̈ܢ ܫܘܿܚܘ ܝܘܼܬܼܪ̈ܢܹܐ ܕܥܲܡܠܲܝ̈ ܢܲܦܫܹܗ</l>
                <l n="606">ܘܠܵܐ ܦܵܫ ܥܲܡܵܐ ܕܠܵܐ ܐܸܬܼܡܲܪܲ[ܟܼ] ܒܛܼ̇ܥܡܵܐ ܕܡܸܠܘ̈ܗܝ.</l>
                <l n="607">:ܒܲܕܡܘܼܬ ܢܘܼܗܪܵܐ ܕܢܲܚ̣ܘ ܣܘܼܟܠܵܘ̈ܗܝ ܒܹܝܬܼ ܐܲܪ̈ܥܵܢܹܐ</l>
                <l n="608">ܘܪܲܕܦܵܗ̇ ܠܛܘܼܥܝܲܝ ܕܡܣܲܬܪ̈ܐ ܗ̄ܘ̣ܵܬ ܒܪܥܝܵܢ ܐ̄ܢܫܐ.</l>
                <l n="609">:ܢܘܼܗܪܵܐ ܕܚܲܝܹܐ ܚܙܬ̤ ܐ̄ܢܵܫܘܼܬܼܵܐ ܒܝܲܕ ܦܸܬܼܓܵܡܵܘ̈ܗܝ</l>
                <l n="610">ܘܝܸܠܦܲܬ̤ ܕܲܬܼܚܘܿܪ ܒܝܲܕ ܓܲܠܝܬܼܵܐ ܠܲܕܠܵܐ ܓܲܠܝܵܢ܀</l>
                <l n="611">:ܐܲܝܟ ܕܲܒܼܫܸܢܬܐ ܫܠܹܝܢ ܗ̄ܘ̣ܵܘ ܐ̄ܢܵܫ̈ܐ ܡ̣ܢ ܕܘܼܪܫܵܐ</l>
                <l n="612">ܥܕܲܡܵܐ ܕܲܕܢܲܚ ܨܲܦܪܵܐ ܕܡܸܠܵܘ̈ܗܝ ܘܐܲܥܝܼܪ ܐܸܢܘܿܢ.</l>
                <l n="613">:ܢܲܚܬܵܐ ܕܫܸܢܬܐ ܦܪܝܼܣ ܗ̄ܘ̣ܵܐ ܥܠܲܝܗܘܿܢ ܕܣܸܦܪ̈ܲܝ ܪܘܼܚܵܐ</l>
                <l n="614">ܘܐܲܪܝܼܡܹܗ ܗܘ̤ ܒܗܸܪܓܵܐ ܛܵܒܼܵܐ ܕܙܘܸܥܲܝ̈ ܢܲܦܫܗ܀</l>
                <l n="615">:ܒܠܵܐ ܝܼܕܲܥܬܼܵܐ ܡܸܬܗܓܝܼܢ ܗ̄ܘ̣ܵܘ ܩܲܪ̈ܝܲܝ ܣܸܦܪܹ̈ܐ</l>
                <l n="616">ܥܕܲܡ̤ܵܐ ܕܲܩܪܵܘ ܒܲܟܼܬܼܝܼ̈ܒܼܵܬܹܗ ܘܟܸܢ ܐܸܬܚܲܟܲܡܘ.</l>
                <l n="617">:ܣܵܦܪܵܐ ܕܣܵܦܪܸ̈ܐ ܙܵܕܸܩ ܕܢܸܩܪܝܼܘܗܝ ܠܲܡܗ̤ܝܼܪ ܗܵܘܢܵܐ</l>
                <l n="618">ܘܐܸܠܘܼ ܠܐ ܗܘ̤ ܠܲܝܬܼ ܗ̄ܘ̣ܵܐ ܣܵܦܪܵܐ ܕܡܲܠܸܦ ܫܲܦܝܼܪ܀</l>
                <l n="619">:ܡ̣ܢ ܒܹܝܬܼ ܓܲܙܵܐ ܕܲܟܼܬܝܼܒܼܵܬܹܗ ܥܬܲܪ ܟܠ ܕܲܥܬܲܪ</l>
                <l n="620">ܘܡ̣ܢ ܦܘܼܫܵܩܵܘ̈ܗܝ ܩܢܵܘ ܒܘܼܝܵܢܵܐ ܠܲܡܦܲܫܵܩܘ.</l>
                <l n="621">:ܡܸܢܹܗ ܝܸܠܦܸܬ ܐܵܦ ܐ̄ܢܵܐ ܕܝܸܠܦܸܬ ܠܲܡܠܓܼܠܵܓܘܼ</l>
                <l n="622">ܘܲܒܼܥܸܢܝܵܢܹܗ ܩܢܹܝܬܼ ܥܸܢܝܵܢܵܐ ܕܗܸܪܓܵܐ ܕܡܸ̈ܠܐ܀</l>

                <pb ed="http://syriaca.org/manuscript/2289" n="f.66v"/>

                <l n="623">:ܗܸܪܓܹܗ ܗܘ̤ܵܐ ܠܝܼ ܐܲܝܟ ܗܲܕܝܼܐܵܐ ܠܘܵܬܼ ܕܲܟܼܬܝܼ̈ܒܵܢ</l>
                <l n="624">ܘܗܘ̤ ܐܲܪܝܼܡܲܢܝ ܠܘܵܬܼ ܣܘܼܟܵܠ̇ܐ ܕܣܸܦܪܵܝ ܪܘܼܚܵܐ.</l>
                <l n="625">:ܚܠܵܦ ܝܘܼܬܪ̈ܵܢܵܘܗܝ ܡܸܬܟܲܬܲܫ ܐ̄ܢܵܐ ܥܲܡ ܣܵܩܘܿܪܵܘܗܝ</l>
                <l n="626">ܘܲܡܚܵܘܸܐ ܐ̄ܢܵܐ ܕܠܵܘ ܟܐܹܢܵܐܝܼܬܼ ܛܠܲܡܘ ܝܘܼܬܼܪ̈ܵܢܵܘܗܝ܀</l>
                <l n="627">:ܛܠܘܼܡܝܵܐ ܪܲܒܵܐ ܛܲܠܡܘܼܗܝ ܐ̄ܢܵܫ̈ܐ ܠܒܝܼܫܲܝ̈ ܚܘܼܬܼܪܵܐ</l>
                <l n="628">ܘܛܸܢܸܬ ܣܲܓܼܝܼ ܕܐܸܬܒܲܥ ܡܸܢܗܘܿܢ ܥܝܲܪܬܵܐ ܕܨܲܥܪܹܗ.</l>
                <l n="629">:ܥܝܼܪܵܬܼܵܐ ܕܨܲܥܪܹܗ ܥܒܲܕܬܲܢܝ ܕܐܸܬܒܲܥ ܡܸܐܡܪܐ ܕܡܸܠܹ̈ܐ</l>
                <l n="630">ܘܡܸܛܠܵܬܹܗ ܪܕܝܹܬ ܒܲܫܒܝܼܠܵܐ ܕܲܗܦܵܟܼܵ̈ܬܐ܀</l>
                <l n="631">:ܠܹܗ ܘܠܲܚܲܒܼܪ̈ܵܘܗܝ ܚܙܹܝ̇ܬ ܕܡܲܨܚܝܢ ܗܲܪ̈ܲܛܝܼܩܹܐ</l>
                <l n="632">:ܘܐܸܡܕܲܬܼ ܕܐܹܡܲܪ ܕܝܼܢܵܐ ܟܹܐܢܵܐ ܥܲܡ ܡܸܠܲܝ̈ܗܘܿܢ</l>
                <l n="633">:ܠܘܵܬܼ ܡܸܠܲܝ̈ܗܘܿܢ ܚܵܪܲܬܼ ܡܸܠܲܬܝ ܡ̣ܢ ܫܘܼܪܵܝܐ</l>
                <l n="634">ܘܬܘܼܒܼ ܨܐܕܿܝܼܗܘܿܢ ܡܬܲܚܸܡ ܐ̄ܢܵܐ ܠܹܗ ܠܫܲܪܒܵܐ ܕܡܸܠܲܬܝ܀</l>
                <l n="635">:ܠܗܘܿܢ ܪܵܫܵܐܢܵܐ ܠܪ̈ܫܝܲܝ ܡܸ̈ܠܹܐ ܕܝܲܕܘܼܥܬ̈ܢܹܐ</l>
                <l n="636">ܕܟܲܕ ܗܸܕܝܘܿܛܝܼ̈ܢ ܓܪܹܝܢ ܘܲܡܨܲܝܚܝܼܢ ܠܣܲܟܼܘܼܠܵܬܵܢܹ̈ܐ.</l>
                <l n="637">:ܪܲܒ ܣܘܼܟܵܠܵܐ ܕܚܵܘܝܼܘ ܒܲܐܪܥܵܐ ܡܗܝܼܪ̈ܲܝ ܗܵܘܿܢܵܐ</l>
                <l n="638">ܘܠܵܐ ܐ̄ܢܵܫ ܝܵܕܲܥ ܠܡܸܣܬܲܟܵܠܘܼ ܒܣܘܼܟܵܠܲܝܗ̈ܘܿܢ܀</l>
                <l n="639">:ܚܲܟܼܝܡܵܐܝܬ ܟܬܼܒܼܘ ܟܠ ܕܿܟܼܬܿܒܼܘ ܒܣܸܦܪܹ̈ܐ ܕܲܟܼܬܲܒܼܘ</l>
                <l n="640">ܘܠܲܝܬܿ ܚܲܟܼܝܡܵܐ ܕܲܢܣܝܼܡ ܡܘܼܡܵܐ ܒܦܵܘܼܫܵܩܲܝ̈ܗܘܿܢ.</l>
                <l n="641">:ܣܲܟܼܠܹ̈ܐ ܒܲܠܚܘܿܕܿ ܨܲܚܝܼܘ ܐܸܢܘܿܢ ܐܲܝܟ ܕܲܠܒܼܝܼ̈ܫܹܐ</l>
                <l n="642">ܒܗܝ̇ ܕܟܼܪܝܼܗܝܼܢ ܠܡܸܣܬܲܟܵܠܘܼ ܒܚܹܝܠ ܡܸܠܲܝ̈ܗܘܿܢ܀</l>
                <l n="643">:ܒܟܸܐܒܹ̈ܐ ܩܫܲܝ̈ܵܐ ܕܠܵܐ ܝܼܕܲܥܬܼܵܐ ܟܪܝܼܗܝܼܢ ܥܲܛܠܹ̈ܐ</l>
                <l n="644">ܘܠܵܐ ܪܵܓܵܐ ܠܗܘܿܢ ܠܡܸܫܡܲܥ ܛܸܒܵܐ ܕܚܘܼܠܡܵܢ ܢܲܦܫܵܐ܀</l>
                <l n="645">:ܒܢܦܫܵܐ ܟܪܝܼܗܝܼܢ ܟܪ̈ܝܼܗܲܝ ܢܲܦܫܵܐ ܕܠܑܵ ܒܘܼܝܵܢܹ̈ܐ</l>
                <l n="646">ܥܲܠ ܗ̇ܝ ܣܵܢܹܝܢ ܠܓܼܙܪ̈ܝ ܟܸܐܒܹ̈ܐ ܩܫܝ̈ܐ ܕܢܲܦܫܵܐ.</l>
                <l n="647">:ܡܸܕܲܥ ܝܵܕܥܝܼܢ ܕܠܵܐ ܡܸܬܐܲܣܝܵܐ ܚܸܪܚܵܘܼܬܼܗܘܿܢ</l>
                <l n="648">ܡܸܛܠ ܗܵܕܹܐ ܠܒܼܝܼܫܝܼܢ ܪܘܼܓܼܙܵܐ ܕܠܵܐ ܬܲܪܥܘܼܬܼܵܐ.</l>
                <l n="649">:ܪܘܓܼܙܵܐ ܩܲܫܝܵܐ ܩܢܵܘ ܗܸܕܝܘܿܛܹ̈ܐ ܠܘܵܬܼ ܝܵܕܘܿܥܹ̈ܐ</l>
                <l n="650">ܥܲܠ ܕܲܡܦܲܪܫܝܼܢ ܟܝܵܢܝܵܬܹ̈ܐ ܕܡܸܠܬܐ ܘܦܲܓܼܪܵܐ܀</l>
                <l n="651">:ܦܲܓܼܪܵܐ ܕܡܸܢ̇ܢ ܫܩܲܠ ܒܵܪܘܿܝܵܐ ܡܸܠܬܹܗ ܕܐܲܒܼܵܐ</l>
                <l n="652">ܘܟܲܢܝܹܗ ܒܚܘܼܒܵܐ ܒܪܵܐ ܕܐܲܠܵܗܵܐ ܒܲܛܟܼܣܵܐ ܕܝܼܠܹܗ.</l>
                <l n="653">:ܕܝܼܠܹܗ ܝܲܗ̣ܒ ܠܹܗ ܟܲܕ ܗܘ̤ ܠܵܐ ܙܥܲܪ ܡ̣ܢ ܡܵܐ ܕܐܝܼܬܼܵܘܗܝ</l>
                <l n="654">ܕܠܲܝܬܼ ܠܲܟܼܝܵܢܹܗ ܕܠܑܵܐ ܢܸܬܼܒܲܝܨܲܪ ܘܠܑܵ ܢܸܬܼܝܲܬܿܪ܀</l>
                <l n="655">:ܪܵܡ ܗܘ̣ ܟܝܵܢܹܗ ܡ̣ܢ ܢܸܟܼܝܵܢܹ̈ܐ ܘܡ̣ܢ ܫܘܼܚ̈ܠܵܦܹܐ</l>
                <l n="656">:ܘܠܵܐ ܩܲܪ̈ܒܵܢ ܠܹܗ ܟܝܵܢ̈ܝܵܬܐ ܕܲܟܼܝܵܢ ܐ̄ܢܵܫܵܐ</l>
                <l n="657">:ܠܲܟܼܝܵܢ ܐ̄ܢܵܫܵܐ ܩܪܸܒܼܘ ܡܲܟܼܵܬܼܵܐ ܕܿܟܹܝܵܢ ܐ̄ܢܵܫܵܐ</l>
                <l n="658">ܠܵܘ ܠܲܟܼܝܵܢܵܐ ܕܪܵܡ ܘܲܡܥܲܠܲܝ ܡ̣ܢ ܢܸܟܼܝܵܢܹ̈ܐ܀</l>
                <l n="659">:ܕܐ̄ܢܵܫܵܐ ܐܸܢܹܝܢ ܟܠ ܕܲܟܼܬܼܝܼ̈ܒܵܢ ܥܲܠ ܒܲܪܢܵܫܵܐ</l>
                <l n="660">ܒܲܛܢܵܐ ܘܝܲܠܕܵܐ ܐܵܦ ܬܲܪܒܝܼܬܵܐ ܘܚܲܫܵܐ ܘܡܵܘܬܵܐ܀</l>
                <l n="661">:ܠܗܵܢ ܦܘܼܪܫܵܢܵܐ ܕܡܸܠܬܼܵܐ ܘܦܲܓܼܪܵܐ ܓܠܵܘ ܫܲܪܝܼܪܹ̈ܐ</l>
                <l n="662">ܘܣܲܟܼ̈ܠܹܐ ܟܬܝܼܫܝܼܢ ܕܥܲܠ ܡ̇ܢ ܚܵܘܝܼܘ ܠܲܕܠܵܐ ܓܲܠܝܵܢ܀</l>
                <l n="663">:ܗܵܕܹܐ ܗ̣ܝ ܥܸܠܬܐ ܕܥܸܒܕܲܬ̤ ܐܸܢܘܿܢ ܣܵܢܐܹ̈ܐ ܠܟܸܐܢܹ̈ܐ</l>
                <l n="664">:ܘܡܸܛܠܵܬܵܗ̇ ܣܩܝܼܪܝܼܢ ܘܲܣܢܹܝܢ ܒܹܝܬܼ ܐܲܪ̈ܥܵܢܹܐ</l>
                <l n="665">:ܘܗܵܐ ܙܵܕܸܩ ܗ̄ܘ̣ܵܐ ܕܡܛܠ ܗܵܕܹܐ ܪ̈ܚܝܼܡܹܐ ܢܸܗܘܘܿܢ</l>
                <l n="666">ܠܦܘܼܬܼ ܒܘܼܕܵܩܵܐ ܕܲܣܬܝܼܪ̈ܵܬܐ ܕܚܵܘܝܼܘ ܒܐܲܪܥܵܐ܀</l>
                <l n="667">:ܠܫܘܼܒܼܚܵܐ ܫܵܘܹܐ ܐܲܝܢܵܐ ܕܓܵܠܹܐ ܠܲܕܠܵܐ ܓܲܠܝܵܢ</l>
                <l n="668">ܘܕܵܪܸܫ ܐܘܼܪܚܵܐ ܠܫܲܒܼܪܘܼܬ ܐ̄ܢܵܫܵܐ ܠܡ̣ܒܼܥܵܐ ܕܟܲܣ̈ܝܵܢ.</l>
                <l n="669">:ܠܫܲܒܼܪܘܼܬܼ ܐ̄ܢܵܫ̈ܐ ܚܸܟܼܡܲܬ ܡܸܠܬܼܵܐ ܕܲܒܼܝܵܕܘ̈ܥܹܐ</l>
                <l n="670">ܘܡ̣ܢ ܠܵܐ ܢܲܟܼܪܹܐ ܕܛܲܠܡܘܼܗܝ ܣܲܟܼ̈ܠܹܐ ܠܗܵܢ ܝܘܼܬܼܪܵܢܵܐ܀</l>
                <l n="671">:ܬܪܹܝܢ ܝܘܼܬܼܪ̈ܵܢܹܐ ܥܦܝܼ̈ܦܹܐ ܝܥܵܘܝܼܘ ܪ̈ܚܡܲܝ ܩܘܼܫܬܐ</l>
                <l n="672">ܡܸܠܲܬܼ ܩܘܼܫܬܵܐ ܘܲܫܒܼܚܝܘܼܬܵܐ ܕܕܘܒܼܵܪ̈ܲܝܗܘܿܢ.</l>
                <l n="673">ܫܒܝܼܚ ܗ̄ܘ̣ܵܐ ܥܲܡܠܵܐ ܕܕܘܼܒܵܪ̈ܲܝܗܘܿܢ ܕܣܲܟܘܼܠܬܵܢܹ̈ܐ: </l>

                <pb ed="http://syriaca.org/manuscript/2289" n="f.67r"/>

                <l n="674">ܘܠܵܐ ܐ̄ܢܵܫ ܝܵܕܲܥ ܕܢܸܬܼܢܸܐ ܫܲܦܝܼܪ ܙܢܲܝ̈ ܥܲܡܠܲܝ̈ܗܘܿܢ܀</l>
                <l n="675">:ܒܥܲܡܠܹܐ ܠܐܝܼ ܕܝܘܿܕܘܿܪܘܿܣ ܓܲܢܒܲܪ ܚܲܝܠܵܐ</l>
                <l n="676">ܥܕܲܡܵܐ ܕܬܲܚܸܒܼܘ ܪܸ̈ܓܼܫܲܝ ܦܲܓܼܪܹܗ ܒܥܲܢܘܵܝܘܼܬܼܵܐ.</l>
                <l n="677">:ܕܬܹܐܕܘܿܪܘܿܣ ܪܲܒܵܐ ܗ̣ܝ ܣܲܓܝܼ ܡ̣ܢ ܬܲܫܥܝܼܬܼܵܐ</l>
                <l n="678">ܕܥܸܡܛܲܬ̤ ܥܲܝܢܹܗ ܒܗܸܪܓܵܐ ܕܣܸܦܪܹ̈ܐ ܘܠܵܐ ܦܵܫ ܘܐܲܗܡܝܼ܀</l>
                <l n="679">:ܐܵܦ ܢܸܣܛܘܿܪܝܼܣ ܥܡܝܼܠ ܗ̄ܘ̣ܵܐ ܥܲܡܠܹܗ ܡ̣ܢ ܟܠ ܥܲܡܠܝܼ̈ܢ</l>
                <l n="680">ܒܲܕܠܵܐ ܝܲܗ̄ܒܠܹܗ ܐܲܬܼܪܵܐ ܠܚܲܨܪܹܗ ܠܡܸܪܕܵܐ ܒܬܵܘܫܵܐ.</l>
                <l n="681">:ܗܵܐ ܥܲܡܠܲܝ̈ܗܘܿܢ ܕܐ̄ܢܵܫ̈ܐ ܟܸܐܢܹ̈ܐ ܟܡܵܐ ܐܸܬܼܟܲܫܲܪܘ</l>
                <l n="682">ܘܗܵܐ ܒܝܼܫܘܼܬܵܐ ܕܛܵܠܘܿܡܲܝ̈ܗܘܿܢ ܟܡܵܐ ܐܸܬܥܲܠܝܲܬ̤܀</l>
                <l n="683">:ܗܵܐ ܚܙ̣ܵܘ ܐ̄ܢܵܫ̈ܐ ܟܡܵܐ ܣܥ̣ܵܘ ܐ̄ܢܵܫ̈ܐ ܠܘܼܩܒܼܵܠ ܐ̄ܢܵܫ̈ܐ</l>
                <l n="684">ܗܸܕܝܘܿܛܘܼܬܼܵܐ ܥܲܠ ܡܲܒܘ̈ܥܹܐ ܡܠܹܝܢ ܚܸܟܼ̈ܡܵܬܐ.</l>
                <l n="685">:ܢܸܒܼ̈ܥܹܐ ܚܠܲܝ̈ܐ ܗܘ̤ܵܘ ܫܲܪܝܼܪܹ̈ܐ ܠܨܲܗܝܘܼܬ ܐ̄ܢܵܫ̈ܐ</l>
                <l n="686">ܘܟܠ ܡ̇ܢ ܕܐܸܫܬܼܝ ܡ̣ܢ ܢܸܒܼܥܲܝܗ̈ܘܿܢ ܛܥ̣ܵܐ ܥܵܩܵܬܹ̈ܗ.</l>
                <l n="687">:ܣܲܟܼܠܹ̈ܐ ܠܵܐ ܨܒܼܵܘ ܩܲܒܸܠܘ ܫܸܩܝܵܐ ܕܡܸܢܗܘܿܢ</l>
                <l n="688">ܘܗܵܐ ܡܸܫܬܿܢܩܝܼܢ ܒܲܟܼܬܝܼܫܘܼܬܼܵܐ ܕܪܸ̈ܥܝܵܢܲܝܗܘܿܢ.</l>
                <l n="689">:ܐܘ ܠܲܣ̈ܡܲܝܵܐ ܕܚܵܙܹܝܢ ܘܲܣܡܹܝܢ ܡ̣ܢ ܒܘܼܝܵܢܵܐ</l>
                <l n="690">ܘܗܲܢܝܼܐܵܐ ܠܗܘܿܢ ܣܲܡܝܘܼܬܼ ܢܲܦܫܵܐ ܕܲܟܼܪܝܼܗܝܼܢ ܒܵܗ̇܀</l>
                <l n="691">:ܠܲܦܪ̈ܲܚܕܘܼܕܹܐ ܟܵܡܹܝܢ ܥܲܛܠܹܐ ܒܥܝܪ̈ܲܝܗܘܿܢ</l>
                <l n="692">ܕܪܵܚܡܝܼܢ ܚܸܫܟܵܐ ܕܠܲܝܠܵܘܵܬ̈ܐ ܛܵܒܼ ܡ̣ܢ ܢܘܼܗܪܵܐ.</l>
                <l n="693">:ܐܘܿ ܠܲܟܼܝܵܢܵܐ ܝܲܕܘܼܥܵܬܢܵܐ ܕܐܲܚܪܸܫ ܢܲܦܫܹܗ</l>
                <l n="694">ܘܫܲܠܸܡ ܠܪܲܗܛܵܐ ܕܦܵܪܘܿܫܘܼܬܼܵܐ ܕܣܝܼܡܵܐ ܗ̄ܘ̣ܵܬ ܒܹܗ܀</l>
                <l n="695">:ܠܲܝܬ ܟܹܝܬܼ ܦܘܼܪܣܵܐ ܠܠܵܐ ܝܼܕܵܥܬܼܵܐ ܝܵܕܘܿܥܹܐ</l>
                <l n="696">ܐܵܦ ܠܵܐ ܦܣܵܩܵܐ ܕܲܓܼܙܲܪ ܕܝܼܢܹܗ ܕܡܸܠܬܹܗ ܕܡܵܪܲܢ.</l>
                <l n="697">:ܡܸܠܬܹܗ ܕܡܵܪܲܢ ܦܸܣܩܲܬ̤ ܐܸܢܘܿܢ ܡ̣ܢ ܓܵܘ ܥܕܹܬܵܐ</l>
                <l n="698">ܘܲܫܕܬ̤ ܐܸܢܘܿܢ ܠܹܐܟܣܘܿܪܝܵܐ ܕܥܲܡ ܒܲܪ̈ܵܝܹܐ܀</l>
                <l n="699">:ܒܲܕܡܘܼܬܼ ܡܲܟܼ̈ܣܹܐ ܘܚܲܢ̈ܦܹܐ ܦܲܩܪܲܢ ܕܢܸܚܫܘܿܒܼ ܐܸܢܘܿܢ</l>
                <l n="700">ܘܠܵܐ ܢܸܬܼܚܲܠܛ ܒܲܫܟܼܝܼܪ̈ܵܬܼܵܐ ܕܪܸ̈ܥܝܵܢܲܝܗܘܿܢ.</l>
                <l n="701">:ܠܲܥܝܵܕܲܝܼ̈ܗܘܿܢ ܦܣܲܩ ܐܵܦ ܦܵܘܠܘܿܣ ܒܣܲܝܦܵܐ ܕܡܸܠܵܘ̈ܗܝ</l>
                <l n="702">ܘܐܲܫܠܸܡ ܐܸܢܘܿܢ ܕܢܸܗܘܘܿܢ ܚܲܒܼܪܹ̈ܐ ܠܐܵܟܸܠܩܲܪܨܵܐ܀</l>
                <l n="703">:ܠܐܵܟܸܠܩܪܨܵܐ ܕܵܡܹܝܢ ܐ̄ܢܵܫ̈ܐ ܣܲܢܝܲܝ ܩܘܼܫܬܵܐ</l>
                <l n="704">ܕܐܵܟܼܠܝܼܢ ܩܲܪܨܵܐ ܕܪ̈ܚܡܲܝ ܩܘܼܫܬܵܐ ܐܲܝܟ ܣܵܛܵܢܵܐ.</l>
                <l n="705">:ܘܛܵܟ ܣܵܛܵܢܵܐ ܐܲܥܢܝܼ ܐܸܢܘܿܢ ܒܗܵܢ ܥܸܢܝܵܢܵܐ</l>
                <l n="706">ܕܢܸܗܘܘܼܢ ܓܵܡܪܝܼܢ ܪܸܓܲܬ ܝܲܨܪܹܗ ܒܨܲܥܪܵܐ ܕܟܸܐܢܹ̈ܐ܀</l>
                <l n="707">:ܠܟܸܐܢܸ̈ܐ ܣܵܢܹܐ ܘܲܒܼܫܲܪܝܼܪܹ̈ܐ ܡܥܵܕ ܡܸܬܛܲܓܲܪ</l>
                <l n="708">ܘܠܵܐ ܪܵܓܵܐ ܠܹܗ ܕܢܸܚܙܹܐ ܟܹܐܢܵܐ ܘܠܵܐ ܟܠ ܟܠܹܐ.</l>
                <l n="709">:ܙܢܲܝ̈ ܟܹܐܢܘܼܬܼܵܐ ܚܙܵܐ ܐܵܦ ܗܵܫܵܐ ܒܐܵܢ̈ܫܐ ܟܸܐܢܹ̈ܐ</l>
                <l n="710">ܘܥܲܬܼܕܼ ܢܦܲܫܹܗ ܒܚܵܣܘܿܡܘܼܬܼܵܐ ܕܩܸܐܪܣܵܐ ܕܥܲܡܗܘܿܢ܀</l>
                <l n="711">:ܩܸܐܪܣܵܐ ܗ̄ܘ̣ ܕܝܼܠܹܗ ܕܥܵܒܼܕܝܼܢ ܣܲܟܼܠܹܐ ܥܲܡ ܚܲܟܝܼ̈ܡܐ</l>
                <l n="712">ܘܓܸܐܪܹ̈ܐ ܕܪܘܼܓܼܙܹܗ ܡܫܕܐ ܒܦܘܼܡܗܘܿܢ ܒܣܸܕܪ̈ܲܝ ܩܘܼܫܬܐ.</l>
                <l n="713">:ܠܣܸܕܪ̈ܲܝ ܩܘܼܫܬܐ ܒܵܥܹܐ ܕܢܸܚܪܘܿܒܼ ܒܦܘܿܡ ܚܸܪ̈ܚܹܵܐ</l>
                <l n="714">ܘܠܵܐ ܝܵܗܸܒܼ ܠܹܗ ܚܲܝܠܹܗ ܕܩܘܼܫܬܵܐ ܕܢܸܓܼܡܘܿܪ ܝܲܨܪܹܗ܀</l>
                <l n="715">:ܒܝܼܫܘܼܬ ܚܲܨܪܹܗ ܡܚܵܘܹܐ ܒܲܠܚܘܿܕ ܡܲܪܝܼܪ ܚܲܨܪܵܐ</l>
                <l n="716">ܘܠܵܐ ܡܸܬܼܥܲܠܝܵܐ ܪܸܓܲܬܼ ܢܲܦܫܹܗ ܠܘܵܬܼ ܫܘܼܠܵܡܵܐ.</l>
                <l n="717">:ܘܐܸܠܘܼ ܡܨܸܐ ܗ̄ܘ̣ܵܐ ܕܢܓܼܡܘܿܪ ܚܲܨܪܹܗ ܐܲܝܟ ܛܘܼܝܵܒܹܗ</l>
                <l n="718">ܠܲܝܬܼ ܗ̄ܘ̣ܵܐ ܒܐܲܪܥܵܐ ܫܸܡ ܟܹܐܢܘܼܬܼܵܐ ܘܠܵܐ ܟܠ ܟܠܹܗ܀</l>
                <l n="719">:ܘܐܸܠܘܼ ܐܝܼܬ ܗ̄ܘ̣ܵܐ ܦܘܼܪܣܵܐ ܠܦܘܼܪ̈ܣܵܘܐ ܨܹܝܕ ܫܲܪܝܼܪܹ̈ܐ</l>
                <l n="720">ܕܒܹܝܬܼ ܕܝܘܕܘܿܪܘܿܣ ܠܚ̣ܵܐ ܗ̄ܘ̣ܵܐ ܫܡܸܗܘܿܢ ܡ̣ܢ ܒܹܝܬܼ ܚܲܝܹ̈ܐ.</l>
                <l n="721">:ܠܗܵܕܹܐ ܣܝܼܥܬܵܐ ܣܢܵܐ ܐܵܦ ܣܵܢܹܐ ܛܵܒܼ ܡ̣ܢ ܟܠ ܐ̄ܢܵܫ</l>
                <l n="722">ܕܝܵܕܼܥ ܕܡܨܝܢ ܠܡܸܫܪܵܐ ܩܸܛܪܵܐ ܕܲܢܟܝܼܠܘܼܬܹܗ: </l>

                <pb ed="http://syriaca.org/manuscript/2289" n="f.67v"/>

                <l n="723">:ܟܠܗܘܿܢ ܢܸܟܼܠܵܘ̈ܗܝ ܕܢܟܲܘܼܠܬܵܢܵܐ ܚܲܟܝܼ̈ܡܹܐ</l>
                <l n="724">ܘܚܵܘܝܼܘܼܗܝ ܠܙܹܐܦܹܗ ܠܥܹܝܢ ܐܲܪ̈ܥܵܢܹܐ ܘܲܫܡܲܝܵܢܹ̈ܐ.</l>
                <l n="725">:ܒܗܲܪ̈ܵܛܝܼܩܹܐ ܡܛܲܫܝܼܢ ܗ̄ܘ̣ܵܘ ܠܹܗ ܙܢܲܝ̈ ܛܲܥܝܘܼܬܹܗ</l>
                <l n="726">ܦܲܪܣܝܼܘ ܐܸܢܘܿܢ ܥܪ̈ܝܼܡܲܝ ܢܲܦܫܵܐ ܠܥܹܝܢ ܟܠ ܒܸܪ̈ܝܵܢ ܀</l>
                <l n="727">:ܦܲܥ̈ܠܹܐ ܫܲܦܠܹ̈ܐ ܓܒܼܵܐ ܠܹܗ ܫܲܦܠܵܐ ܠܘܼܩܒܲܠ ܟܸܐܢܸ̈ܐ</l>
                <l n="728">ܘܠܵܐ ܣܦܲܩ̣ܘ ܥܲܙܝܘܼ ܠܡܹܐܪܲܥ ܩܸܐܪܣܵܐ ܕܥܲܡ ܫܲܪܝܼܪܹ̈ܐ.</l>
                <l n="729">:ܐܲܝܟ ܕܲܒܼܣܲܝܦܵܐ ܚܲܪܒܘܼܗ̇ ܟܸܐܢܸ̈ܐ ܠܡܲܫܪܝܼܬ ܙܹܐܦܹܗ</l>
                <l n="730">ܘܦܵܫܘ ܕܲܠܝܼ̈ܠܹܐ ܕܢܸܗܘܘܿܢ ܣܵܗ̈ܕܹܐ ܕܚܲܝܵܒܼܘܼܬܹܗ ܀</l>
                <l n="731">:ܠܚܲܝܵܒܼܘܼܬܹܗ ܚܙܵܐ ܚܲܝܵܒܼܵܐ ܡܠܸܐ ܚܵܘ̈ܒܵܬܼܵܐ</l>
                <l n="732">ܘܗܵܐ ܡܸܬܡܲܪܡܲܪ ܘܓܵܣ̇ܐ ܡܸܪܬܹܗ ܥܲܠ ܗܸܕܝ̈ܘܿܛܹܐ.</l>
                <l n="733">:ܥܝܲܪܬܵܐ ܕܫܦ̈ܥܐ ܒܵܥܹܐ ܕܢܸܬܒܲܥ ܡ̣ܢ ܙܲܟܵܝܹ̈ܐ</l>
                <l n="734">ܡ̣ܢ ܕܝܘܿܕܘܿܪܘܿܣ ܘܬܹܐܘܿܪܘܿܣ ܘܡܵܪܝ ܢܸܣܛܘܿܪܝܣ ܀</l>
                <l n="735">:ܠܵܐ ܚܲܝܵܒܼܵܐ ܠܲܝܬ ܒܵܟ ܚܲܝܠܵܐ ܠܡܸܬܼܟܲܬܵܫܘܼ</l>
                <l n="736">ܕܗܵܐ ܒܢܸܣܝܵܢܵܐ ܝܠܦܬܝܗܝ ܠܙܲܝܢܵܐ ܕܦܵܠܚܹ̈ܐ ܚܝܼܨܹ̈ܐ.</l>
                <l n="737">:ܗܵܐ ܒܡܘܼܬܼ ܐܸܢܘܿܢ ܒܩܸܐܪܣܵܐ ܕܲܥܒܲܕ ܥܲܡ ܣܝܼ̈ܥܵܬܵܟ</l>
                <l n="738">ܕܲܗܪܲܩܝ ܘܛܲܫܲܝ̈ ܘܠܵܐ ܣܦ݂ܲܩ ܥܲܙܝܼ ܒܝܘܿܡ ܬܲܟܼܬܘܼܫܵܐ ܀</l>
                <l n="739">:ܘܐܸܠܵܐ ܚܵܘܝܼ ܡ̇ܢ ܡ̣ܢ ܦܠܵܚܲܝ̈ܟ ܙܟܼܵܐ ܠܫܲܪܝܼܪܹ̈ܐ</l>
                <l n="740">ܘܐܸܡܲܬܝ ܘܐܲܝܟܵܐ ܘܲܒܼܝܘܡܲܝ̈ ܡ̇ܢ ܗܘ̤ܵܬ ܙܵܟܼܘܿܬܵܟ.</l>
                <l n="741">:ܐܲܝܟܵܘ ܣܝܼܡܘܿܢ ܒܘܼܟܼܪܵܐ ܕܒܲܟܲܪ ܒܲܫܟܼܝܼܪܵܬܵܟ</l>
                <l n="742">ܘܒܐܝܼܕܵܐ ܒܐܝܼܕܵܐ ܟܠ ܕܐܸܬܬܲܠܡܲܕ ܠܙܹܐܦܢܘܼܬܹܗ ܀</l>
                <l n="743">:ܗܵܐ ܛܠܹܩܘ ܘܐܵܦܝܼܘ ܟܠܗܘܿܢ ܣܸܕܩܹ̈ܐ ܕܐܵܘܠܸܕ ܒܐܲܪܥܵܐ</l>
                <l n="744">ܘܠܵܐ ܦܵܫ̣ܘܡܸܢܗܘܿܢ ܐܸܠܵܐ ܣܪܝܼܕܵܐ ܠܚܸܣܕܵܐ ܕܝܼܠܵܟ.</l>
                <l n="745">:ܠܚܸܣܕܵܟ ܩܲܝܵܡ ܣܪܝܼܕܵܐ ܩܲܠܝܼܠ ܡ̣ܢ ܗܹܪ̈ܣܝܼܣ</l>
                <l n="746">ܟܲܕ ܟܡܝܼܢܝܼܢ ܒܸܕܡܘܼܬ ܕܐܒܹ̈ܐ ܠܘܲܥܕܵܐ ܕܥܵܢ̈ܐ ܀</l>
                <l n="747">:ܠܘܲܥܕܵܐ ܕܥܵܢ̈ܐ ܟܢܝܼܫܝܼܢ ܟܠܫܵܥ ܗܲܪ̈ܛܝܼܩܸܐ</l>
                <l n="748">ܘܠܵܐ ܡܸܬܟܚܲܕܝܼܢ ܕܡܲܣܠܝܢ ܘܲܫܕܹܝܢ ܣܪ̈ܘܚܹܐ.</l>
                <l n="749">:ܡܸܠܲܬܼ ܟܸܐܢܹ̈ܐ ܕܚܸܩܲܬ̤ ܐܸܢܘܿܢ ܠܒܲܪ ܡ̣ܢ ܥܵܢ̈ܐ</l>
                <l n="750">ܘܝܲܬܝܼܪܵܐܝܼܬ ܛܢܵܢܵܐ ܟܹܐܢܵܐ ܕܒܹܝܬܼ ܕܝܘܿܕܘܿܪܣ ܀</l>
                <l n="751">:ܕܒܹܝܬܼ ܕܝܘܿܕܘܿܪ̈ܘܣ ܡܟܸܟ ܪܵܘܡܵܐ ܕܟܠ ܗܹܪ̈ܣܝܼܣ</l>
                <l n="752">ܘܣܵܗܕܝܼܢ ܣܸܦܪܹ̈ܐ ܕܲܟܼܬܵܒܲܝܼ̈ܗܘܿܢ ܥܲܠ ܥܲܡܠܲܝ̈ܗܘܿܢ.</l>
                <l n="753">:ܒܲܟܼܬܵܒܿܝܼ̈ܗܘܿܢ ܪܫܝܼܡ ܥܘܼܗܕܵܢܵܐ ܕܢܸܨܚܢܲܝ̈ܗܘܿܢ</l>
                <l n="754">ܕܐܸܡܲܬܝ ܫܲܪܝܼܘ ܘܐܸܡܲܬܝ ܫܲܠܸܡܘ ܒܩܸܐܪܣܵܐ ܕܥܲܡܗܘܿܢ ܀</l>
                <l n="755">ܒܝܘܡܲܝ̈ ܘܵܠܝܼܣ ܗ̄ܘ̤ܵܐ ܫܘܼܪܵܝܵܐ ܠܬܲܟܼܬܘܿܫܵܝ̈ܗܘܿܢ: ܒܝܵܘܡܲܝ̈ ܓܲܒܼܪܵܐ ܡܣܲܝܥ
                    ܙܹܐܦܵܐ ܕܒܹܝܬܼ ܐܵܪܝܼܘܿܣ.</l>
                <l n="756">:ܗܘ̤ ܐܪܝܼܡܹܗ ܠܪܹܫܵܐ ܟܦܝܼܦܵܐ ܕܒܹܝܬ ܐܪܝܼܘܿܣ</l>
                <l n="757">ܘܲܪܕܲܦ ܐܸܢܘܿܢ ܠܟܵܗܢܹ̈ܐ ܟܸܐܢܹ̈ܐ ܠܒܲܪ ܡ̣ܢ ܥܵܢ̈ܐ ܀</l>
                <l n="758">:ܒܗܵܢܵܐ ܙܲܒܼܢܵܐ ܘܲܩܫܹܐ ܙܲܒܼܢܹܗ ܗܘ̤ܵܘ ܫܲܪܝܼܪܹ̈ܐ</l>
                <l n="759">ܘܫܲܪܝܼܪܵܐܝܬܼ ܡܲܟܟܼܘܼܗܝ ܠܙܲܒܼܢܵܐ ܘܲܠܩܲܫܝܘܼܬܹܗ.</l>
                <l n="760">:ܡܵܪܹ̈ܐ ܙܲܒܼܢ̈ܐ ܫܲܕܲܪ ܐܸܢܘܿܢ ܠܘܼܩܒܼܵܠ ܙܒܼܢܹ̈ܐ</l>
                <l n="761">ܒܲܕܡܘܼܬ ܡܲܠܟܵܐ ܕܓܼܒܵܐ ܦܵܠܚܹ̈ܐ ܠܩܸܐܪ̈ܣܹܐ ܩܫܲܝܵܐ ܀</l>
                <l n="762">:ܩܫܹܐ ܗ̄ܘ̣ܵܐ ܙܲܒܼܢܵܐ ܕܲܬܼܠܵܬܲܝ̈ܗܘܿܢ ܦܵܠܵܚܹ̈ܐ ܚܝܼܨܹ̈ܐ</l>
                <l n="763">ܘܫܘܼܪܵܝܵܐ ܗ̄ܘ̣ܵܐ ܕܲܟܼܬܝܼܫܘܼܬܼܵܐ ܕܗܲܪܵܛܝܼܩܹܐ.</l>
                <l n="764">:ܠܒܲܪ ܡ̣ܢ ܛܲܟܼܣܵܐ ܟܬܝܼܫ ܗ̄ܘ̣ܵܐ ܓܲܒܵܐ ܕܒܹܝܬܼ ܐܵܪܝܼܘܿܣ</l>
                <l n="765">ܘܲܡܣܲܝܲܥ ܗ̄ܘ̣ܵܐ ܠܲܟܼܬܝܼܫܘܼܬܗܘܿܢ ܡܲܠܟܵܐ ܟܬܝܼܫܵܐ ܀</l>
                <l n="766">:ܡܲܠܟܵܐ ܘܥܲܡܵܐ ܙܩܝܼܦ ܗ̄ܘ̣ܵܐ ܐܲܟܚܕ ܠܘܼܩܒܼܵܠ ܟܸܐܢܹ̈ܐ</l>
                <l n="767">ܘܠܵܐ ܣܵܦܩܝܼܢ ܗ̄ܘ̣ܵܘ ܠܲܡܥܲܙܵܝܼܘ ܠܘܼܩܒܼܵܠ ܟܸܐܢܹ̈ܐ.</l>
                <l n="768">:ܐܘܿ ܠܙܵܟܘܼܬܼܵܐ ܕܚܵܘܝܼܘ ܒܐܲܪܥܵܐ ܐܲܪ̈ܥܵܢܵܝܹܐ</l>
                <l n="769">ܕܚܲܣܢܘܼܗܝ ܠܥܵܠܡܵܐ ܘܕܵܫܘܼܗ̇ ܒܐܲܪܥܵܐ ܠܡܵܝܘܿܬܼܘܼܬܼܵܐ ܀</l>
                <l n="770">ܐܘ ܠܡܝܘ̈ܬܐ ܕܚܵܘܝܼܘ ܟܘܼܫܪܐ ܕܠܵܐ ܡܵܝܘܿܬܹ̈ܐ: </l>

                <pb ed="http://syriaca.org/manuscript/2289" n="f.68r"/>

                <l n="771">ܘܲܫܒܲܩ̇ܘ ܒܐܲܪܥܵܐ ܫܸܡ ܙܵܟܼܘܼܬܼܗܘܿܢ ܠܕܪ̈ܐ ܕܐܬ̇ܝܢ.</l>
                <l n="772">:ܐܘ ܠܗܲܕ̈ܝܼܐܹܐ ܕܲܕܼܪܲܫ̣ܘ ܐܘܼܪܚܵܐ ܕܲܫܚܝܼܩ ܥܲܡܠܵܗ̇</l>
                <l n="773">ܕܐܲܠܸܦܘ ܐ̄ܢܵܫ̈ܐ ܕܢܸܪܕܘܢ ܫܦܝܼܪ ܠܘܲܥܕܵܐ ܕܪܘܡܵܐ ܀</l>
                <l n="774">:ܠܘܲܥܕܐ ܕܪܵܘܡܵܐ ܪܕܵܘ̣ ܚܲܟܿܝܼܡܹ̈ܐ ܡܚܲܟܿܡܲܝ̈ ܐ̄ܢܵܫ̈ܐ</l>
                <l n="775">ܘܗܵܢ̇ܘ ܬܲܗܪܵܐ ܕܟܲܕܼ ܒܐܲܪܥܵܐ ܗ̄ܘ̤ܵܘ ܣܥ݂ܲܪܘ ܕܲܫܡܲܝܵܐ.</l>
                <l n="776">:ܬܲܗܪܵܐ ܪܲܒܵܐ ܡܠܹܐ ܕܘܼܒܵܪܗܘܿܢ ܕܐܲܪܥܵܢܵܝܹܐ</l>
                <l n="777">ܘܐܲܪ̈ܥܵܢܵܝܹܐ ܠܵܐ ܚܵܪ̣ܘ ܫܲܦܝܼܪ ܒܕܼܘܼܒܵܪ̈ܲܝܗܘܿܢ ܀</l>
                <l n="778">:ܒܕܘܼܒܵܪ̈ܲܝܗܘܿܢ ܥܨܵܐܘܢܝ ܕܐܸܬܼܢܸܐ ܬܲܟܼܬܘܼܫܲܝ̈ܗܘܿܢ</l>
                <l n="779">ܘܲܛܠܝܼܡܘܼܬܼܗܘܿܢ ܥܒܕܬܼܢܝ ܕܐܲܟܸܿܣ ܠܛܵܠܘܿܡ̈ܲܝܗܘܿܢ.</l>
                <l n="780">:ܛܵܠܘܿܡܲܝ̈ܗܘܿܢ ܢܸܬܠܘܢ ܕܝܢܐ ܕܲܛܠܝܡܼܘܼܬܼܗܘܿܢ</l>
                <l n="781">ܕܟܲܕܼ ܙܲܟܵܝܼܝܼ̈ܢ ܚܲܝ̇ܒܼܘ ܐܸܢܘܿܢ ܟܲܕܵܒܼܵܐܝܼܬܼ ܀</l>
                <l n="782">:ܠܗܵܢܵܐ ܛܠܘܼܡܝܵܐ ܒܥ̇ܝܬܼ ܕܐܸܬܼܢܲܩܲܡ ܡ̣ܢ ܛܵܠܘܿܡܹ̈ܐ</l>
                <l n="783">ܘܲܥܨܵܢܝ ܪܸܥܝܵܢܝ ܕܐܵܘܠܸܕܼ ܡܸ̈ܠܹܐ ܕܡܲܟܿܣܵܢܘܼܬܼܵܐ.</l>
                <l n="784">:ܡܸ̈ܠܹܐ ܕܣܲܟܼ̈ܠܹܐ ܥܲܒܼܪܢܝ ܕܐܸܗܘܹܐ ܡܗܦܟ ܡܸܠܹ̈ܐ</l>
                <l n="785">ܘܟܲܕܼ ܠܵܐ ܪܥܐ ܐ̄ܢܵܐ ܬܢܹ̇ܝܬܼ ܬܲܫܥܝܼܬܼܵܐ ܕܕܘܼܒܵܪ ܟܹܐܢܹ̈ܐ ܀</l>
                <l n="786">:ܥܹܢܝܵܢ ܟܹܐܢܹ̈ܐ ܢܸܪܚܲܡ ܟܠܢܫ ܕܟܹܐܝܢ ܥܸܢܝܵܢܹܗ</l>
                <l n="787">ܘܲܒܼܥܸܢܝܵܢܗܘܿܢ ܢܕܲܪܸܫ ܢܲܦܫܹܗ ܒܟܼܠܗܘܿܢ ܚܲܝ̈ܘܗܝ.</l>
                <l n="788">:ܚܲܝܹ̈ܐ ܕܠܵܐ ܚܒܸܿܠ ܡܲܩܢܹܐ ܗܪܸܓܿܐ ܕܥܲܡ ܫܲܪܝܼܪܹ̈ܐ</l>
                <l n="789">ܬܵܘ ܢܸܬܼܗܲܓܹܿܐ ܒܗܸܓܼܝܵܢ ܚܲܝܹ̈ܐ ܕܡ̣ܢ ܡܸܠܲܝ̈ܗܘܿܢ ܀</l>
                <l n="790">:ܠܚܲܝܹ̈ܐ ܕܐ̄ܢܵܫ̈ܐ ܪܚܸܡܘ ܫܲܪ̈ܝܼܪܹܐ ܡ̣ܢ ܟܠܡܸܕܡ</l>
                <l n="791">ܘܡܸܛܠ ܐܢܵܫ̈ܐ ܩܲܒܸܿܠܘ ܒܸܙܚܵܐ ܡ̣ܢ ܡܲܪ̈̇ܚܹܐ.</l>
                <l n="792">:ܠܪܵܚܸ̇ܡ ܐ̄ܢܵܫܵܐ ܚܙ̣ܵܘ ܕܲܒܛܝܼܠ ܠܹܗ ܥܲܠ ܒܲܪܢܵܫܵܐ</l>
                <l n="793">ܘܲܬܼܪܲܨܘ ܢܝܼܫܵܐ ܠܲܡܕܲܡܵܝܘܼ ܠܢܝܼܫܵܐ ܕܪ̈ܵܚܡܵܘܗܝ ܀</l>
                <l n="794">:ܠܢܝܼܫܵܐ ܕܪ̈ܵܚܡܵܘܗܝ ܚܙ̣ܵܘ ܐܲܬܼܠܹܝܛܹ̈ܐ ܕܙܲܕܝܼܩܘܼܬܼܵܐ</l>
                <l n="795">ܬܵܘ ܢܸܬܪܲܪܲܫ ܠܡܸܚܢܵܐ ܠܢܝܼܫܵܐ ܕܕܼܘܼܒܵܪ̈ܲܝܗܘܿܢ.</l>
                <l n="796">:ܕܘܼܒܵܪ̈ܲܝܗܘܿܢ ܢܣܝܼܡ ܐܲܝܟ ܨܲܠܡܵܐ ܩܕܼܵܡ ܪܸܥܝܵܢܲܢ</l>
                <l n="797">ܘܢܸܚܙܸܐ ܢܲܦ̣ܫܲܢ ܕܲܠܡܵܐ ܣܵܢܝܵܐ ܒܥܵܘܠܵܐ ܣܲܢܝܵܐ ܀</l>
                <l n="798">:ܨܵܐܬܼܵܐ ܕܥܵܘܠܵܐ ܢܸܡܪܘܿܩ ܟܠܫܵܥ ܡ̣ܢ ܪܸܥܝܵܢܲܢ</l>
                <l n="799">ܕܠܵܐ ܢܸܬܼܦܲܪܣܐ ܒܗܵܘ̇ ܒܘܼܚܪܵܢܵܐ ܕܟܹܐܝܢ ܒܘܼܚܪܵܢܹܗ ܀</l>
            </div>

        </body>
    </text>
</TEI>
