<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8544">On Human Nature
                    - <foreign xml:lang="syr">ܥܠ ܟܝܢܐ ܐܢܫܝܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
                     <respStmt>
                     <resp>based upon</resp>
                     <name><ptr target="#sourceDesc1"/></name>
                 </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/42</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
<editor>
<forename>Alphonse</forename>
<surname>Mingana</surname>
</editor>
<title level="m">Narsai doctoris Syri homiliæ et carmina</title>
<idno type="URI">http://syriaca.org/bibl/1765</idno>
<idno type="zotero">301</idno>
<idno type="URI">http://zotero.org/groups/392292/items/6UFVJ9EG</idno>
<idno type="URI">http://www.worldcat.org/oclc/68740316</idno>
<imprint>
<pubPlace>Mausilii</pubPlace>
<publisher>Typis Fratrum Prædicatorum</publisher>
<date>1905</date>
</imprint>
</monogr> 
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription"> 
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-03-08" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="title" n="0">
                <ab xml:lang="syr">ܥܠ ܟܝܢܐ ܐܢܫܝܐ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="257"/>
                <l>ܡܐ ܡܪܐ ܫܬܥܣܝܪܝܐ</l>
                <l>ܘܡܸܬܼܐܡܲܪ ܒܨܵܘܡܵܐ ܘܲܒܼܒܼܵܥܘܼܬܼܵܐ</l>
                <l>ܥܘܼܢܵܝܵܐ</l>
                <l>ܡܵܪܲܢ ܒܪ̈ܲܚܡܲܝܟ ܦܢܝܼ ܥܲܠ ܥܲܒܼ̈ܕܲܝܟ: ܘܩܲܒܸܿܠ</l>
                <l>ܨܠܘܿܬܲܢ ܘܗܲܒܼ ܫܸܐ̈ܠܬܲܢ.</l>
            </div>
            <div type="text" xml:lang="syr">
                <l n="1">:ܐܹܝܠ ܐܲܠܵܗܵܐ ܫܡܲܥ ܒܵܥܘܼܬܲܢ ܕܲܫܡܝܼܥܵܐ ܠܵܟ</l>
                <l n="2">ܘܦܲܢܵܐ ܒܪ̈ܲܚܡܲܝܟ ܫܸܐܠܲܬܼ ܢܲܦܫܲܢ ܕܲܡܦܵܣܲܬܿ ܒܵܗ̇ ܀</l>
                <l n="3">:ܫܦܝܼܥ ܒܲܚܢܵܢܹܗ ܚܵܘܵܐ ܚܘܼܒܵܟ ܐܲܝܟ ܕܲܡܥܵܕܼ ܐܲܢ̄ܬܿ</l>
                <l n="4">ܕܠܵܐ ܢܲܗܸܠ ܒܹܗ ܣܵܢ̇ܐܵܐ ܕܐ̄ܢܵܫܵܐ ܒܲܥܒܼܵܕܼ ܐܝܼܕܲܝ̈ܟ ܀</l>
                <l n="5">:ܥܬܿܝܼܪ ܡ̣ܢ ܟܠ ܦܬܲܚ ܒܹܝܬܼ ܓܲܙܵܟ ܠܲܣܢܝܼܩܘܼܬܲܢ</l>
                <l n="6">ܕܠܵܐ ܢܸܬܼܡܲܣܟܲܢ ܘܢܵܘܓܲܪ ܢܲܦܫܲܢ ܥܲܡ ܢܵܟܼܘܿܠܵܐ ܀</l>
                <l n="7">:ܓܲܢܒܵܪ ܥܵܠܡܹ̈ܐ ܣܡܘܿܟ ܬܘܼܩܵܢܵܟ ܒܬܼܘܼܩܦܵܐ ܕܚܲܝܠܵܟ</l>
                <l n="8">ܕܗܵܐ ܡܸܙܕܲܥܙܲܥ ܡ̣ܢ ܩܲܫܝܘܼܬܼܵܐ ܕܚܲܫܹ̈ܐ ܘܫܹܐܕܹ̈ܐ ܀</l>
                <l n="9">:ܐܝܼܬܼܝܵܐ ܕܲܡܠܹܝܢ ܫܡܲܝܵܐ ܘܐܲܪܥܵܐ ܡ̣ܢ ܐܝܼܬܼܘܼܬܹܗ</l>
                <l n="10">ܡܠܝܼܢ ܨܸܒܼܝܵܢܵܟ ܘܢܸܬܼܩܲܕܲܫ ܒܲܢ ܫܡܵܟ ܩܲܕܲܝܼܫܵܐ ܀</l>
                <l n="11">:ܓܢܝܼܙ ܒܲܟܼܝܵܢܹܗ ܡ̣ܢ ܪ̈ܘܼܚܵܢܹܐ ܘܡ̣ܢ ܦܲܓܼܪܵܢܹܐ</l>
                <l n="12">ܓܠܝܼ ܒܲܢ ܚܲܝܠܵܟ ܘܚܵܘܵܐ ܥܘܼܬܼܪܵܐ ܕܒܲܣܝܼܡܘܼܬܼܵܟ ܀</l>
                <l n="13">:ܡܲܬܼܩܸܢ ܟܠܵܐ ܕܲܒܼܪ̣ܵܐ ܒܪܝܼܬܼܵܐ ܡ̣ܢ ܠܵܐ ܡܸܕܸܿܡ</l>
                <l n="14">ܚܘܼܣ ܥܲܠ ܥܲܡܠܵܟ ܕܠܵܐ ܢܸܬܼܚܲܒܲܠ ܒܥܸܠܲܬܼ ܥܵܘ̣ܠܲܢ ܀</l>
                <l n="15">:ܙܵܐܹ̇ܢ ܡܲܓܵܢ ܘܡܲܚܸܐ ܒܛܲܝܒܿܘܼ ܡܠܝܼܠܹ̈ܐ ܘܚܲܪ̈ܫܹܐ</l>
                <l n="16">ܦܫܘܿܛ ܝܲܡܝܼܢܵܟ ܘܣܲܒܲܥ ܢܲܦܫܲܢ ܡ̣ܢ ܡ̇ܘܗܲܒܼܬܼܵܟ ܀</l>
                <l n="17">ܠܵܐ ܚܲܣܝܼܪܵܐ ܕܡ̣ܢ ܡܲܠܝܘܼܬܹܗ ܡܠܹܝܢ ܬܘܼܩܵܢܵܘ̈ܗܝ: </l>

                <pb ed="http://syriaca.org/bibl/1765" n="258"/>

                <l n="18">:ܦܬܲܚ ܠܲܦܝܵܣܲܢ ܬܪܲܥ ܨܸܒܼܝܵܢܵܟ ܕܐܲܚܝܼܕܼ ܒܐܲܦܲܝ̈ܢ</l>
                <l n="19">:ܓܡܝܼܪ ܒܐܝܼܬܼܘܼܬܹܗ ܘܠܲܝܬܿ ܫܘܼܪܵܝܵܐ ܠܐܲܡܝܼܢܘܼܬܹܗ</l>
                <l n="20">ܓܡܘܿܪ ܒܲܥܒܼܵܕܼܵܐ ܫܘܼܕܵܝ ܡܸܠܲܝ̈ܟ ܕܲܠܘܵܬܼ ܓܸܢܣܲܢ ܀</l>
                <l n="21">:ܨܵܐܲܪ ܬܹܒܹܝܠ ܒܣܲܡܵܐ ܕܚܘܼܒܹܿܗ ܕܠܵܐ ܡܸܬܼܦܲܟܲܗ</l>
                <l n="22">ܡܪܘܿܩ ܨܵܐܘܼܬܼܵܐ ܕܠܵܐ ܝܼܕܲܥܬܼܵܐ ܡ̣ܢ ܨܘܼܪ̈ܵܬܲܢ ܀</l>
                <l n="23">:ܡܪܲܟܸܿܒܼ ܓܘܼܫܡܹ̈ܐ ܘܢܵܦܲܚ̇ ܢܲܦܫܵܐ ܒܓܼܵܘ ܗܲܕܵܡܹ̈ܐ</l>
                <l n="24">ܫܲܪܲܪ ܝܲܨܪܲܢ ܕܠܵܐ ܢܸܬܼܪܲܦܸܐ ܩܕܼܵܡ ܚܘܼ̈ܬܼܚܵܬܹܐ ܀</l>
                <l n="25">:ܡܝܲܩܲܪ ܐ̄ܢܵܫܵܐ ܝܲܬܿܝܼܪ ܡ̣ܢ ܟܠ ܡܸܛܠ ܚܘܼܒܹܿܗ</l>
                <l n="26">ܚܘܼܣ ܥܲܠ ܨܲܠܡܵܐ ܕܝܲܩܝܼܪܘܼܬܼܵܟ ܕܠܵܐ ܢܸܨܛܲܥܲܪ ܀</l>
                <l n="27">:ܒܸܫܡ ܐܝܼܬܼܘܼܬܼܵܟ ܕܠܵܐ ܪܘܼܟܵܒܼܵܐ ܩ̣ܬܲܝܬܿ ܪܘܼܟܵܒܲܢ</l>
                <l n="28">ܠܵܐ ܢܸܬܼܦܲܟܲܗ ܫܡܵܟ ܝܲܩܝܼܪܵܐ ܒܦܲܟܿܝܼܗܘܼܬܲܢ ܀</l>
                <l n="29">:ܒܲܢ ܚܵܘܝܼܬܵܝܗܝ ܠܚܘܼܒܵܟ ܪܲܒܵܐ ܨܹܝܕܼ ܬܘܼܩܵܢܲܝ̈ܟ</l>
                <l n="30">ܠܵܐ ܬܚܵܘܸܐ ܒܲܢ ܐܵܬܼܵܐ ܕܪܘܼܓܼܙܵܐ ܠܲܥܒܼܵܕܼ ܐܝܼܕܲܝ̈ܟ ܀</l>
                <l n="31">:ܒܲܢ ܣܲܝܸܟܼܬܵܝܗܝ ܠܲܫܡܵܐ ܪܲܒܵܐ ܕܐܘܼܡܵܢܘܼܬܼܵܟ</l>
                <l n="32">ܘܲܒܼܪܘܼܟܵܒܼܵܢ ܚܒ݂ܲܫܬܿ ܐܲܪ̈ܥܵܢܹܐ ܘܲܫܡܲܝܵܢܹ̈ܐ ܀</l>
                <l n="33">:ܒܲܢ ܪܲܟܸܿܒܼܬܵܝܗܝ ܠܪܵܘܡ̇ܐ ܘܥܘܼܡܩܵܐ ܐܲܝܟ ܚܲܕܼ ܓܘܼܫܡܵܐ</l>
                <l n="34">ܚܲܪ̈ܫܹܐ ܒܦܲܓܼܪܲܢ ܡܠܝܼܠܹ̈ܐ ܒܢܲܦܫܲܢ ܬܲܗܪܵܐ ܪܲܒܵܐ ܀</l>
                <l n="35">:ܠܵܐ ܡ̇ܪܝ ܬܸܫܪܹܝܘܗܝ ܠܗܵܢ ܪܘܼܟܵܒܼܵܐ ܕܪܲܟܸܿܒܼ ܚܘܼܒܵܟ</l>
                <l n="36">ܘܠܵܐ ܢܸܬܼܪܲܦܸܐ ܚܙܵܩܵܐ ܪܲܒܵܐ ܕܚܲܝܸܨ ܪܸܡܙܵܟ ܀</l>
                <l n="37">:ܒܗܵܢ ܪܘܼܟܵܒܼܵܐ ܚܵܪܲܬ̤ ܡܸܠܲܬܼܝ ܡܚܝܼܠܲܬܼ ܚܲܝܠܵܐ</l>
                <l n="38">ܘܲܒܼܥܵܬ̤ ܕܬܸܪܕܹܿܐ ܒܐܘܼܪܚܵܐ ܕܡܸܠܹ̈ܐ ܕܐܲܣܝܼܪ̈ܵܢ ܒܹܗ ܀</l>
                <l n="39">:ܒܗܵܢ ܐܲܣܵܪܵܐ ܐܲܩܸܬܼ ܪܸܥܝܵܢܝ ܒܨܝܼܪ ܒܘܼܝܵܢܵܐ</l>
                <l n="40">ܘܲܬܼܗܲܪ ܣܲܓܿܝܼ ܒܐܘܼܡ̇ܢܘܼܬܼܵܐ ܕܪܸܡܙܵܐ ܕܐܲܣܪܹ݂ܗ ܀</l>
                <l n="41">:ܒܗܵܢ ܬܘܼܩܵܢܵܐ ܦܗܵܘ̣ ܚܘܼܫܵܒܲܝ̈ ܟܲܪ̈ܝܲܝ ܪܲܗܛܵܐ</l>
                <l n="42">ܘܥܲܬܸܿܕܘ ܡܸܠܹ̈ܐ ܕܢܸܒܼܢܘܿܢ ܫܲܪܒܵܐ ܩܕܼܵܡ ܫܵܡܘܿܥܹ̈ܐ ܀</l>
                <l n="43">:ܒܗܵܢܵܐ ܣܲܒܼܪܵܐ ܚܸܙܩܲܬ̤ ܡܸܠܬܼܝ ܒܵܬܲܪ ܡܸܠܹ̈ܐ</l>
                <l n="44">ܕܐܸܦܘܿܩ ܐܲܝܬܸܿܐ ܣܒܲܪܬܼܵܐ ܕܲܫܡܵܟ ܠܲܥܒܼܵܕܼ ܐܝܼܕܲܝ̈ܟ ܀</l>
                <l n="45">:ܒܗܵܕܹܐ ܬܸܢܘܲܝ ܪܕܹܝܬܼ ܒܹܝܬܼ ܚܘܼܩܹ̈ܐ ܕܲܟܼܬܼܝܼ̈ܒܼܵܬܼܵܐ</l>
                <l n="46">ܕܐܲܗܓܸܿܐ ܠܐ̄ܢܵܫܵܐ ܒܫܲܪܒܵܐ ܪܲܒܵܐ ܕܒܼܵܪܘܿܝܘܼܬܼܵܟ ܀</l>
                <l n="47">:ܒܗܵܢ ܐܸܣܟܹܿܡܵܐ ܨܵܪܬܼ ܡܸܠܹ̈ܐ ܒܩܲܢܝܵܐ ܕܠܸܫܢܝ</l>
                <l n="48">ܕܲܢܚܘܼܪ ܟܠܢܵܫ ܒܨܲܠܡܵܐ ܦܲܐܝܵܐ ܕܥܵܒܼܘܿܕܼܘܼܬܼܵܟ ܀</l>
                <l n="49">ܨܠܸܡ ܬܘܼܩܵܢܵܟ ܚܙ̇ܝܬܼ ܕܲܡܨܲܝܲܬܼ ܚܲܟܿܝܼܡܵܐܝܼܬܼ: </l>

                <pb ed="http://syriaca.org/bibl/1765" n="259"/>

                <l n="50">ܘܲܒܼܥܹ̇ܝܬܼ ܕܐܸܕܼܠܸܐ ܠܦܲܐܝܘܼܬܼ ܫܘܼܦܪܹܗ ܩܕܼܵܡ ܚܲܙܵܝܹ̈ܐ ܀</l>
                <l n="51">:ܒܲܨܠܸܡ ܨܲܠܡܲܢ ܚܙܹ̇ܝܬܼ ܕܐܲܣܝܼܪܵܐ ܒܪܝܼܬܼܵܐ ܟܠܵܗ̇</l>
                <l n="52">ܘܲܩܪܹܝܬܼ ܐ̄ܢܵܫܵܐ ܕܢܹܐܬܼܘܿܢ ܢܸܚܙܘܿܢ ܟܠ ܒܲܟܼܝܵܢܲܢ ܀</l>
                <l n="53">:ܟܝܵܢܵܐ ܢܲܓܼܕܲܢܝ ܕܐܸܚܙܸܐ ܟܝܵܢܹ̈ܐ ܕܐܲܣܝܼܪܝܼܢ ܒܹܗ</l>
                <l n="54">ܕܐܲܝܟܲܢ ܘܲܟܼܡܵܐ ܣܦ݂ܲܩ ܚܲܠܵܫܵܐ ܕܢܹܐܚܘܿܪ ܟܠܵܐ ܀</l>
                <l n="55">:ܒܹܗ ܒܲܟܼܝܵܢܲܢ ܚܙܹ̇ܝܬܼ ܚܸܟܼ̈ܡܵܬܼܵܐ ܕܐܲܠܵܗܘܼܬܼܵܟ</l>
                <l n="56">ܘܲܪܢܹ̇ܝܬܼ ܕܐܝܼܕ ܗ̄ܘ̣ ܣܲܒܼܪܵܐ ܠܐ̄ܢܵܫܵܐ ܟܡܵܐ ܐܸܢ ܚܲܛܵܝ ܀</l>
                <l n="57">:ܫܸܡ ܐܝܼܬܼܘܼܬܼܵܟ ܚܙܹ̇ܝܬܼ ܕܲܫܪܹܐ ܒܹܗ ܐܲܝܟ ܕܲܒܼܢܵܘܣܵܐ</l>
                <l n="58">ܘܐܲܚܕܲܢܝ ܬܲܗܪܵܐ ܕܐܲܝܟܲܢ ܣܵܦܹ̇ܩ ܫܝܼܛܵܐ ܠܟܲܣܝܵܐ ܀</l>
                <l n="59">:ܫܝܼܛ ܗ̄ܘ̣ ܣܲܓܿܝܼ ܘܐܲܢ̄ܬܿ ܝܲܩܲܪܬܵܝܗܝ ܕܠܵܐ ܡܘܼܫ̈ܚܵܬܼܵܐ</l>
                <l n="60">ܘܡܲܢ ܠܵܐ ܢܸܬܼܗܲܪ ܕܲܠܫܝܼܛܘܼܬܹܗ ܓ̣ܒܲܝܬܿ ܛܵܒܼ ܡ̣ܢ ܟܠ ܀</l>
                <l n="61">:ܘܐܸܢܗܘ̤ ܕܚܘܼܒܵܟ ܓ̣ܒܼܵܝܗܝ ܡ̣ܢ ܟܠܵܐ ܘܲܩܪ̣ܵܝܗܝ ܒܲܫܡܹܗ</l>
                <l n="62">ܡ̇ܟܹܝܢ ܢܲܫܲܪ ܕܠܵܐ ܡܲܣܠܸܐ ܐܲܢ̄ܬܿ ܓܒܼܝܼܬܼܵܐ ܕܲܓܼܒܲܝܬܿ ܀</l>
                <l n="63">:ܐܸܢ ܡ̇ܪܘܼܬܼܵܟ ܥܒܲܕܼܬܹܗ ܡܪܵܐ ܥܲܠ ܟܠ ܕܲܗܘ̤ܵܐ</l>
                <l n="64">ܡܲܢ ܠܵܐ ܢܸܟܼܕܿܘܿܢ ܢܲܦܫܹܗ ܒܢܝܼܪܵܐ ܕܦܘܼܠܚܵܢ ܚܲܝܵܘ̈ܗܝ ܀</l>
                <l n="65">:ܐܸܢ ܝܼܕܲܥܬܼܵܟ ܩܪܵܬ̤ ܘܩܲܪܸܒܼܬܹܗ ܠܕܲܪܓܼܵܐ ܪܵܡ̇ܐ</l>
                <l n="66">ܡܲܢ ܠܵܐ ܢܵܘܕܹܿܐ ܕܫܲܪܝܼܪ ܕܲܪܓܹܗ ܘܫܸܡ ܫܘܼܠܛܵܢܹܗ ܀</l>
                <l n="67">:ܐܸܢ ܟܲܣܝܘܼܬܼܵܟ ܓ̣ܠܲܝܬܿ ܠܲܥܒܼܵܕܲܝ̈ܟ ܒܝܲܕ ܓܲܠܝܘܼܬܹܗ</l>
                <l n="68">ܡܲܢ ܠܵܐ ܢܸܟܼܢܘܿܫ ܚܝܵܪܹܗ ܡ̣ܢ ܟܠ ܨܹܝܕܼ ܪܘܼܟܵܒܹܗ ܀</l>
                <l n="69">:ܐܸܢ ܒܹܗ ܒܲܕܿܩܬܿ ܐ̄ܪܵܙܵܐ ܪܲܒܵܐ ܕܲܒܼܪܵܐ ܘܪܘܼܚܵܐ</l>
                <l n="70">ܡܲܢ ܠܵܐ ܢܸܩܪܘܿܒܼ ܨܼܝܕ ܚܸܟܼܡܵܬܼ̈ܐ ܕܟܲܣ̈ܝܵܢ ܒܲܫܡܹܗ ܀</l>
                <l n="71">:ܐܸܢ ܒܹܗ ܚܵܘܝܼܬܿ ܒܲܣܝܼܡܘܼܬܼܵܟ ܠܥܝܼܪܹ̈ܐ ܘܐ̄ܢܵܫܵܐ</l>
                <l n="72">ܡܲܢ ܠܵܐ ܢܹܐܚܘܿܒܼ ܓܵܘܣܵܐ ܒܦܲܓܼܪܹܗ ܕܲܢܦܝܼܣ ܚܠܵܦܵܘܗܝ ܀</l>
                <l n="73">:ܐܸܢ ܗܘ̤ ܕܡܸܠܬܼܵܐ ܝܲܠܕܵܐ ܕܡܸܢܵܟ ܥܡ݂ܲܪ ܒܹܗ ܒܚܘܼܒܵܐ</l>
                <l n="74">ܡܲܢ ܠܵܐ ܢܸܩܪ݂ܝܘܗܝ ܐܲܚܝܼܕܼ ܣܵܟܼܵܐ ܕܪܵܘܡ̇ܐ ܘܥܘܼܡܩܵܐ ܀</l>
                <l n="75">:ܐܸܢ ܒܹܗ ܫܲܡܠܝܼܬܿ ܣܵܥܘܿܪܘܼܬܼܵܐ ܕܲܚܠܵܦ ܟܠܵܐ</l>
                <l n="76">ܡܲܢ ܠܵܐ ܢܹܐܚܘܿܕܼ ܒܣܵܥܘܿܪܘܼܬܹܗ ܕܠܵܐ ܩܘܼܛܵܥܵܐ ܀</l>
                <l n="77">:ܐܸܢ ܒܹܗ ܥܬܼܝܼܕܼ ܐܲܢ̄ܬܿ ܕܲܬܿܕܼܘܼܢ ܐܲܪܥܵܐ ܒܫܘܼܠܵܡ ܙܲܒܼܢܹ̈ܐ</l>
                <l n="78">ܡܲܢ ܠܵܐ ܢܸܕܚܲܠ ܡ̣ܢ ܒܘܼܚܪܵܢܵܐ ܕܗܵܘܹ̇ܐ ܒܐܝܼܕܼܵܘ̈ܗܝ ܀</l>
                <l n="79">:ܘܐܸܢ ܒܹܗ ܝܵܗ̇ܒܲܬܿ ܛܘܼܒܹ̈ܐ ܠܛܵܒܹ̈ܐ ܘܢܸܓܼ̈ܕܹܿܐ ܠܒܼܝܼܫܹ̈ܐ</l>
                <l n="80">ܡܲܢ ܠܵܐ ܢܦܝܼܣܵܟ ܕܬܼܗܘܸܐ ܣܢܹܐܓܼܪܵܐ ܚܠܵܦ ܚܵܘ̈ܒܵܬܹܗ ܀</l>
                <l n="81">ܘܐܸܢ ܗܘ̤ ܕܫܲܠܝܼܛ ܥܲܠ ܗܵܢ ܥܵܠܡܵܐ ܘܥܲܠ ܗܵܘ̇ ܕܲܥܬܼܝܼܕܼ: </l>

                <pb ed="http://syriaca.org/bibl/1765" n="260"/>

                <l n="82">ܡܲܢ ܠܵܐ ܢܗܲܝܡܸܢ ܕܲܬܼܪܲܝܵܢܵܐ ܗ̄ܘ̣ ܕܐܲܠܵܗܘܼܬܼܵܐ ܀</l>
                <l n="83">:ܠܗܵܠܹܝܢ ܕܲܪ̈ܓܹܐ ܚܙܹ̇ܝܬܼ ܕܐܸܬܼܥܲܠܝܼ ܟܝܵܢܲܢ ܫܝܼܛܵܐ</l>
                <l n="84">ܘܓܲܪܓܲܢܝ ܪܸܥܝܵܢܝ ܕܐܸܪܕܹܿܐ ܒܡܸܠܹ̈ܐ ܠܘܵܬܼ ܫܝܼܛܘܼܬܹܗ ܀</l>
                <l n="85">:ܪܲܒܿܘܼܬܼ ܕܲܪܓܹܗ ܥܨ̣ܵܬܲܢܝ ܕܐܲܡ̣ܪܲܚ ܠܒܲܪ ܡ̣ܢ ܛܲܟܼܣܵܐ</l>
                <l n="86">ܘܐܸܚܙܘܿܩ ܒܐܘܼܪܚܵܐ ܕܪܲܒܵܐ ܒܨܵܬܼܵܗ̇ ܡ̣ܢ ܦܸܬܼܓܼܵܡܲܝ̈ ܀</l>
                <l n="87">:ܨܹܝܕ ܟܲܣܝܘܼܬܼܵܟ ܕܲܒܼܓܲܠܝܘܼܬܹܗ ܒܥܹ̇ܝܬܼ ܕܐܸܬܼܩܲܪܲܒܼ</l>
                <l n="88">ܦܫܘܿܛ ܠܝܼ ܐܝܼܕܼܵܟ ܐܲܝܟ ܕܲܠܫܸܡܥܘܿܢ ܕܐܸܩܪܘܿܒܼ ܘܐܲܦܝܼܣ ܀</l>
                <l n="89">:ܠܝܲܡܵܐ ܕܡܸܠܹ̈ܐ ܕܲܚܠܵܦ ܚܲܝܲܝ̈ܢ ܢ̣ܚܸܬܼܘ ܚܘܼܫܵܒܲܝ̈</l>
                <l n="90">ܢܕܲܠܹܝܢܝ ܪܸܡܙܵܟ ܕܠܵܐ ܐܸܬܿܛܲܒܲܥ ܒܲܕܼܠܵܐ ܦܲܐ̈ܝܵܢ ܀</l>
                <l n="91">:ܕܐܲܦܝܼܣ ܩܸܪܒܹܿܬܼ ܚܠܵܦ ܣܘܼܥܪ݁ܵܢܹܐ ܕܝܼܠܝ ܘܲܕܼܚܲܒܼܪܲܝ</l>
                <l n="92">ܚܲܝܸܠ ܙܵܘܥܲܝ̈ ܕܠܵܐ ܢܸܬܼܪܲܦܘܿܢ ܥܲܕܼ ܡܸܫܬܲܡܥܝܼܢ ܀</l>
                <l n="93">:ܒܲܬܼܪܲܥ ܪ̈ܲܚܡܲܝܟ ܢܵܩܹ̇ܫ ܨܸܒܼܝܵܢܝ ܨܵܒܹ̇ܐ ܒܚܲܝܲܝܢ</l>
                <l n="94">ܦܬܲܚܠܲܢ ܕܢܸܥܘܿܠ ܘܢܸܣܲܒܼ ܙܸܕܩܵܐ ܐܲܝܟ ܡܸܣܟܹܿܢܹ̈ܐ ܀</l>
                <l n="95">:ܡܸܣܟܹܿܝܢ ܘܲܨܪܝܼܟ ܓܸܢܣܲܢ ܫܝܼܛܵܐ ܡ̣ܢ ܟܠ ܛܵܒܼ̈ܢ</l>
                <l n="96">ܣܡܘܿܟ ܫܝܼܛܘܼܬܹܗ ܒܢܸܬܼܪܵܐ ܙܥܘܿܪܵܐ ܕܡ̣ܢ ܡ̇ܘܗܲܒܼܬܼܵܟ ܀</l>
                <l n="97">:ܡܚܝܼܠ ܗ̄ܘ̣ ܣܲܓܿܝܼ ܕܲܢܟܲܢܸܫ ܠܹܗ ܡ̇ܙܘܿܢ ܙܲܒܼܢܵܐ</l>
                <l n="98">ܘܠܵܐ ܡܨܸܐ ܕܢܸܦܠܘܿܚ ܐܲܪܥܵܐ ܒܚܲܝܠܹܗ ܒܸܠܥܵܕܼ ܚܲܝܠܵܟ ܀</l>
                <l n="99">:ܩܸܢܛܵܐ ܪܲܒܵܐ ܡܠܸܐ ܦܘܼܠܚܵܢܹܗ ܟܡܵܐ ܐܸܢ ܦܵܠܲܚ̇</l>
                <l n="100">ܘܠܲܝܬܿ ܬܘܼܟܼܠܵܢܵܐ ܥܲܠ ܡ̇ܙܘܿܢܹܗ ܟܡܵܐ ܐܸܢ ܣܲܓܿܝܼ ܀</l>
                <l n="101">:ܚܲܫܹ̈ܐ ܘܟܹܐܒܹ̈ܐ ܠܘܹܝܢ ܠܲܬܼܥܵܫܹܗ ܩܲܝܛܵܐ ܘܣܲܬܼܘܵܐ</l>
                <l n="102">ܘܟܼܠ ܢܸܟܼܝܵܢܝܼ̈ܢ ܐܲܡܝܼܢܝܼܢ ܠܹܗ ܠܹܗ ܘܲܠܕܝܼܠܹܗ ܀</l>
                <l n="103">:ܣܲܓܿܝܼ ܥܲܡܠܹܗ ܘܲܙܥܘܿܪ ܐܲܓܼܪܵܐ ܕܡܸܬܼܦܲܢܹܐ ܠܹܗ</l>
                <l n="104">ܘܪܲܒܵܐ ܗ̄ܝܼ ܠܸܐܘܬܹܗ ܘܫܝܼܛ ܘܲܡܙܲܠܗܲܙ ܡ̇ܙܘܿܢ ܚܲܝܵܘ̈ܗܝ ܀</l>
                <l n="105">:ܙܵܪܲܥ ܣܲܓܿܝܼ ܘܚܵܡܹ̇ܠ ܩܲܠܝܼܠ ܡ݂ܢ ܣܲܓܿܝܼ̈ܐܹܐ</l>
                <l n="106">ܡܛܲܪܲܦ ܘܲܫܚܝܼܩ ܘܥܲܕܼ ܡܸܬܼܒܲܣܲܡ ܒܲܠܥܹܗ ܡ̇ܘܬܵܐ ܀</l>
                <l n="107">:ܒܩܸܢܛܵܐ ܙܵܪܲܥ ܘܲܒܼܣܘܼܪܵܕܼܵܐ ܡܟܲܢܸܫ ܦܹܐܪܹ̈ܐ</l>
                <l n="108">ܘܠܵܐ ܬܟܼܝܼܠ ܠܸܒܹ̇ܗ ܕܚܵ̇ܕܹܐ ܒܥܲܡܠܹܗ ܘܲܒܼܟܼܘܼܢܵܫܹܗ ܀</l>
                <l n="109">:ܫܵܕܹ̇ܐ ܠܲܚܡܹܗ ܒܐܲܦܲܝ̈ ܚܲܩܠܵܐ ܕܢܸܬܼܦܲܢܹܐ ܠܹܗ</l>
                <l n="110">ܘܩܲܢܝܼܛ ܘܲܡܥܵܩ ܕܕܲܠܡܵܐ ܢܹܐܒܲܕܼ ܘܢܵܘܦܘܿܢ ܚܲܝܵܘ̈ܗܝ ܀</l>
                <l n="111">:ܦܵܠܲܚ̇ ܐܲܪܥܵܐ ܘܪܵܢܹ̇ܐ ܕܕܲܠܡܵܐ ܬܟܼܘܼܡ ܥܲܠ ܦܹܐܪܹ̈ܐ</l>
                <l n="112">ܘܚܵܙܹ̇ܩ ܒܐܘܼܪܚܵܐ ܘܝܵܬܹ̇ܒܼ ܡ̇ܘܬܵܐ ܘܲܡܣܲܟܸܿܐ ܠܹܗ ܀ </l>

                <pb ed="http://syriaca.org/bibl/1765" n="261"/>

                <l n="113">:ܐܲܝܟ ܝܵܠܕܲܬܵܐ ܡܣܲܟܸܿܐ ܠܦܹܐܪܹ̈ܐ ܐܲܝܟ ܕܠܥܘܸܠܵܐ</l>
                <l n="114">ܘܚܸܒܼܠܹ̈ܐ ܕܡ̇ܘܬܵܐ ܡܵܚܹ̇ܝܢ ܟܠܫܵܥ ܠܦܵܪܘܿܫܘܼܬܹܗ ܀</l>
                <l n="115">:ܩܪܵܒܼܵܐ ܪܲܒܵܐ ܙܩܝܼܦ ܒܟܼܠܥܸܕܵܢ ܠܘܼܩܒܲܠ ܝܲܨܪܹܗ</l>
                <l n="116">ܘܐܸܢ ܢ̣ܵܡ ܘܲܕܡܸܟ ܥܲܠ̣ܘ ܚܘܼ̈ܬܼܚܵܬܹܐ ܘܒܲܙܘ ܚܹܐܪܘܼܬܹܗ ܀</l>
                <l n="117">:ܒܲܬܼܪܹܝܢ ܩܹܐܪ̈ܣܝܼܢ ܪܡܸܐ ܚܲܠܵܫܵܐ ܕܒܼܝܼܫ ܚܲܕܼ ܡ̣ܢ ܚܲܕܼ</l>
                <l n="118">ܒܚܲܫܲܝ̈ ܦܲܓܼܪܹܗ ܘܡ̇ܙܘܿܢ ܚܲܝܵܘ̈ܗܝ ܢܸܓܼ̈ܕܹܿܐ ܥܦܝܼܦܹ̈ܐ ܀</l>
                <l n="119">:ܐܲܝܟ ܕܲܒܼܥܲܪ̈ܩܹܐ ܡܢܲܓܸܿܕ ܗܘ̤ ܠܹܗ ܒܐܝܼܕܼܵܐ ܕܝܲܨܪܹܗ</l>
                <l n="120">ܘܠܲܝܬܿ ܒܹܗ ܕܘܼܟܿܬܼܵܐ ܕܠܵܐ ܫܘܼܠܵܡܵܐ ܕܚܲܫܹ̈ܐ ܡܲܠܝܵܐ ܀</l>
                <l n="121">:ܚܲܫܝܼܫ ܘܲܡܥܵܩ ܠܘܼܩܒܲܠ ܚܲܫܘ̈ܗܝ ܘܠܘܼܩܒܲܠ ܥܲܡܠܵܘ̈ܗܝ</l>
                <l n="122">ܘܠܲܝܬܿ ܥܸܕܵܢܵܐ ܕܠܵܐ ܡܸܬܿܬܿܢܲܚ ܡܲܪܝܼܪܵܝܼܬܼ ܀</l>
                <l n="123">:ܐܸܢ ܚ݂ܲܡ ܫܸܡܫܵܐ ܚ̣ܡܵܐ ܪܸܥܝܵܢܹܗ ܠܘܼܩܒܲܠ ܙܲܪ̈ܥܵܘܗܝ</l>
                <l n="124">ܘܐܸܢ ܓ̣ܵܙ ܡܸܛܵܐ ܝ̄ܒܸܫ̣ܘ ܚܘܼܫܵܒܼܵܘ̈ܗܝ ܥܲܡ ܢܸܨ̈ܒܵܬܹܗ ܀</l>
                <l n="125">:ܘܐܸܢܗܘ̤ ܕܥܸܠܒܲܬ̤ ܚܲܡܝܼܡܘܼܬܼܵܐ ܩܲܛ̣ܠܹܗ ܨܲܗܝܵܐ</l>
                <l n="126">ܘܐܸܢܗܘ̤ ܕܣܸܓܲܝܲܬ̤ ܩܲܪܝܼܪܘܼܬܼܵܐ ܛܠܸܩ̣ ܡ̣ܢ ܥܲܪܝܵܐ ܀</l>
                <l n="127">:ܐܸܢ ܐܸܬܼܡܲܣܟܲܢ ܒܛܹܢ ܩܘܼܛܵܥܵܐ ܘܐܵܘܠܸܕܼ ܪܸܛܢܵܐ</l>
                <l n="128">ܘܐܸܢ ܐܸܫܬܲܪܬܲܚ ܠܲܒܼܫ̣ܹܗ ܚܘܼܬܼܪܵܐ ܘܪܵܡܘܼܬܼ ܪܘܼܚܵܐ ܀</l>
                <l n="129">:ܐܸܢ ܐܸܙܕܲܕܲܩ ܐܲܗܸܠ ܘܲܓܼܚܸܟ ܥܲܠ ܚܲܛܵܝܹ̈ܐ</l>
                <l n="130">ܘܐܸܢܗܘ̤ ܕܲܚܝ̣ܛܵܐ ܐܵܘܚܸܠ ܘܲܦܣ݂ܲܩ ܕܠܲܝܬܿ ܬܘܼܒܼ ܣܲܒܼܪܵܐ ܀</l>
                <l n="131">:ܐܸܢ ܐܸܬܼܚܲܟܲܡ ܛܥ̣ܵܐ ܠܲܟܼܝܵܢܵܐ ܕܫܝܼܛܘܼܬܼ ܡܸܕܼܪܹܗ</l>
                <l n="132">ܘܐܸܢ ܡܸܫܬܲܒܼܗܲܪ ܗܘ̤ܵܐ ܠܹܗ ܚܲܝܘ̄ܬܼܵܐ ܕܠܵܐ ܒܘܼܝܵܢܵܐ ܀</l>
                <l n="133">:ܒܣܲܓܿܝܼ ܘܒܲܙܥܘܿܪ ܚܲܫܵܘ̈ܗܝ ܣܵܓܹ̇ܝܢ ܘܥ̣ܵܘܠܹܗ ܝܵܪܹܒܼ</l>
                <l n="134">ܘܡ̇ܢܵܐ ܢܸܥܒܸܿܕܼ ܘܠܲܐܝܟܵܐ ܢܸܥܪܘܿܩ ܡܙܲܠܗܲܙ ܒܚܲܝܵܘ̈ܗܝ ܀</l>
                <l n="135">:ܒܹܝܬܼ ܝܲܬܿܝܼܪܵܐ ܘܲܠܚܲܣܝܼܪܵܐ ܡܸܚܣܲܪ ܚܵ̇ܣܲܪ</l>
                <l n="136">ܘܐܲܝܟܲܢ ܡܲܨܝܵܐ ܕܢܸܛܲܪ ܚܲܝܵܘ̈ܗܝ ܕܠܵܐ ܢܸܟܼܝܵܢܹ̈ܐ ܀</l>
                <l n="137">:ܥܲܣܩܵܐ ܣܲܓܿܝܼ ܠܲܒܼܢܲܝ̈ܢܵܫܵܐ ܠܡܸܚܵܐ ܫܲܦܝܼܪ</l>
                <l n="138">ܘܠܵܐ ܦܫܝܼܩ ܪܲܗܛܵܐ ܕܙܲܕܼܝܼܩܘܼܬܼܵܐ ܠܦܲܓܼܪ̈ܵܢܵܝܹܐ ܀</l>
                <l n="139">:ܦܲܓܼܪܵܐ ܦܲܓܼܪܵܐ ܗ̄ܘ̣ ܟܡܵܐ ܐܸܢ ܢܸܪܲܓܼ ܪ̈ܘܼܚܵܢܝܵܬܼܵܐ</l>
                <l n="140">ܐܵܦ ܗܝ̤ ܪܸܓܿܬܹܗ ܠܵܘ ܕܝܼܠܹܗ ܗ̄ܝܼ ܐܸܠܵܐ ܕܲܐ̄ܚܪܹܝܢ ܀</l>
                <l n="141">ܐ̄ܚܪܹܝܢ ܥܵܡܲ݁ܪ ܒܹܗ ܒܢܵܘܣܵܐ ܕܡܸܕܼܪܵܐ ܡܸܬܼܚܲܒܿܠܵܢܵܐ: </l>

                <pb ed="http://syriaca.org/bibl/1765" n="262"/>

                <l n="142">ܘܲܒܼܚܲܝܘܼܬܹܗ ܡܗܲܒܸܿܒܼ ܩܲܠܝܼܠ ܥܲܕܼ ܡܸܬܼܚܲܒܲܠ ܀</l>
                <l n="143">:ܚܒܼܵܠܵܐ ܗ̄ܘ̣ ܟܠܹܗ ܟܡܵܐ ܐܸܢ ܐܝܼܬܼ ܒܹܗ ܡܢܵܬܼܵܐ ܕܚܲܝܹ̈ܐ</l>
                <l n="144">ܐܵܦ ܗܝ̤ ܗܵܕܹܐ ܙܥܘܿܪܝܼܢ ܚܲܝܹܝ̈ܗ̇ ܠܡܲܚܵܝܘܼܬܹܗ ܀</l>
                <l n="145">:ܘܐܸܢ ܚܲܝܘܼܬܼܵܐ ܕܒܹܗ ܚܲܣܝܼܪܵܐ ܗ̄ܝܼ ܡ̣ܢ ܚܲܝܘܼܬܼܵܐ</l>
                <l n="146">ܐܲܝܟܲܢ ܡܸܫܟܲܚ ܠܡܸܚܵܐ ܒܚܲܝܹ̈ܐ ܡܸܬܼܚܲܒܿܠܵܢܹ̈ܐ ܀</l>
                <l n="147">:ܢܹܐܬܼܘܿܢ ܪ̈ܲܚܡܲܝܟ ܡ̇ܪܝ ܠܐܝܼܵܠܹܗ ܕܓܸܢܣܲܢ ܫܝܼܛܵܐ</l>
                <l n="148">ܕܗܵܐ ܚܵܒܼ݂ ܘܐܲܫܦܸܠ ܚܹܝܠ ܚܲܝܘܼܬܹܗ ܒܐܵܓܼܘܿܢ ܚܲܫܹ̈ܐ ܀</l>
                <l n="149">:ܦܫܘܿܛ ܠܹܗ ܐܝܼܕܼܵܐ ܠܐܵܓܼܘܿܢܸܣܛܵܐ ܪܦܸܐ ܪܸܥܝܵܢܵܐ</l>
                <l n="150">ܕܗܵܐ ܙܩܲܦ̣ ܨܸܒܼܥܵܐ ܘܠܵܐ ܡܨܸܐ ܕܢܹܐܚܘܿܕܼ ܕܲܪܵܐ ܒܓܸܠܝܵܐ ܀</l>
                <l n="151">:ܩܥܝܼ ܘܠܲܒܸܿܒܲܝܗܝ ܠܲܩܪܲܒܼܬܼܵܢܵܐ ܡܸܬܼܚܲܒܿܠܵܢܵܐ</l>
                <l n="152">ܕܗܵܐ ܐܸܬܼܪܲܦܝܼܘ ܕܪ̈ܵܥܹܐ ܕܐܝܼܕܼܵܘ̈ܗܝ ܠܡܸܚܢܵܐ ܠܢܝܼܫܵܐ ܀</l>
                <l n="153">:ܦܩܘܿܕܼ ܠܲܟܼܝܵܢܹ̈ܐ ܡܸܬܼܝܲܕܼܥܵܢܹ̈ܐ ܕܲܢܥܲܕܲܪܘܼܢܵܝܗܝ</l>
                <l n="154">ܕܗܵܐ ܦܸܕܲܬ̤ ܠܵܗ̇ ܐܝܼܕܹܗ ܠܡܹܐܚܲܕܼ ܩܸܫܬܵܐ ܕܩܘܼܫܬܵܐ ܀</l>
                <l n="155">:ܩܪܝܼ ܠܸܓܼܝܘܿܢܹ̈ܐ ܕܲܫܡܲܝܵܢܹ̈ܐ ܕܲܢܣܲܝܥܘܼܢܵܝܗܝ</l>
                <l n="156">ܥܲܕܼ ܠܵܐ ܢܸܦܸܠ ܘܢܸܗܘܸܐ ܓܘܼܚܟܵܐ ܠܲܒܼܥܸܠܕܲܪܹܗ ܀</l>
                <l n="157">:ܟܬܼܘܿܒܼ ܘܫܲܕܲܪ ܠܹܗ ܣܲܩܪܵܐ ܕܲܫܡܵܟ ܕܪܲܒܿ ܡ̣ܢ ܟܠܑܵܐ</l>
                <l n="158">ܘܗܵܐ ܡܸܬܼܚܲܝܲܠ ܠܡܸܛܥܲܢ ܚܲܫܵܘ̈ܗܝ ܒܣܲܒܼܪܵܐ ܕܲܫܡܵܟ ܀</l>
                <l n="159">:ܐܲܪܡܵܐ ܐܝܼܕܼܵܐ ܒܲܟܼܬܼܝܼ̈ܒܼܵܬܼܵܐ ܕܦܘܼܪܩܵܢ ܚܲܝܵܘ̈ܗܝ</l>
                <l n="160">ܘܗܵܐ ܡܸܣܬܲܪܕܼܝܼܢ ܚܲܫܹ̈ܐ ܘܫܹܐܕܹ̈ܐ ܕܲܢܚܘܼܪܘܼܢ ܒܹܗ ܀</l>
                <l n="161">:ܟܐܝܼ ܒܣܸܕܼܪ̈ܲܝܗܘܿܢ ܕܲܩܪ̈ܲܒܼܬܼܵܢܹܐ ܕܲܠܚܝܼܡܝܼܢ ܠܹܗ</l>
                <l n="162">ܘܗܵܐ ܡܸܬܼܒܲܠܗܹܝܢ ܡ̣ܢ ܦܘܼܩܪܵܢܵܐ ܕܫܸܡ ܐܝܼܬܼܘܼܬܼܵܟ ܀</l>
                <l n="163">:ܫܠܘܿܚ ܚܲܕܼ ܥܝܼܪܵܐ ܐܲܝܟ ܕܲܒܼܙܲܒܼܢܹܗ ܕܐܵܬܼܘܿܪܵܝܵܐ</l>
                <l n="164">ܘܗܵܐ ܡܸܬܼܒܲܕܿܪܝܼܢ ܚܲܝ̈ܠܲܝ ܒܝܼܫܵܐ ܕܲܟܼܪܝܼܟܼܝܼܢ ܠܹܗ ܀</l>
                <l n="165">:ܫܲܕܲܪ ܪܸܡܙܵܟ ܐܲܝܟ ܐܹܫܲܥܝܵܐ ܠܘܵܬܼ ܚܹܙܲܩܝܵܐ</l>
                <l n="166">ܘܲܚܠܵܦ ܬܹܐܢܹ̈ܐ ܢܣܝܼܡ ܠܹܗ ܪ̈ܲܚܡܹܐ ܥܲܠ ܟܘܼܬܼ̈ܡ̇ܬܹܗ ܀</l>
                <l n="167">:ܢܲܫܡܲܥ ܨܹܐܕܲܝܢ ܗܵܝ̇ ܒܲܪܬܼ ܩܵܠܵܐ ܕܨܹܝܕܼ ܚܹܙܲܩܝܵܐ</l>
                <l n="168">ܕܲܚܠܵܦ ܚܲܝܹ̈ܐ ܗܵܐ ܡ̇ܘܣܸܦ ܐ̄ܢܵܐ ܫܘܼܒܼܩܵܢ ܥܵܘ̣ܠܵܐ ܀</l>
                <l n="169">:ܐܹܝܢ ܡ̇ܪܝ ܐܲܦܢܵܢ ܠܘܵܬܼ ܚܘܼܠܡܵܢܵܐ ܕܫܲܦܝܼܪ̈ܵܬܼܵܐ</l>
                <l n="170">ܕܠܑܵܐ ܢܸܬܼܒܲܣܒܲܣ ܒܲܚܒܼܵܪ̈ܵܬܼܵܐ ܕܲܫܟܼܝܼܪ̈ܵܬܲܢ ܀</l>
                <l n="171">:ܦܘܿܩ ܒܲܒܼܥܵܬܲܢ ܐܲܝܟ ܦܸܠܐܬܼܵܐ ܕܪܲܟܸܿܒܼ ܚܘܼܒܵܟ</l>
                <l n="172">ܘܢܸܥܘܿܠ ܢܸܪܥܹܐ ܒܲܛܝܵܪ ܚܲܝܹ̈ܐ ܪ̈ܘܼܚܵܢܵܝܹܐ ܀</l>
                <l n="173">:ܐܲܢܗܲܪ ܐܲܦܲܝ̈ܟ ܘܲܒܼܥܝܼܗ̇ ܒܪ̈ܲܚܡܲܝܟ ܠܐܲܒܿܝܼܕܼܘܼܬܲܢ</l>
                <l n="174">ܕܠܵܐ ܢܸܬܼܚܲܒܲܠ ܙܝܼܘܹܗ ܕܡܸܕܼܪܲܢ ܕܲܛܒܼܝܼܥ ܒܲܫܡܵܟ ܀</l>
                <l n="175">:ܚܕܝܼ ܒܲܦܝܵܣܲܢ ܐܲܝܟ ܕܲܒܼܪܒܹܿܗ ܕܲܒܼܪܵܐ ܙܥܘܿܪܵܐ</l>
                <l n="176">ܘܬܲܪܓܸܿܡ ܥܲܡܲܢ ܚܲܝܹ̈ܐ ܕܣܲܒܼܪܵܐ ܕܲܪܫܝܼܡܝܼܢ ܒܹܗ ܀ </l>

                <pb ed="http://syriaca.org/bibl/1765" n="263"/>

                <l n="177">:ܥܲܡ ܢܵܟܼܘܿܠܵܐ ܦܠܲܚ̣ܢܲܢ ܡܲܓܵܢ ܘܲܛܠ݂ܲܡ̄ܢ ܐܲܓܼܪܲܢ</l>
                <l n="178">ܘܲܒܼܚܲܪ̈ܘܼܒܹܐ ܕܲܪ̈ܓܼܝܼܓܼܵܬܼܵܐ ܚܝ݂ܲܝܢ ܒܝܼܫܵܐܝܼܬܼ ܀</l>
                <l n="179">:ܚ̣ܛܲܝܢ ܘܐܲܪܓܸܿܙܢܵܟ ܟܲܕܼ ܚܵܣ ܕܲܪܓܸܙܬܿ ܐܵܘ ܪܵܓܹ̇ܙ ܐܲܢ̄ܬܿ</l>
                <l n="180">ܘܠܵܐ ܫܵܘܹ̇ܿܝܢܲܢ ܕܢܸܩܪܸܐ ܢܲܦܫܲܢ ܒܢܲܝܵ̈ܐ ܕܲܫܡܵܟ ܀</l>
                <l n="181">:ܗܲܒܼܠܲܢ ܕܢܸܗܘܸܐ ܐܲܝܟ ܐܲܓܼܝܼܪܹ̈ܐ ܒܦܘܼܠܚܵܢ ܒܲܝܬܵܟ</l>
                <l n="182">ܘܢܸܣܲܒܼ ܙܸܕܩܵܐ ܐܲܝܟ ܡܸܣܟܹܿܢܹ̈ܐ ܡ̣ܢ ܦܵܬܼܘܿܪܵܟ ܀</l>
                <l n="183">:ܘܐܸܢ ܗܘ̤ ܕܡܲܨܝܵܐ ܓܡܘܿܪ ܒܲܥܒܼܵܕܼܵܐ ܚܹܝܠ ܦܸܠܐܬܼܵܟ</l>
                <l n="184">ܘܐܲܝܬܵܐ ܠܓܸܠܝܵܐ ܐ̄ܪܵܙܵܐ ܕܪܲܟܸܿܒܼܬܿ ܡܸܛܠܵܬܲܢ ܀</l>
                <l n="185">:ܐܸܡܲܪ ܨܹܐܕܲܝܢ ܕܡ̣ܢ ܡܝܼܬܼܘܼܬܼܵܐ ܚܲܝܲܝܬܿܘܿܢ ܗܵܫܵܐ</l>
                <l n="186">ܘܡ̣ܢ ܐܲܒܼܕܵܢܵܐ ܕܠܵܐ ܝܼܕܲܥܬܼܵܐ ܦܢ݂ܲܝܬܿܘܿܢ ܨܹܐܕܲܝ ܀</l>
                <l n="187">:ܦܩܘܿܕܼ ܠܲܚܢܵܢܵܟ ܢܟܲܣܸܐ ܨܲܥܪܲܢ ܒܐܸܣܛܲܠ ܫܘܼܒܼܚܵܐ</l>
                <l n="188">ܘܲܢܣܝܼܡ ܒܐܝܼܕܲܢ ܪܲܗܒܼܘܿܢ ܚܲܝ̈ܐ ܐܲܝܟ ܥܸܙܲܩܬܼܵܐ ܀</l>
                <l n="189">:ܢܲܦܸܣ ܪܸܡܙܵܟ ܘܢܲܬܼܩܸܢ ܩܘܼܕܼܡܲܝܢ ܕܸܒܼܚܵܐ ܕܲܒܼܪܵܟ</l>
                <l n="190">ܘܢܸܪܕܿܘܿܦ ܒܐܘܼܟܼܠܹܗ ܡܸܪܲܬܼ ܡ̇ܘܬܵܐ ܡ̣ܢ ܗܲܕܵܡܲܝ̈ܢ ܀</l>
                <l n="191">:ܘܐܸܢ ܐܝܼܬܼ ܕܚܵܣܹ̇ܡ ܒܦܘܼܪܩܵܢ ܒܦܘܼܪܩܵܢ ܚܲܝܲܝ̈ܢ ܘܲܒܼܦܘܼܠܚܵܢܲܢ</l>
                <l n="192">ܢܫܲܝܸܢ ܚܘܼܒܵܟ ܠܡܸܪܲܬܼ ܝܲܨܪܹܗ ܒܚܲܝܘܼܬܼ ܚܲܝܹ̈ܐ ܀</l>
                <l n="193">:ܩܪܝܼ ܠܡܲܠܲܐܟܹ̈ܐ ܘܐܲܦܨܲܚ ܐܸܢܘܿܢ ܒܝܲܕܼ ܦܘܼܢܵܝܲܢ</l>
                <l n="194">ܕܐܲܟܼܪܝܼܘ ܕܲܚ̣ܛܲܝܢ ܢܵܘܕܿܘܿܢ ܗܵܫܵܐ ܕܐܸܙܕܲܕܲܩܢܲܢ ܀</l>
                <l n="195">:ܪܲܥܵܐ ܐܸܢܘܿܢ ܕܪܲܓܿܝܼܙܝܼܢ ܗ̄ܘ̣ܵܘ ܡܸܛܠ ܥܵܘ̣ܠܲܢ</l>
                <l n="196">ܘܐܲܦܢܵܐ ܐܸܢܘܿܢ ܠܘܵܬܼ ܬܸܫܡܸܫܬܵܐ ܕܣܘܼܢܩܵܢ ܚܲܝܲܝ̈ܢ ܀</l>
                <l n="197">:ܢܙܝܼܥܘܼܢ ܠܐܵܐܲܪ ܒܚܲܝܠܵܐ ܕܡܸܢܵܟ ܐܲܝܟ ܕܲܡܥܵܕܼܝܼܢ</l>
                <l n="198">ܘܲܢܩܲܫܘܿܢܵܝܗܝ ܘܢܸܛܥܲܢ ܡܲܝܵ̈ܐ ܠܥܸܠ ܡ̣ܢ ܚܲܨܹܗ ܀</l>
                <l n="199">:ܢܲܪܡܘܿܢ ܒܦܘܼܡܹܗ ܦܓܼܘܼ̈ܕܹܐ ܕܫܸܬܼܩܵܐ ܘܲܕܿܬܲܪܥܘܼܬܼܵܐ</l>
                <l n="200">ܕܠܵܐ ܢܸܬܼܒܲܥܪܲܪ ܒܝܲܕܼ ܫܘܼܚܠܵܦܵܘ̈ܗܝ ܠܒܲܪ ܡ̣ܢ ܛܲܟܼܣܵܐ ܀</l>
                <l n="201">:ܢܸܗܘܘܿܢ ܗܸܢ̣ܘܿܢ ܐܲܝܟ ܗܸܢܝܘܿܟܹ̈ܐ ܠܥܸܠ ܡ̣ܢ ܚܲܨܹܗ</l>
                <l n="202">ܘܲܢܚܝܼܪܘܼܢܵܝܗܝ ܠܐܲܦܲܝ̈ ܐܼܲܪܥܵܐ ܠܚܹܐܦܵܐ ܕܪܲܗܛܹܗ ܀</l>
                <l n="203">:ܢܚܙܘܿܢ ܪܲܗܛܹܗ ܐܲܝܟ ܚܲܙܵܝܹ̈ܐ ܒܐܸܣܛܵܕܝܼܘܿܢ</l>
                <l n="204">ܘܢܸܓܼܕܼܠܘܼܢ ܠܲܫܡܵܟ ܟܠܝܼܠ ܬܵܘܕܲܝܼܬܼܵܐ ܕܚܲܕܿܝܼܬܵܢ ܒܹܗ ܀</l>
                <l n="205">:ܐܹܝܢ ܡܵܪܝ ܩܲܒܸܿܠ ܪܘܼܟܵܒܼ ܡܸܠܲܝ̈ܢ ܐܵܦܸܢ ܫܝܼ̈ܛܵܢ</l>
                <l n="206">ܘܗܲܒܼ ܦܘܼܪܥܵܢܵܐ ܠܗܸܪܓܵܐ ܕܢܲܦܫܲܢ ܐܵܦܸܢ ܦܲܪܟܿܝܼܗ ܀</l>
                <l n="207">:ܐܹܝܢ ܡ̇ܪܝ ܐܲܫܘܵܗ̇ ܠܡܸܠܲܬܼ ܦܘܼܡܲܢ ܠܦܘܼܢܵܝ ܡܸܠܬܼܵܐ</l>
                <l n="208">ܘܢܸܫܡܲܥ ܡܸܢܵܟ ܕܬܼܘܼܒܼܘ ܚܲܛܵܝܹ̈ܐ ܐܝܼܬܼ ܗ̄ܘ̣ ܣܲܒܼܪܵܐ ܀</l>
                <l n="209">ܐܹܝܢ ܡ̇ܪܝ ܐܲܦܨܲܚ ܠܐܵܐܲܪ ܕܲܟܼܡܝܼܪ ܡܸܛܠ ܥܵܘ̣ܠܲܢ: </l>

                <pb ed="http://syriaca.org/bibl/1765" n="264"/>

                <l n="210">ܘܣܝܼܡ ܠܹܗ ܒܦܘܼܡܹܗ ܟܠܝܼܠ ܢܘܼܛ̈ܦܵܬܼܵܐ ܕܢܸܬܼܪܲܥܸܐ ܠܲܢ ܀</l>
                <l n="211">:ܐܹܝܢ ܡ̇ܪܝ ܢܸܗܘܘܿܢ ܩܵܠܹ̈ܐ ܕܦܘܼܡܲܢ ܩܠܝܼܕܹ̈ܐ ܠܓܲܙܵܟ</l>
                <l n="212">ܘܢܸܦܬܲܚ ܢܸܣܲܒ݂ ܫܘܼܒܼܩܵܢ ܚܵܘ̈ܒܹܿܐ ܘܡ̇ܙܘܿܢ ܙܲܒܼܢܵܐ ܀</l>
                <l n="213">:ܠܵܐ ܡ̇ܪܝ ܬܲܗܡܸܐ ܡ̣ܢ ܒܵܥܘܼܬܼܵܐ ܕܡܸܣܟܹܿܢܘܼܬܲܢ</l>
                <l n="214">ܕܠܵܐ ܢܸܬܼܪܲܦܸܐ ܣܲܒܼܪܲܢ ܕܲܥܠܲܝܟ ܒܲܦܣܵܩ ܣܲܒܼܪܵܐ ܀</l>
                <l n="215">:ܠܵܐ ܡ̇ܪܝ ܬܲܗܦܸܟ ܐܲܦܲܝ̈ܟ ܡܸܢܲܢ ܒܲܙܒܲܢ ܪܘܼܓܼܙܵܐ</l>
                <l n="216">ܕܠܵܐ ܢܒܲܙܚܘܼܢ ܫܹܐܕܹ̈ܐ ܛܪ̈ܘܼܢܹܐ ܐܲܝܟ ܕܲܡܥܵܕܼܝܼܢ ܀</l>
                <l n="217">:ܠܵܐ ܡܵܪܝ ܬܸܫܕܹܝܢ ܡ̣ܢ ܥܘܼܕܼܪܵܢܵܟ ܐܲܝܟ ܕܲܠܒܼܝܼܫܹ̈ܐ</l>
                <l n="218">ܕܠܵܐ ܢܸܬܿܬܿܪܝܼܡܘܼܢ ܒܝܼܫܹ̈ܐ ܒܫܸܦܠܲܢ ܐܲܝܟ ܕܲܒܼܩܲܕܼܡ̇ܐ ܀</l>
                <l n="219">:ܠܵܐ ܡ̇ܪܝ ܬܸܗܘܸܐ ܠܵܐ ܪܲܚܡܵܢܵܐ ܕܐܲܢ̄ܬܿ ܪܲܚܡܵܢܵܐ ܐܢ̄ܬܿ</l>
                <l n="220">ܚܵܣ ܡ̇ܪܝ ܠܵܐ ܗ̤ܘܲܝܬܿ ܡܹܐܡܲܪ ܐܸܡ̇ܪܹܬܼ ܠܦܘܼܬܼ ܣܘܼܢܩܵܢܲܢ ܀</l>
                <l n="221">:ܠܵܐ ܡ̇ܪܝ ܢܸܙܥܲܪ ܫܸܡ ܪܲܒܿܘܼܬܼܵܟ ܒܥܸܠܲܬܼ ܥܵܘ̣ܠܲܢ</l>
                <l n="222">ܠܵܐ ܕܹܝܢ ܙܵܥܲܪ ܘܠܵܐ ܐܸܢ ܢܲܪܫܲܥ ܐܵܠܹܦ ܐܲܠܦܝܼ̈ܢ ܀</l>
                <l n="223">:ܠܵܐ ܡ̇ܪܝ ܬܸܗܘܸܐ ܒܨܝܼܪ ܥܘܼܕܼܪܵܢܵܐ ܘܡܸܣܟܹܿܝܢ ܓܲܙܵܐ</l>
                <l n="224">ܐܘܿܗ ܕܲܓܵܠ ܗ̄ܘ̣ ܡܸܕܹܿܡ ܕܐܸܡ̇ܪܹܬܼ ܥܲܠ ܐܝܼܬܼܘܼܬܼܵܟ ܀</l>
                <l n="225">:ܠܵܐ ܡܪܝ ܬܸܗܘܸܐ ܐܲܝܟ ܬܵܘܬܵܒܼܵܐ ܒܒܼܵܪܘܿܝܘܼܬܼܵܟ</l>
                <l n="226">ܘܠܵܐ ܐܲܝܟ ܐܵܪܚܵܐ ܕܣܵܛܹ̇ܐ ܠܲܡܒܼܵܬܼ ܒܲܕܼܠܵܐ ܕܝܼܠܹܗ ܀</l>
                <l n="227">:ܠܵܐ ܡ̇ܪܝ ܬܸܗܘܸܐ ܐܲܝܟ ܒܲܪܢܵܫܵܐ ܕܐܲܢ̄ܬܿ ܐܲܠܵܗܵܐ ܐܢ̄ܬܿ</l>
                <l n="228">ܘܠܵܐ ܐܲܝܟ ܓܲܒܼܪܵܐ ܕܠܵܐ ܡܨܸܐ ܠܡܸܦܪܲܩ ܕܐܲܢ̄ܬܿ ܦܵܪܘܿܩܵܐ ܐܢ̄ܬܿ ܀</l>
                <l n="229">:ܘܐܸܢܗܘ̤ ܕܚܵܘ̈ܒܲܝܢ ܥܫܸܢ̣ܘ ܡ̣ܢ ܚܵܘ̈ܒܹܿܐ ܕܲܒܼܟܼܠ ܕܵܪܝܼܢ</l>
                <l n="230">ܐܲܢ̄ܬܿ ܚܘܼܣ ܡܸܛܠ ܫܡܵܟ ܝܲܩܝܼܪܵܐ ܕܲܩܪܹܝܢܲܢ ܒܹܗ ܀</l>
                <l n="231">:ܐܸܢ ܣܲܢ̈ܝܵܬܲܢ ܐܲܣܢܝܼ ܐܲܦܹ̈ܐ ܕܐܵܐܲܪ ܫܲܦܝܵܐ</l>
                <l n="232">ܐܲܢ̄ܬܿ ܠܵܐ ܬܚܵܘܸܐ ܐܲܦܹ̈ܐ ܕܚܸܡܬܼܵܐ ܕܠܵܐ ܦܲܐ̈ܝܵܢ ܠܵܟ ܀</l>
                <l n="233">:ܐܸܢ ܒܝܼܫܘܼܬܿܢ ܟܠܵܬ̤ ܛܵܒܼܵܬܼ̈ܐ ܡ̣ܢ ܦܘܼܡ ܥܵܘ̣ܠܵܢ</l>
                <l n="234">ܐܲܢ̄ܬܿ ܠܵܐ ܬܫܲܚܠܸܦ ܫܸܡ ܛܵܒܼܘܼܬܼܵܟ ܟܠܵܐ ܡܸܫܬܲܚܠܲܦ ܀</l>
                <l n="235">:ܛܵܒܼ ܐܲܢܬܿ ܟܠܵܟ ܘܟܹܐܝܢ ܐܲܢ̄ܬܿ ܟܠܵܟ ܘܣܵܢܹ̇ܐ ܥܵܘ̣ܠܵܐ ܐܢ̄ܬܿ</l>
                <l n="236">ܘܠܵܐ ܡܸܬܼܡܲܫܚܵܐ ܠܵܐ ܛܵܒܼܘܼܬܼܵܟ ܘܠܑܵܐ ܟܹܐܢܘܼܬܼܵܟ ܀</l>
                <l n="237">:ܠܵܐ ܐ̄ܢܵܫ ܝܵ̇ܕܲܥ ܕܢܸܩܪܹܝܟ ܒܲܫܡܵܐ ܕܙܵܕܩ ܠܲܫܡܵܟ</l>
                <l n="238">ܕܟܼܠ ܫܘܼܡ̇ܗܝܼ̈ܢ ܙܥܘܿܪܝܼܢ ܐܸܢܘܿܢ ܠܪܲܒܿܘܼܢ ܫܘܼܒܼܚܵܟ ܀</l>
                <l n="239">:ܕܢܸܩܪܹܝܟ ܛܵܒܼܵܐ ܩܵܠ ܟܹܐܢܘܼܬܼܵܟ ܪܵܥܹ̇ܡ ܒܐܲܪܥܵܐ</l>
                <l n="240">ܘܐܸܢ ܬܘܼܒܼ ܟܹܐܢܵܐ ܫܡܲܝܵܐ ܘܐܲܪܥܵܐ ܡܠܹܝܢ ܡ̣ܢ ܪ̈ܲܚܡܲܝܟ ܀ </l>

                <pb ed="http://syriaca.org/bibl/1765" n="265"/>

                <l n="241">:ܕܢܸܩܪܹܝܟ ܟܲܣܝܵܐ ܓܠܹܝܢ ܣܘܼܥܪ̈ܵܢܲܝܟ ܠܥܹܝܢ ܟܠ ܒܸܪ̈ܝܵܢ</l>
                <l n="242">ܕܢܸܩܪܹܝܟ ܓܲܠܝܵܐ ܠܲܝܬܿ ܒܲܥܒܼܝܼܕܹ̈ܐ ܕܣܵܦܹ̇ܩ ܕܢܸܚܙܹܝܟ ܀</l>
                <l n="243">:ܕܢܸܩܪܹܝܟ ܕܲܫܡܲܥ ܫܡܝܼܥ ܠܵܟ ܩܵܠܲܢ ܥܲܕܼܠܵܐ ܕܢܸܩܪܹܝܟ</l>
                <l n="244">ܘܕܲܢܦܝܼܣ ܕܲܫܒܼܘܿܩ ܩܲܕܿܝܼܡ ܚܘܼܒܵܟ ܠܲܢ ܘܲܠܥܵܘ̣ܠܲܢ ܀</l>
                <l n="245">:ܠܵܐ ܝܵ̇ܕܼܥܝܼܢܲܢ ܠܵܐ ܕܲܢܨܲܠܸܐ ܘܠܵܐ ܕܲܢܫܲܒܲܚ</l>
                <l n="246">ܘܩܲܢܝܼܛܝܼܢܲܢ ܕܢܹܐܡܲܪ ܡܸܠܹ̈ܐ ܕܠܵܐ ܦܲܐ̈ܝܵܢ ܠܵܟ ܀</l>
                <l n="247">:ܐܲܝܟܲܢ ܢܨܲܠܸܐ ܠܠܵܐ ܚܲܣܝܼܪܵܐ ܕܲܓܼܡܝܼܪ ܟܠܹܗ</l>
                <l n="248">ܘܐܲܝܟܲܢ ܢܫܲܒܲܚ ܠܗܵܘ̇ ܕܲܒܼܫܘܼܒܼܚܹܗ ܡܩܵܘܸܐ ܡܸܡܬܼܘܿܡ ܀</l>
                <l n="249">:ܐܸܢ ܡܸܫܬܲܒܲܚ ܝܵܪܹܒܼ ܡ̇ܕܹܝܢ ܒܝܲܕܼ ܬܸܫܒܿܘܿܚܬܵܐ</l>
                <l n="250">ܘܐܸܢܗܘ̤ ܕܝܵܪܹܒܼ ܒܫܘܼܒܼܚܵܐ ܕܡܸܢܲܢ ܗܵܘܹ̇ܐ ܓܡܝܼܪܵܐ ܀</l>
                <l n="251">:ܐܸܢ ܡܸܨܛܲܥܲܪ ܪܲܒܿܘܼ ܨܲܥܪܹܗ ܡ̣ܢ ܬܸܫܒܿܘܿܚܬܹܿܗ</l>
                <l n="252">ܐܸܢ ܡܸܬܼܩܲܕܲܫ ܒܦܘܼܡܲܢ ܡ̇ܘܣܸܦ ܥܲܠ ܬܸܫܒܿܘܿܚܬܹܿܗ ܀</l>
                <l n="253">:ܐܸܢ ܡܸܬܼܚܲܡܲܬܼ ܟܣܸܐ ܗ̄ܘ̣ܵܐ ܡܸܢܹܗ ܨܲܥܪܵܐ ܕܡܲܥܘܸܠ</l>
                <l n="254">ܘܐܸܢ ܡܸܬܼܪܲܥܹܐ ܚܢܲܢ ܚܵܘܝܼܢܵܝܗܝ ܫܒܼܝܼܠ ܬܲܪܥܘܼܬܼܵܐ ܀</l>
                <l n="255">:ܘܐܸܢ ܒܲܬܼܘܵܬܼܵܐ ܣܵܥܲ݁ܪ ܡܸܕܹܿܡ ܒܵܬܲܪ ܙܲܒܼܢܵܐ</l>
                <l n="256">ܙܲܒܼܢܹ̈ܐ ܥܨ̣ܵܐܘܼܗܝ ܠܡܸܕܲܥ ܡܸܕܲܡ ܕܠܵܐ ܝܵ̇ܕܲܥ ܗ̄ܘ̣ܵܐ ܀</l>
                <l n="257">:ܘܐܸܢ ܠܵܐ ܝܵ̇ܕܲܥ ܗܵܕܹܐ ܕܲܚܪܸܡ ܦܘܼܡ̇ܐ ܕܢܹܐܡܲܪ</l>
                <l n="258">ܡ̇ܢܵܐ ܝܲܬܿܝܼܪ ܩܢܹܐ ܒܝܼܕܲܥܬܼܵܐ ܥܲܠ ܬܘܼܩܵܢܵܘ̈ܗܝ ܀</l>
                <l n="259">:ܠܵܐ ܐܲܪ̈ܥܵܢܹܐ ܠܵܐ ܬܸܬܼܪܲܥܘܿܢ ܐܲܪ̈ܥܵܢܵܝܵܬܼܵܐ</l>
                <l n="260">ܠܲܝܬܿ ܒܐܝܼܬܼܘܼܬܼܵܐ ܡܸܕܲܡ ܕܲܒܼܨܝܼܪ ܡ̣ܢ ܐܝܼܬܼܘܼܬܼܵܐ ܀</l>
                <l n="261">:ܟܠ ܐܝܼܬܼܘܼܬܼܵܐ ܫܡܵܗ̇ ܒܘܼܕܵܩܵܐ ܗ̄ܘ̣ ܕܐܲܡܝܼܢܘܼܬܹܗ</l>
                <l n="262">ܘܲܠܦܘܼܬܼ ܕܐܝܼܬܹܝܗ̇ ܐܵܦ ܝܼܕܲܥܬܼܵܗ̇ ܥܲܡܵܗ̇ ܐܝܼܬܹܝܗ̇ ܀</l>
                <l n="263">:ܩܕܼܵܡ ܟܠ ܡܸܕܲܡ ܐܝܼܬܹܝܗ̇ ܘܐܝܼܬܹܝܗ̇ ܐܲܟܼܡܵܐ ܕܐܝܼܬܹܝܗ̇</l>
                <l n="264">ܘܠܵܐ ܛܵܥܹ̇ܐ ܠܵܗ̇ ܡܸܕܲܡ ܕܗܵܘܹ̇ܐ ܘܕܲܥܬܼܝܼܕܼ ܕܢܸܗܘܸܐ ܀</l>
                <l n="265">:ܗܵܟܲܢ ܙܵܕܹܩ ܕܢܸܪܢܹܐ ܥܒܼܝܼܕܼܵܐ ܥܲܠ ܥܵܒܼܘܿܕܼܵܐ</l>
                <l n="266">ܘܗܵܟܲܢ ܚܲܝܵܒܼ ܡܠܝܼܠܵܐ ܕܢܸܦܪܘܿܥ ܠܝܵܗܹ̇ܒܼ ܡܸܠܬܼܵܐ ܀</l>
                <l n="267">:ܚܵܘܒܲܬܼ ܚܘܼܒܵܐ ܚܲܝܵܒܼܝܼܢܲܢ ܠܲܡܬܲܩܢܵܢܲܢ</l>
                <l n="268">ܬܵܘ ܢܸܬܼܦܲܪܢܲܣ ܕܢܸܦܪܘܿܥ ܩܲܠܝܼܠ ܡ̣ܢ ܣܲܓܿܝܼ̈ܐܹܐ ܀</l>
                <l n="269">:ܠܵܘ ܦܘܼܪܥܵܢܵܐ ܒܵܥܹ̇ܐ ܡܸܢܲܢ ܐܲܝܟ ܚܲܣܝܼܪܵܐ</l>
                <l n="270">ܥܸܠܠܹ̈ܐ ܡܪܲܟܲܒܼ ܕܲܝܢܲܢ ܢܸܥܬܲܪ ܡ̣ܢ ܣܝܼ̈ܡܵܬܹܗ ܀</l>
                <l n="271">:ܣܝܼܡܲܬܼ ܚܲܝܹ̈ܐ ܕܠܵܐ ܫܘܼܠܵܡܵܐ ܩܥܹܐ ܒܲܟܼܝܵܢܹܗ</l>
                <l n="272">ܘܲܪܓܼܝܼܓܼ ܣܲܓܿܝܼ ܕܢܸܬܸܿܠ ܡܸܢܵܗ̇ ܠܲܒܼܢܲܝ̈ ܒܲܝܬܹܿܗ ܀ </l>

                <pb ed="http://syriaca.org/bibl/1765" n="266"/>

                <l n="273">:ܒܢܲܝ̈ ܝܵܪܬܿܘܼܬܼܵܐ ܕܚܘܼܒܵܐ ܕܲܒܼܪܹܗ ܩ̣ܪܵܝܗܝ ܠܲܟܼܝܵܢܲܢ</l>
                <l n="274">ܥܲܠ ܗܵܝ̇ ܪܵܕܹܐ ܘܲܡܚܲܟܸܿܡ ܠܲܢ ܚܘܼܒܵܢܵܐܝܼܬܼ ܀</l>
                <l n="275">:ܢܣܲܝܒܲܪ ܗܵܟܹܝܠ ܙܢܲܝ̈ ܡܲܪܕܿܘܼܬܼܵܐ ܕܡ̣ܢ ܡܲܪܕܿܘܼܬܹܗ</l>
                <l n="276">ܘܠܵܐ ܬܸܡܐܲܢ ܠܲܢ ܒܢܸܓܼ̈ܕܹܿܐ ܕܟܲܦܢܵܐ ܘܲܕܼܟܼܘܼܪܗܵܢܵܐ ܀</l>
                <l n="277">:ܐܸܢܗܘ̤ ܕܫܲܪܝܼܪ ܫܡܵܐ ܕܲܒܼ̈ܢܲܝܵܐ ܥܲܠ ܪܸܥܝܵܢܲܢ</l>
                <l n="278">ܢܲܫܲܪ ܡ̇ܕܹܝܢ ܕܐܵܦ ܡܲܪܕܿܘܼܬܲܢ ܠܝܘܼܬܼܪܵܢ ܐܝܼܬܹܝܗ̇ ܀</l>
                <l n="279">:ܕܠܵܐ ܩܘܼܛܵܥܵܐ ܢܩܲܒܸܿܠ ܢܸܓܼ̈ܕܹܿܐ ܕܡ̣ܢ ܥܵܒܼܘܿܕܲܢ</l>
                <l n="280">ܘܲܕܼܠܵܐ ܪܸܛܢܵܐ ܢܸܕܲܥ ܩܹܐܪܣܵܐ ܕܫܚܠܵܦ ܙܲܒܼܢܹ̈ܐ ܀</l>
                <l n="281">:ܗܵܕܹܐ ܒܲܠܚܘܿܕܼ ܢܸܫܐܲܠ ܡܸܢܹܗ ܒܲܙܒܲܢ ܢܸܓܼ̈ܕܹܿܐ</l>
                <l n="282">ܕܠܵܐ ܡ̣ܪܝ ܬܲܟܿܣܲܢ ܒܲܪܘܼܓܼܙܵܐ ܩܲܫܝܵܐ ܠܦܘܼܬܼ ܣܘܼܥܪ̈ܵܢܲܝܢ ܀</l>
                <l n="283">:ܐܲܝܟ ܒܲܪ ܐܝܼܫܲܝ ܢܦܝܼܣ ܥܲܠ ܥܵܘ̣ܠܲܢ ܪܵܥܘܿܡܵܐܝܼܬܼ</l>
                <l n="284">ܘܒܲܫܒܼܝܼܠ ܡܸܠܵܘ̈ܗܝ ܢܸܪܕܹܿܐ ܠܘܲܥܕܵܐ ܕܲܬܼܝܵܒܼܘܼܬܼܵܐ ܀</l>
                <l n="285">:ܐܹܝܢ ܡ̇ܪܝ ܢܸܫܘܸܐ ܠܗܵܝ̇ ܒܲܪܬܼ ܩܵܠܵܐ ܕܲܠܘܵܬܼ ܕܵܘܝܼܕ</l>
                <l n="286">ܘܢܸܦܢܹܐ ܠܕܲܪܓܼܵܐ ܕܫܘܼܒܼܩܵܢ ܥܵܘ̣ܠܵܐ ܒܕܼܘܼܡܝܵܐ ܕܝܼܠܹܗ ܀</l>
                <l n="287">:ܐܹܝܢ ܡܵܪܝ ܐܲܥܒܲܪ ܣܲܟܼܠܘܼܬܼ ܥܲܒܼܕܲܝ̈ܟ ܐܲܝܟ ܕܲܕܥܲܒܼܕܵܟ</l>
                <l n="288">ܘܐܲܫܡܲܥ ܐܸܢܘܿܢ ܩܵܠ ܫܘܼܒܼܩܵܢܵܐ ܕܲܫܡܲܥ ܟܹܐܢܵܐ ܀</l>
                <l n="289">:ܟܹܐܝܢ ܗ̄ܘ̣ܵܐ ܕܵܘܝܼܕܼ ܘܲܚ̣ܣܲܡ ܒܝܼܫܵܐ ܘܥܲܒܼܕܹܿܗ ܒܝܼܫܵܐ</l>
                <l n="290">ܘܕܼܵܘܕܿܝܼ ܕܲܚܛ̣ܵܐ ܠܚܵܝܼܗܝ ܡ̣ܢ ܠܸܒܹܿܗ ܠܫܸܡ ܒܝܼܫܘܼܬܼܵܐ ܀</l>
                <l n="291">:ܘܐܸܢ ܬܵܘܕܲܝܼܬܼܵܐ ܠܚܵܬ̤ ܫܸܡ ܒܝܼܫܹ̈ܐ ܘܟܸܬܼܒܲܬ̤ ܛܵܒܹ̈ܐ</l>
                <l n="292">ܡܵܕܹܝܢ ܩܲܝܵܡ ܣܲܒܼܪܵܐ ܠܒܼܝܼܫܹ̈ܐ ܕܢܸܗܘܘܿܢ ܛܵܒܹ̈ܐ ܀</l>
                <l n="293">:ܛܵܒܼܵܐ ܕܲܫܒ݂ܲܩ ܓܵܘܪܵܐ ܘܩܸܛܠܵܐ ܒܡܸܠܲܬܼ ܦܘܼܡ̇ܐ</l>
                <l n="294">ܫܒܼܘܿܩ ܣܘܼܪ̈ܚܵܢܹܐ ܕܲܫܼܟܼܝܼܪ̈ܵܬܲܢ ܐܲܝܟ ܡܵܐ ܕܲܫܒܲܩ̣ܬܿ ܀</l>
                <l n="295">:ܐܲܢ̄ܬܿ ܗ̄ܘ̣ ܕܲܫܒܲܩ̣ܬܿ ܗܵܘ̇ ܣܘܼܪܚܵܢܵܐ ܕܲܕܠܵܐ ܢܵܡܘܿܣ</l>
                <l n="296">ܐܲܢ̄ܬܿ ܐܵܦ ܗܵܫܵܐ ܫܒܼܘܿܩ ܚܵܘ̈ܒܵܬܲܢ ܕܲܕܼܠܵܐ ܛܲܟܼܣܵܐ ܀</l>
                <l n="297">:ܐܲܢ̄ܬܿ ܗ̄ܘ̣ ܕܲܫܪܲܝܬܿ ܦܣܵܩܵܐ ܕܲܦܣܲܩ̣ܬܿ ܥܲܠ ܩܵܛܘܿܠܹ̈ܐ</l>
                <l n="298">ܟܠܝܼ ܐܵܦ ܗܵܫܵܐ ܢܸܓܼ̈ܕܹܿܐ ܕܛܲܝܸܒܼܬܿ ܠܛܵܠܘܿܡܘܿܬܲܢ ܀</l>
                <l n="299">:ܐܲܢ̄ܬܿܘܼ ܕܲܚܠ݂ܲܛܬܿ ܪ̈ܲܚܡܹܐ ܒܪܘܼܓܼܙܵܐ ܒܟܼܠܗܘܿܢ ܕܵܕܹ̈ܐ</l>
                <l n="300">ܘܠܵܐ ܝܲܗ̣̄ܒܼܬܿ ܕܲܢܒܲܙܚܘܼܢ ܒܲܢ ܣܵܢ̈ܐܹܐ ܕܥܲܡܲܢ ܀</l>
                <l n="301">:ܐܲܢ̄ܬܿܘܼ ܕܐܲܩܸܨܬܿ ܪܲܒܿܘܼܬܼ ܚܘܼܒܵܟ ܥܲܠ ܙܲܕܿܝܼܩܹ̈ܐ</l>
                <l n="302">ܘܐܲܫܘܝܼܬܿ ܐܸܢܘܿܢ ܕܲܢܦܝܼܣܘܼܢܵܟ ܟܲܕܼ ܠܵܐ ܣܢܝܼܩ ܐܲܢ̄ܬܿ ܀</l>
                <l n="303">:ܒܚܘܼܒܵܟ ܚܲܣܝܼܬܿ ܚܵܘ̈ܒܹܿܐ ܕܥܲܡܲܢ ܡ̣ܢ ܫܘܼܪܵܝܵܐ</l>
                <l n="304">ܘܝܲܗ̣̄ܒܼܬܵܝܗܝ ܠܐܲܓܼܪܵܐ ܕܒܲܣܝܼܡܘܼܬܼܵܟ ܠܨܸܒܼܝܵܢ ܟܹܐܢܹ̈ܐ ܀</l>
                <l n="305">ܡܸܛܠ ܟܹܐܢܹ̈ܐ ܫܒܲܩ̣ܬܿ ܣܘܼܪ̈ܚܵܢܹܐ ܕܕܼܵܪܹ̈ܐ ܩܲܕܼܡܹ̈ܐ: </l>

                <pb ed="http://syriaca.org/bibl/1765" n="267"/>

                <l n="306">ܘܗܵܐ ܫܒܼܝܼܩ ܗ̄ܘ̣ ܠܵܟ ܩܕܼܵܡ ܕܲܢܦܲܝܼܣܘܼܢ ܠܒܲܣܝܼܡܘܼܬܼܵܟ ܀</l>
                <l n="307">:ܛܢܵܢܵܐ ܐܲܪܡܝܼܬܿ ܠܲܒܼܢܲܝ̈ ܐ̄ܢܵܫܵܐ ܕܲܢܦܝܼܣܘܼܢܵܟ</l>
                <l n="308">ܕܡ̇ܐ ܕܐܲܦܝܼܣܘܼܟ ܢܸܪܢܘܿܢ ܕܲܡܨܸܝܢ ܠܡܸܚܣܲܢ ܥܵܘ̣ܠܵܐ ܀</l>
                <l n="309">:ܨܲܠܝܼ ܡܘܼܫܹܐ ܘܚܲܣܝܼܬܿ ܥܵܘ̣ܠܵܐ ܕܣܸܓܼܕܲܬܼ ܥܸܓܼܵܠܵܐ</l>
                <l n="310">ܘܐܸܡܲܪ̣ܬܿ ܨܹܐܕܼܵܘܗܝ ܕܗܵܐ ܠܲܡ ܫܸܒܼܩܹ̇ܬܼ ܐܲܝܟ ܡ̇ܐ ܕܐܲܦܝܼܣܬܿ ܀</l>
                <l n="311">:ܨܲܠܝܼ ܝܼܫܘܿܥ ܘܲܟܼܠܲܝܼܬܿ ܪܲܗܛܵܐ ܕܫܸܡܫܵܐ ܘܣܲܗܪܵܐ</l>
                <l n="312">ܘܣܵܡ̣ܬܿ ܒܲܟܼܬܼܵܒܼܵܐ ܕܡܸܠܲܬܼ ܝܼܫܘܿܥ ܟܠܵܬ̤ ܪ̈ܲܗܛܲܝܗܘܿܢ ܀</l>
                <l n="313">:ܨܲܠܝܼ ܫܡܘܼܐܹܝܠ ܘܲܥܢ̣ܵܝܗܝ ܪܸܡܙܵܟ ܒܩܵܠܵܐ ܕܪܲܥܡܵܐ</l>
                <l n="314">ܘܠܹܗ ܦܲܢܝܼܬܵܝܗܝ ܠܡܸܛܪܵܐ ܕܲܗܘ̤ܵܐ ܕܠܵܐ ܒܲܥܝܵܕܼܵܐ ܀</l>
                <l n="315">:ܨܲܠܝܼ ܕܵܘܝܼܕܼ ܕܲܚ̣ܙܵܐ ܠܥܝܼܪܵܐ ܕܚܵܪܸܒܼ ܥܲܡܵܐ</l>
                <l n="316">ܘܚܵܓܼ ܪܘܼܚܵܢܵܐ ܡ̣ܢ ܒܵܥܘܼܬܹܗ ܟܲܕܼ ܡܸܢܵܟ ܚܵܓܼ ܀</l>
                <l n="317">:ܩܪ̣ܵܟ ܐܹܠܝܼܵܐ ܘܩܲܫܝܼܬܿ ܪ̈ܘܼܚܹܐ ܘܲܛܥ݂ܲܢ ܡܸܛܪܵܐ</l>
                <l n="318">ܘܐܲܛܸܢܬܿ ܥܲܡܵܐ ܕܡܸܠܲܬܼ ܟܹܐܢܵܐ ܐܼܣܪܲܬ̤ ܘܲܫܪ̣ܵܬ̤ ܀</l>
                <l n="319">:ܩܪ̣ܵܟ ܐܹܠܝܼܫܵܥ ܘܐܲܦܢܝܼܬܿ ܒܐܝܼܕܼܵܘ̈ܗܝ ܡܝܼܬܼܵܐ ܠܚܲܝܹ̈ܐ</l>
                <l n="320">ܘܠܲܢܒܼܝܼܘܼܬܹܗ ܚ̣ܫܲܒܼܬܿ ܙܵܟܼܘܼܬܼܵܐ ܕܡ̣ܢ ܦܘܼܡ ܡܵܘܬܵܐ ܀</l>
                <l n="321">:ܩܪ̣ܵܟ ܚܹܙܲܩܝܵܐ ܘܵܚܪ݂ܲܒܼܬܿ ܐܲܠܦܹ̈ܐ ܕܐܵܬܼܘܿܪ̈ܵܝܹܐ</l>
                <l n="322">ܘܟܲܕܼ ܛܵܒܼ ܗܵܡܲܢ ܗܘ̤ ܐܸܬܼܢܲܨܲܚ ܒܚܲܪܒܹܿܗ ܕܥܝܼܪܵܐ ܀</l>
                <l n="323">:ܐܵܦ ܕܵܢܝܼܐܹܝܠ ܒܚܹܝܠ ܥܘܼܕܪܵܢܵܟ ܓܠ̣ܵܐ ܟܲܣ̈ܝܵܬܼܵܐ</l>
                <l n="324">ܘܲܠܨܸܒܼܝܵܢܹܗ ܓ̣ܕܲܠܘ ܒܵܒܼܠܵܝܹ̈ܐ ܟܠܝܼܠ ܩܘܼܠܵܣܹ̈ܐ ܀</l>
                <l n="325">:ܒܟܼܠܗܘܿܢ ܕܵܪܹ̈ܐ ܨܲܠܝܼܘ ܟܹܐܢܹ̈ܐ ܘܲܥܢ̣ܲܝܬܿ ܐܸܢܘܿܢ</l>
                <l n="326">ܒܕܼܵܪܲܢ ܕܲܓܼܠܝܼܙ ܡ̣ܢ ܙܲܕܿܝܼܩܹ̈ܐ ܐܲܦܝܼܣ ܐܲܢ̄ܬܿ ܠܵܟ ܀</l>
                <l n="327">:ܪܲܒܿ ܗ̄ܘ̣ ܦܝܵܣܵܐ ܕܒܲܣܝܼܡܘܼܬܼܵܟ ܡ̣ܢ ܟܠ ܟܹܐܢܝܼ̈ܢ</l>
                <l n="328">ܘܠܵܐ ܡܸܬܼܦܲܚܲܡ ܓܲܙܵܐ ܕܪ̈ܲܚܡܲܝܟ ܥܲܡ ܕܲܥܒܼܝܼ̈ܕܹܐ ܀</l>
                <l n="329">:ܚܘܼܒܵܟ ܓܲܪܓܼ ܠܨܸܒܼܝܵܢ ܟܹܐܢܹ̈ܐ ܕܲܢܦܝܼܣܘܼܢܵܟ</l>
                <l n="330">ܘܲܕܸܠܲܬܿ ܟܹܐܢܹ̈ܐ ܣܥܘܿܪ ܨܸܒܼܝܵܢܵܟ ܒܸܠܥܵܕܼ ܟܹܐܢܹ̈ܐ ܀</l>
                <l n="331">:ܕܝܼܠܵܟ ܐܝܼܬܼܵܘܗܝ ܦܝܵܣܵܐ ܘܡܸܠܹ̈ܐ ܕܲܦܝܼܣܵܢܹ̈ܐ</l>
                <l n="332">ܡ̇ܢ ܡܲܛܥܸܢ ܐܲܢ̄ܬܿ ܛܲܝܒܿܘܼ ܕܝܼܠܵܟ ܠܲܒܼܢܲܝ̈ ܒܲܝܬܵܟ ܀</l>
                <l n="333">:ܬܸܗܘܸܐ ܛܵܒܼܬܼܵܐ ܟܠܵܗ̇ ܕܝܼܠܵܟ ܐܲܝܟ ܡ̇ܐ ܕܐܝܼܬܹܝܗ̇</l>
                <l n="334">ܘܲܣܥܘܿܪ ܨܹܐܕܲܝܢ ܗܵܘ̇ ܡ̇ܐ ܕܲܣܥ݂ܲܪܬܿ ܒܫܘܼܪܵܝ ܙܲܒܼܢܹ̈ܐ ܀</l>
                <l n="335">:ܡܲܢ ܐܲܦܝܼܣܵܟ ܕܬܸܒܼܪܸܐ ܒܪܝܼܬܼܵܐ ܟܲܕܼ ܠܵܐ ܐܝܼܬܹܝܗ̇</l>
                <l n="336">ܘܡܲܢ̣ܘܼ ܡܲܠ̣ܟܵܟ ܕܬܹܐܣܘܿܪ ܥܵܠܡܵܐ ܒܪܘܼܟܵܒܼ ܐ̄ܢܵܫܵܐ ܀</l>
                <l n="337">:ܡܲܢ̣ܘ ܗܘ̤ܵܐ ܠܵܟ ܡܲܠܹ̇ܝܟ ܡܸܠܟܵܐ ܕܬܸܩܪܹܝܢ ܨܲܠܡܵܟ</l>
                <l n="338">ܘܡܲܢ̣ܘܼ ܚܵܘܝܵܟ ܕܲܒܼܪܘܼܟܵܒܲܢ ܬܫܲܠܸܡ ܥܲܡܠܵܟ ܀</l>
                <l n="339">:ܘܐܸܢ ܒܲܗܘܵܝܵܐ ܕܝܼܠܲܢ ܘܲܕܼܟܼܠ ܠܵܐ ܒܥܲܝܬܿ ܥܸܕܼܪܵܐ</l>
                <l n="340">ܡ̇ܢ ܒܵܥܹ̇ܐ ܐܲܢ̄ܬܿ ܥܸܕܼܪܵܐ ܒܥܵܘ̣ܠܲܢ ܒܵܩܵܐ ܫܝܼܛܵܐ ܀ </l>

                <pb ed="http://syriaca.org/bibl/1765" n="268"/>

                <l n="341">:ܒܵܩܵܐ ܗ̄ܘ̣ ܥܵܘ̣ܠܲܢ ܠܦܘܼܬܼ ܪܲܒܿܘܼܬܼܵܐ ܕܐܲܠܵܗܘܼܬܼܵܟ</l>
                <l n="342">ܘܲܡܠܸܐ ܫܘܼܥܠܵܐ ܐܵܢ ܢܸܬܼܦܲܚܲܡ ܒܝܲܡܵܐ ܕܪ̈ܲܚܡܲܝܟ ܀</l>
                <l n="343">:ܝܲܡܵܐ ܗ̄ܘ̣ ܪܲܒܵܐ ܚܢܵܢܵܟ ܪܲܒܵܐ ܘܪܲܒܿ ܡ̣ܢ ܝܲܡܵܐ</l>
                <l n="344">ܘܪܵܘܡ̇ܐ ܘܥܘܼܡܩܵܐ ܙܥܘܿܪܝܼܢ ܣܲܓܿܝܼ ܠܦܘܼܬܼ ܪܲܒܿܘܼܬܹܗ ܀</l>
                <l n="345">:ܕܪܲܒܿ ܗ̄ܘ̇ ܚܢܵܢܵܟ ܫܡܲܝܵܐ ܘܐܲܪܥܵܐ ܩܵܥܹ̇ܝܢ ܗܵܕܹܐ</l>
                <l n="346">ܕܟܲܕܼ ܠܲܝܬܿ ܐܸܢܘܿܢ ܐܸܡܲܪ̣ܬܿ ܘܲܗܘ̤ܵܘ ܡ̣ܢ ܠܵܐ ܡܸܕܲܡ ܀</l>
                <l n="347">:ܡ̣ܢ ܠܵܐ ܡܸܕܲܡ ܒܪ̣ܵܝܬܿ ܟܠܡܸܕܸܿܡ ܡܸܛܠܵܬܲܢ</l>
                <l n="348">ܘܐܲܝܟܲܢ ܡܲܨܝܵܐ ܕܬܲܗܡܸܐ ܡܸܢܲܢ ܒܲܙܒܲܢ ܪܘܼܓܼܙܵܐ ܀</l>
                <l n="349">:ܘܲܕܼܪܲܒܵܐ ܛܵܒܼ ܘܠܵܐ ܡܸܬܼܡܲܫܚܵܐ ܡ̣ܢ ܡܲܠܵܠܹ̈ܐ</l>
                <l n="350">ܕܲܠܒܸܫ̄ܢ ܚܘܼܒܵܟ ܘܐܲܣܸܩ ܣ̣ܵܡܲܢ ܒܕܲܪܓܼܵܐ ܕܲܫܡܵܟ ܀</l>
                <l n="351">:ܒܫܸܡ ܐܝܼܬܼܘܼܬܼܵܟ ܩܪ̣ܵܝܬܵܝܗܝ ܠܲܫܡܲܢ ܒܲܫܡܵܐ ܫܐܝܼܠܵܐ</l>
                <l n="352">ܘܗܵܫܵܐ ܒܗܘܿܢ ܒܲܥܒܼܵܕܹ̈ܐ ܢܸܗܘܸܐ ܒܕܲܪܓܹܗ܀</l>
                <l n="353">:ܠܕܲܪܓܼܵܐ ܪܵܡ̇ܐ ܕܥܲܡ ܐܝܼܬܼܘܼܬܼܵܟ ܣܠܸ݂ܩ ܕܲܚܝܼܚܲܢ</l>
                <l n="354">ܠܵܐ ܢܸܬܿܬܿܚܬܸܿܐ ܡ̣ܢ ܪܡܪܵܡܹܗ ܒܥܸܠܲܬܼ ܥܵܘ̣ܠܲܢ ܀</l>
                <l n="355">:ܡ̣ܢ ܝܲܡܝܼܢܵܟ ܝܵܬܹ̇ܒܼ ܦܲܓܼܪܲܢ ܘܲܒܒܼܝܼܫ ܫܘܼܒܼܚܵܐ</l>
                <l n="356">ܠܵܐ ܢܸܨܛܲܥܲܪ ܫܘܼܒܼܚܹܗ ܒܨܲܥܪܵܐ ܕܡܲܪܵܚܘܼܬܲܢ ܀</l>
                <l n="357">:ܠܵܐ ܢܫܘܼܛܘܼܢܵܝܗܝ ܟܝܵܢܹ̈ܐ ܡܠܝܼܠܹ̈ܐ ܒܝܲܕܼ ܪܲܦܝܼܘܼܬܹܗ</l>
                <l n="358">ܕܐܲܢ̄ܬܿ ܝܲܩܲܪܬܵܝܗܝ ܒܲܫܡܵܐ ܪܲܒܵܐ ܕܐܵܠܲܗܘܼܬܼܵܟ ܀</l>
                <l n="359">:ܠܵܐ ܡ̇ܪܒ ܬܸܗܘܸܐ ܠܫܹܐܕܹ̈ܐ ܛܪ̈ܘܼܢܹܗ ܠܡܸܫܬܲܒܼܗܵܪܘܼ</l>
                <l n="360">ܕܗܵܐ ܠܲܡ ܐܲܡܠܸܟܼܘ ܘܦܲܕܼ ܐܝܼܕܲܝ̈ܗܘܿܢ ܡ̣ܢ ܫܘܼܠܛܵܢܵܐ ܀</l>
                <l n="361">:ܠܵܐ ܡ̇ܪܝ ܢܸܚܕܿܘܿܢ ܣܵܢ̈ܐܹܐ ܕܥܲܡܲܢ ܐܲܝܟ ܕܲܡܥܵܕܝܼܢ</l>
                <l n="362">ܕܐܲܝܟܵܘ ܕܲܣܠܸ̣ܩ ܠܕܲܪܓܼܵܘ ܪܵܡܵܐ ܕܠܵܐ ܡ̇ܝܘܿܬܹ̈ܐ ܀</l>
                <l n="363">:ܟܲܕܿܘܼ ܐܲܩܠܝܼܘ ܘܒܲܙܲܚܘ ܒܲܫܡܵܐ ܕܝܲܩܪܬܵܢ ܒܹܗ</l>
                <l n="364">ܫܲܬܸܿܩ ܐܸܢܘܿܢ ܕܠܵܐ ܢܸܫܬܲܥܠܘܿܢ ܥܲܠ ܡ̇ܪܘܼܬܼܵܟ ܀</l>
                <l n="365">:ܒܐܝܼܕܲܢ ܨܵܒܹ̇ܝܢ ܠܲܡܒܲܙܵܚܘܼ ܒܲܫܡܵܟ ܪܲܒܵܐ</l>
                <l n="366">ܘܟܸܢ ܡܸܬܼܪܲܥܹܝܢ ܠܡܸܫܬܲܩܵܠܘܼ ܥܲܠ ܪܲܒܿܘܼܬܼܵܟ ܀</l>
                <l n="367">:ܠܨܲܠܡܲܢ ܣܵܢܹ̈ܝܢ ܣܵܢ̈ܐܹܐ ܕܗܘ̤ܵܘ ܠܲܫܡܵܟ</l>
                <l n="368">ܘܲܕܼܠܵܐ ܣܵܦ̇ܩܝܼܢ ܕܲܢܨܲܚܘܿܢܵܟ ܡܨܲܚܹܝܢ ܠܵܟ ܒܲܢ ܀</l>
                <l n="369">:ܠܵܐ ܡ̇ܪܝ ܬܸܣܲܩ ܠܪܹܫ ܪܸܓܲܬܼܗܘܿܢ ܕܢܲܟܿܘܼܠܬܼܵܢܹ̈ܐ</l>
                <l n="370">ܘܠܵܐ ܢܸܫܬܲܟܼܠܲܠ ܒܸܢܝܵܢ ܙܹܐܦܵܐ ܕܲܚܬܼܝܼܪܝܼܢ ܒܹܗ ܀</l>
                <l n="371">:ܟܐܝܼ ܒܹܗ ܒܪܵܘܡ̇ܐ ܕܪܸ̈ܥܝܵܢܲܝܗܘܿܢ ܘܢܸܦܸܠ ܒܐܲܪܥܵܐ</l>
                <l n="372">ܘܐܲܪܝܼܡ ܪܹܫܵܐ ܕܡܲܟܿܝܼܟܼܘܼܬܲܢ ܠܕܲܪܓܼܵܐ ܕܲܫܡܵܟ ܀ </l>

                <pb ed="http://syriaca.org/bibl/1765" n="269"/>

                <l n="373">:ܦܪܘܿܩ ܠܲܟܼܝܵܢܲܢ ܡ̣ܢ ܐܝܼܕܲܝ̈ܗܘܿܢ ܕܲܡܚܲܒܿܠܵܢܹ̈ܐ</l>
                <l n="374">ܕܗܵܐ ܬܚܸܒܼ ܘܐܵܘܦܝܼ ܒܩܹܐܪܣܵܐ ܩܲܫܝܵܐ ܕܥܲܡ ܣܸܕܼܪ̈ܲܝܗܘܿܢ ܀</l>
                <l n="375">:ܐܲܓܸܿܢ ܐܝܼܕܼܵܟ ܥܲܠ ܡܲܫܪܝܼܬܿܢ ܒܨܝܼܪܲܬܼ ܚܲܝܠܵܐ</l>
                <l n="376">ܕܗܵܐ ܙܸܥܪܲܬ̤ ܠܵܗ̇ ܡ̣ܢ ܡܸܢܝܵܢܵܐ ܕܪ̈ܚܡܲܝ ܩܘܼܫܬܵܐ ܀</l>
                <l n="377">:ܬܲܢܗܲܪ ܐܲܦܲܝ̈ܟ ܒܥܘܼܡܪܲܢ ܫܝܼܛܵܐ ܡܠܸܐ ܥܵܩܵܬܼ̈ܐ</l>
                <l n="378">ܕܗܵܐ ܛܠܸ݂ܩ ܡܸܢܹܗ ܢܘܼܗܪܵܐ ܦܲܐܝܵܐ ܕܙܲܕܼܝܼܩܘܼܬܼܵܐ ܀</l>
                <l n="379">:ܐܲܩܝܼܡ ܪܸܡܙܵܟ ܐܲܦܸܛܪܘܿܦܵܐ ܥܲܠ ܪܲܦܝܘܼܬܲܢ</l>
                <l n="380">ܕܗܵܐ ܒܲܕܿܪܬܹܗ ܠܓܲܙܵܐ ܕܢܸܣܒܲܬ̤ ܡ̣ܢ ܡ̇ܘܗܲܒܼܬܼܵܟ ܀</l>
                <l n="381">:ܩܪܝܼ ܠܪ̈ܘܼܚܵܢܹܐ ܘܦܲܩܸܕܼ ܐܸܢܘܿܢ ܕܵܢܣܲܝܥܘܼܢܵܢ</l>
                <l n="382">ܕܗܵܐ ܥܲܠ̣ܘ ܫܹܐܕܹ̈ܐ ܘܚܲܫܹ̈ܐ ܠܙܝܼܙܹ̈ܐ ܘܒܲܙ̣ܘ ܣܝܼ̈ܡܵܬܲܢ ܀</l>
                <l n="383">:ܫܕܲܪ ܥܝܼܪܹ̈ܐ ܘܲܢܥܝܼܪܘܼܢܵܢ ܡ̣ܢ ܕܲܡܟܿܘܼܬܲܢ</l>
                <l n="384">ܕܗܵܐ ܛܒ݂ܲܥܢܲܢ ܠܲܢ ܒܲܫܟܼܝܼܪ̈ܵܬܲܢ ܐܲܝܟ ܕܲܒܫܸܢܬܼܵܐ ܀</l>
                <l n="385">:ܫܠܘܿܚ ܡܲܠܲܐܟܹ̈ܐ ܕܲܢܫܲܝܢܘܼܢܵܗ̇ ܠܲܫܕܓܼܝܼܫܘܼܬܲܢ</l>
                <l n="386">ܕܗܵܐ ܟܠ ܬܸܓܼܡܝܼ̈ܢ ܪܡܹܝܢ ܒܲܩܪ̈ܵܒܹܐ ܕܠܵܐ ܫܲܘܝܘܬܼܵܐ ܀</l>
                <l n="387">:ܘܐܸܢ ܠܵܐ ܣܵܦܩ̇ܝܼܢ ܚܲܝ̈ܠܲܝ ܪܵܘܡ̇ܐ ܕܲܢܥܝܼܪܘܼܢܵܢ</l>
                <l n="388">ܢܦܝܼܣ ܒܲܪ ܓܸܢܣܲܢ ܘܲܢܫܲܝܸܢ ܠܲܢ ܥܲܡ ܪܲܒܿܘܼܬܼܵܟ ܀</l>
                <l n="389">:ܡܨܸܐ ܕܲܢܥܲܕܲܪ ܠܲܫܓܼܝܼܫܘܼܬܲܢ ܒܐܵܓܼܘܿܢ ܥܲܡܠܹ̈ܐ</l>
                <l n="390">ܒܗܵܝ̇ ܕܐܝܼܬܼܵܘܗܝ ܒܪܵܟ ܝܼܚܝܼܪܼܵܝܵܐ ܘܐܵܦ ܡܸܨܥܵܢܲܢ ܀</l>
                <l n="391">:ܝܵ̇ܕܲܥ ܕܲܢܦܝܼܣ ܚܠܵܦ ܚܲܝܵܒܹ̈ܐ ܚܘܼܒܵܢܵܐܝܼܬܼ</l>
                <l n="392">ܒܗܵܝ̇ ܕܲܫܩܝܼܠ ܠܹܗ ܢܸܣܝܵܢ ܚܲܫܹ̈ܐ ܕܡ̇ܝܘܿܬܼܘܼܬܼܵܐ ܀</l>
                <l n="393">:ܡܲܢܲܣܲܝ ܗ̄ܘ̣ ܓܹܝܪ ܒܟܼܠܗܹܝܢ ܕܲܩܢܹܐ ܟܝܵܢ ܡܵܝ̈ܘܿܬܹܐ</l>
                <l n="394">ܘܝܲܬܿܝܼܪ ܝܵ̇ܕܲܥ ܠܲܡܥܲܕܵܪܘܼ ܠܲܕܼܡܸܬܼܢܲܣܹܝܢ ܀</l>
                <l n="395">:ܠܥܸܠܲܬܼ ܫܲܝܢܵܐ ܓ̣ܫܲܝܬܵܝܗܝ ܡ̣ܢ ܟܠ ܕܲܢܫܲܝܸܢ ܟܠ</l>
                <l n="396">ܓܡܘܿܪ ܒܲܥܒܼܵܕܼܵܐ ܓܒܼܝܼܬܼܵܐ ܕܲܫܡܹܗ ܒܥܸܠܲܬܼ ܫܲܝܢܲܢ ܀</l>
                <l n="397">:ܙܲܒܼܢܵܐ ܗ̄ܘ̣ ܗܵܫܵܐ ܕܲܢܚܵܘܸܐ ܒܲܢ ܪܲܒܿܘܼܬܼ ܕܲܪܓܹܗ</l>
                <l n="398">ܐܲܟܼܡܵܐ ܕܚܵܘܝܼ ܒܙܲܒܼܢܵܐ ܕܥܸܫܢܲܬ̤ ܚܲܝܵܒܼܘܼܬܲܢ ܀</l>
                <l n="399">:ܐܸܢ ܟܲܕܼ ܐܝܼܬܲܝܢ ܣܵܢ̈ܐܹܐ ܕܲܫܡܵܟ ܫܲܝܸܢܬܵܢ ܒܹܗ</l>
                <l n="400">ܟܡܵܐ ܬܸܫܬܲܝܢ ܠܵܐ ܫܲܘܝܘܼܬܲܢ ܒܡܸܨܥܵܝܘܼܬܹܗ ܀</l>
                <l n="401">:ܐܸܢ ܡ̣ܢ ܡ̇ܘܬܵܐ ܘܐܵܟܹ̇ܠܩܲܪܨܵܐ ܦܪ̣ܵܩܬܵܢ ܒܐܝܼܕܹܗ</l>
                <l n="402">ܟܡܵܐ ܬܦܲܨܐ ܠܲܢ ܡ̣ܢ ܚܘܼܬܼܚܵܬܹ̈ܐ ܒܵܩܹ̈ܐ ܫܝܼܛܹ̈ܐ ܀</l>
                <l n="403">:ܐܸܢ ܚܲܢܦܘܼܬܼܵܐ ܘܝܗ̄ܘܼܕܼܵܝܘܼܬܼܵܐ ܥܩ݂ܲܪ ܒܲܙܩܝܼܦܹܗ</l>
                <l n="404">ܟܡܵܐ ܦܫܝܼܩܵܐ ܠܹܗ ܕܢܸܟܼܠܹܐ ܒܚܫܹ̈ܐ ܕܲܡܥܝܼܩܝܼܢ ܠܲܢ ܀</l>
                <l n="405">:ܐܸܢ ܒܘܼܚܪܵܢܵܐ ܕܟܼܠ ܗܘ̤ ܥܵܒܹ̇ܕ ܒܫܘܼܠܵܡ ܙܲܒܼܢܹ̈ܐ</l>
                <l n="406">ܟܡܵܐ ܩܕܵܡ ܙܲܒܼܢܹ̈ܐ ܡܨܸܐ ܕܲܢܦܲܟܲܗ ܩܲܫܝܘܼܬܼ ܢܸܓܼ̈ܕܹܿܐ ܀</l>
                <l n="407">ܐܸܢܗܘ̤ ܫܲܠܝܼܛ ܥܲܠ ܒܹܝܬܼ ܓܲܙܵܐ ܕܐܵܠܲܗܘܼܬܼܵܟ: </l>

                <pb ed="http://syriaca.org/bibl/1765" n="270"/>

                <l n="408">:ܡ̇ܕܹܝܢ ܫܲܠܝܼܛ ܕܲܢܚܘܼܢ ܡܲܓܵܢ ܠܲܒܼܢܲܝ̈ ܓܸܢܣܹܗ</l>
                <l n="409">:ܚܘܼܢܹܝܗ̇ ܛܵܒܼܵܐ ܠܲܡܚܝܼܾܠܘܼܬܲܢ ܐܲܝܟ ܕܲܡܥܵܕܲܬܿ</l>
                <l n="410">ܘܗܲܒܼܠܲܢ ܙܸܕܼܩܵܐ ܒܝܲܕܼ ܒܲܪ ܓܸܢܣܲܢ ܕܐܲܚܝܼܕܼ ܓܲܙܵܟ ܀</l>
            </div>

        </body>
    </text>
</TEI>
