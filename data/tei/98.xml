<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8600">On the Flood
                    (Memra 71) - <foreign xml:lang="syr">ܥܲܠ ܛܵܘܦܵܢܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/98</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-19" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܥܲܠ ܛܵܘܦܵܢܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.92r"/>

                <l>ܡܸܐܡܪܵܐ: ܝܘ܀ ܥܠ ܛܵܘܦܵܢܵܐ܀</l>
                <l>ܕܝܼܠܹܗ ܟܲܕ ܕܝܼܠܹܗ ܡܹܐܡܪܵܐ ܕܫܸܬܿܬܲܥܣܲܪ ܕܥܲܠ ܛܵܘܦܵܢܵܐ܀</l>
                <l>ܘܡܸܬܼܐ̱ܡܲܪ ܒܨܵܘܡܵܐ܀</l>
                <l>ܥܘܼܢܵܝܵܐ܀</l>
                <l>ܒܪܝܼܟ ܗ̄ܘ̣ ܕܚܲܠܸܦ ܥܘܼܡܪܵܐ ܕܐܲܪܥܵܐ܀</l>
                <l>ܝܼܗ̄ܒܼ ܠܲܢ ܒܛܲܝܒܿܘܼܬܹܗ ܥܘܼܡܪܵܐ ܕܲܫܡܲܝܵܐ܀</l>
                <l>ܐܲܝܲܚ̈܀</l>
            </div>
            <div type="text" xml:lang="syr"> Narsai Memra 71. On the Flood [Ln2 (BL.Oriental 5463)
                f. 92r-97v] <l n="1">:ܚܲܟܿܝܼܡ ܘܲܫܒܼܝܼܚ ܒܵܪܘܿܝܵܐ</l>
                <l n="2">ܕܡ̣ܢ ܠܵܐ ܡܕܡ ܬܩܢ ܟܠ.</l>
                <l n="3">:ܘܚܵܘܝܼ ܚܲܝܠܹܗ ܒܥܒܕ̈ܘܗܝ</l>
                <l n="4">ܕܐܸܡ݂ܲܪ ܘܐܸܬܼܵܘ ܠܲܗܘܝܵܐ܀</l>
                <l n="5">:ܟܣܹܐ ܗ̄ܘ̣ܵܐ ܥܘܼܬܼܪܹܗ ܒܝܼܕܲ ܥܬܹܗ</l>
                <l n="6">ܩܕܼܵܡ ܬܘܼܩܵܢܵܐ ܕܒܸܪ̈ܝܵܬܹܗ.</l>
                <l n="7">:ܘܲܓܼܠ̣ܵܝܗܝ ܚܘܼܒܹܿܗ ܠܨܒܼܝܵܢܹܗ</l>
                <l n="8">ܘܐܲܫܦܲܥ ܥܲܠ ܟܠ ܡܵܘܗܲܒܼܬܹܗ܀</l>
                <l n="9">:ܒܛܲܟܼܣܵܐ ܬܲܩܸܢ ܟܠܡܹܗ</l>
                <l n="10">ܘܠܵܐ ܥܒ݂ܲܕ ܡܸܕܼܵܡ ܚܲܣܝܼܪ̈ܐ.</l>
                <l n="11">:ܕܒܲܟܼܝܵܢܹܗ ܓܡܝܼܪܵܐ ܐܝܼܬܼܵܘܗܝ</l>
                <l n="12">ܓܡܝܼܪ ܩܵܢܹܗ ܘܲܡܫܲܠܲܝ܀</l>
                <l n="13">:ܙܲܒܼܢܵܐ ܦܣܝܼܩ ܗ̄ܘ̣ܵܐ ܒܝܲܕܼܥܬܹܗ</l>
                <l n="14">ܕܐܸܡܲܬܼܝ ܘܒܪܹܐ ܒܸܪ̈ܝܵܬܼܵܐ.</l>
                <l n="15">ܘܟܲܣܝܵܐ ܗ̄ܘ̣ܵܬܼ ܦܪܘܿܬܼܘܿܙܡܝܼܵܐ</l>
                <l n="16">ܥܲܡ ܟܲܣܝܘܼܬܼܵܗ ܕܲܟܼܝܵܢܹܗ܀</l>
                <l n="17">:ܓܠ̣ܵܐ ܟܲܣܝܘܼܬܹܗ ܒܲܥܒܼܵܕܼܵܘ̈ܗܝ</l>
                <l n="18">ܘܚܵܘܝܼ ܚܲܝܠܹܗ ܒܬܼܘܼܩܵܢܹܗ. </l>
                <pb ed="http://syriaca.org/manuscript/2289" n="f.92v"/>
                <l n="19">:ܘܲܩܥ̣ܵܘ ܠܹܗ ܟܸܢܫܲܝ̈ ܪܵܘܡܵܐ</l>
                <l n="20">ܫܒܼܝܼܚ ܒܵܪܘܿܝܵܐ ܒܟܼܠ ܕܲܒܼܪܵܐ܀</l>
                <l n="21">:ܒܝܲܕܼ ܬܼܘܼܩܵܢܵܐ ܕܥܒܼܕܼܘ̈ܗܝ</l>
                <l n="22">ܐܲܠܸܦ ܐܸܢܘܿܢ ܠܲܡܠ̈ܝܼܠܹܐ.</l>
                <l n="23">:ܕܚܲܕܼ ܗ̄ܘ̣ ܚܲܝܠܵܐ ܕܬܲܩܸܢ ܟܠ</l>
                <l n="24">ܘܠܵܐ ܗ̄ܘ̣ܵܐ ܡܸܕܼܡ ܒܸܠܥܵܕܵܘܗܝ܀</l>
                <l n="25">:ܚܲܕܼ ܓܘܼܫܡܵܐ ܘܲܥ̣ܒܲܕ [ܗ̄ܘ̣ܵܐ] ܘܪܲܟܸܿܒܼ</l>
                <l n="26">ܠܲܡܠܝܼ̈ܠܹܐ ܘܲܠܫܲܬܼܝ̈ܩܐ.</l>
                <l n="27">:ܘܐܲܣܪܹܗ ܠܟ̣ܠܹܗ ܬܘܼܩܵܢܹܗ</l>
                <l n="28">ܒܪܘܼܟܵܒܼܲܐ ܕܨܲܠܡܹܗ ܕܐܵܕܼܵܡ܀</l>
                <l n="29">:ܥܲܒܼܕܹܗ ܠܨܲܠܡܵܐ ܡܲܚܙܝܼܬܼܵܐ</l>
                <l n="30">ܕܢܚܘܪܘܢ ܒܗ ܬܘܩܵܢܵܘ̈ܗܝ.</l>
                <l n="31">:ܕܒܨܠܡܵܐ ܓܲܠܝܵܐ ܢܚܙܘܢ</l>
                <l n="32">ܟܲܣܝܘܼܬܹܗ ܕܠܵܐ ܡܸܬܕܼܪܢܵܐ܀</l>
                <l n="33">:ܒܨܲܠܡܹܗ ܐܲܠܸܦ ܠܲܡܠܝܼ̈ܠܹܐ</l>
                <l n="34">ܕܲܟܼܡܵܐ ܪܵܚܸ̇ܡ ܬܘܩܢܘܗܝ.</l>
                <l n="35">:ܘܒܓܙܪ ܕܝܼܢܵܐ ܕܣܲܟܼܠܘܼܬܼܵܐ</l>
                <l n="36">ܚܵܘܝܼ ܕܪܵܚܸ̇ܡ ܟܹܐܢܘܬܼܵܐ ܗ̄ܘ̣܀</l>
                <l n="37">:ܪܓܵܝ̣ܗܝ ܠܐܵܕܼܵܡ ܕܫܛ̣ ܦܘܼܩܕܵܢܵܐ</l>
                <l n="38">ܘܐܣܠܝܼ ܠܩܵ ܐܹܝܢ ܥܲܠ ܕܲܩܛܲܠ.</l>
                <l n="39">:ܘܚܵܘܝܼ ܚܵܘܼܒܹܿܗ ܘܟܹܐܢܘܼܬܹܗ</l>
                <l n="40">ܕܪܵܕܹܐ ܘܩܵܢܹ̇ܐ ܘܠܵܐ ܡܚܲܒܸܿܠ܀</l>
                <l n="41">:ܚܵܘܝܼ ܐܸܢܘܿܢ ܐܸܢܘܿܢ ܟܹܐܢܘܼܬܹܗ</l>
                <l n="42">ܕܣܵܢܹ̇ܿܐ ܥܵܘܠܵܐ ܘܲܚܛܝܼܬܼܵܐ.</l>
                <l n="43">:ܘܚܵܘܝܼ ܐܢܘܢ ܛܵܒܼܘܬܹܗ</l>
                <l n="44">ܕܟܼܡܵܐ ܪܵܚܸ̇ܡ ܬܝܒ̈ܐ܀</l>
                <l n="45">ܐܲܝܟ ܫܲܒܼܪܹ̈ܐ ܠܝܲܕܼ ܥܬܼܐ܀</l>
                <l n="46">:ܒܫܲܒܼܛܵܐ ܕܲܥ̣ܒܪ ܦܘܼܩܕܢܐ</l>
                <l n="47">ܢܲܓܸܕ ܐܸܢܘܿܢ ܠܲܦܫܝܼ̈ܛܹܐ.</l>
                <l n="48">:ܘܚܲܫܵܐ ܚܲܬܼܘܼܵܬܼ ܪܸܥܝܵܢܵܐ</l>
                <l n="49">ܐܲܠܸܦ ܐܸܢܘܿܢ ܘܵܠܝܼܬܼܵܐ܀</l>
                <l n="50">:ܒܲܝܲܐ ܐܢܘܿܢ ܚܲܢܵܢܵܐ</l>
                <l n="51">ܒܝܲܕܼ ܓܸܠܝܢ̈ܐ ܪ̈ܘܼܚܵܢܹܐ.</l>
                <l n="52">:ܟܲܕܼ ܡܸܬܼܢܚܸܬܼ ܨܐܕܲܝܗܘܿܢ</l>
                <l n="53">ܒܲܡܢܵܘ̈ܵܬܼܵܐ ܘܕܼܡܘܵܬܹ̈ܐ܀</l>
                <l n="54">:ܒܝܲܕܼ ܚܲܕܼ ܕܐܲܫܦܲܪ ܕܘܼܒܵܘ̈ܗܝ</l>
                <l n="55">ܐܲܦܢܝܼ ܐܸܢܘܿܢ ܨܝܕ ܚܘܼܒܹܿܗ.</l>
                <l n="56">:ܘܲܒܼܝܲܕܼ ܣܲܒܼܪܵܐ ܕܫܘܼܢܵܝܹܗ</l>
                <l n="57">ܦܲܟܲܗ ܠܡܸܪܬܼܵܐ ܕܪ̈ܲܓܿܝܼܙܹܐ܀</l>
                <l n="58">:ܒܲܚܢܘܹܟ ܕܲܫ̣ܦܲܪ ܘܐܸܫܬܲܢܝܼ</l>
                <l n="59">ܚܵܘܝܼ ܚܘܼܒܹܿܗ ܨܐܕܲܝܗܘܿܢ.</l>
                <l n="60">:ܕܠܵܐ ܗ̄ܘ̣ܵܐ ܠܲܟܼܝܵܢܵܐ ܣܵܢܹ̇ܐ</l>
                <l n="61">ܐܸܠܵܐ ܠܥܵܘܠܵܐ ܘܠܲܚܛܝܼܬܼܵܐ܀</l>
                <l n="62">:ܒܚܲܝܹ̈ܐ ܒܲܛܪܹܗ ܠܙܲܝܩܵܐ</l>
                <l n="63">ܕܢܲܟܼܪܸܙ ܒܹܗ ܒܘܼܛܵܠ ܡܵܘܬܵܐ.</l>
                <l n="64">:ܘܲܒܼܫܘܢܵܝܹܗ ܡܠܠ݂ܲܟ ܚܲܝܹ̈ܐ</l>
                <l n="65">ܕܠܵܐ ܗܵܘ̇ܐ ܠܗܘܿܢ ܫܘܼܠܵܡܵܐ܀</l>
                <l n="66">:ܚܵܘܝܼ ܠܗܘܿܢ ܚܘܼܒܹܿܗ ܒܲܚܢܘܼܟ</l>
                <l n="67">ܕܫܵܛܘܼܗܝ ܠܣܲܒܼܪܵܐ ܕܡܘܼ̈ܠܪܢܵܘ̄ [ܗ̄ܘ̣ܵܐ]</l>
                <l n="68">:ܘܲܒܼܥܵܘܠܵܐ ܕܣܘܼܥܪ̈ܢܝܗܘܿܢ</l>
                <l n="69">ܡ̣ܢ ܪ̈ܲܚܡܹܐ ܠܪܘܼܓܼܙܵܐ ܢܲܓܕܘܼܗܝ܀</l>
                <l n="70">ܒܲܚܢܘܼܟ ܫܲܠܝܼ ܟܹܐܢܘܼܬܹܗ</l>
                <l n="71">ܘܫܲܚܠܸܦ ܪܘܼܓܼܙܹܗ ܠܲܢܚܵܝܵܐ.</l>
                <l n="72">:ܘܲܒܼܪܘܼܫܥܵܐ ܕܲܪ̈ܓܼܝܵܓܼܬܼܵܐ</l>
                <l n="73">ܠܲܛܫܘܼܗܝ ܠܣܲܝܦܹܗ ܠܲܬܼܒܲܥܬܼܵܐ܀</l>
                <l n="74">:ܣܓܼܝܼ ܥܵܘܠܵܐ ܕܐ̄̈ܢܵܫ̈ܐ ܒܐܪܥܵܐ</l>
                <l n="75">ܒܲܕܼܡܘܼܬܼ ܡܲܝܵ̈ܐ ܕܲܬܼܗܘܼܡܵܐ.</l>
                <l n="76">:ܘܛܦܬ̤ ܟܠܵܗ̇ ܒܲܚܛܝܼܬܼܵܐ</l>
                <l n="77">ܩܕܼܵܡ ܛܵܘܦܵܢܵܐ ܕܟܹܐܢܘܼܬܼܵܐ.</l>
                <l n="78">:ܒܪܸܓܼܬܼ ܦܲܓܼܪܵܐ ܐܸܫܬܲܚܢܘ</l>
                <l n="79">ܘܒܲܠܒܸܠܘ ܛܲܟܼܣܵܐ ܕܲܟܝܵܢܵܐ.</l>
                <l n="80">:ܘܐܲܝܟ ܚܲܝܘ̈ܬܵܐ ܠܲܚܕܵܕܹ̈ܐ</l>
                <l n="81">ܕܲܩܲܪ̣ܘ ܘܲܥܠܲܒ̣ܘ ܠܲܚܕܵܕܹ̈ܐ.</l>
                <l n="82">:ܒܲܕܼܡܘܼܬܼܵܐ ܕܪ̈ܟܼܫܐ ܥܗܪܹ̈ܐ</l>
                <l n="83">ܨܗ݂ܲܠܘ ܥܲܠ ܢܸܫܹ̈ܐ ܕܚܕܵܕܹ̈ܐ.</l>
                <l n="84">:ܘܠܵܐ ܐܲܢ̄ܬܼܬܼܵܐ ܠܘܵܬܼ ܫܵܘܬܵܦܵܗ̇</l>
                <l n="85">ܘܠܵܐ ܓܲܒܼܪܵܐ ܠܘܵܬܼ ܒܲܪܬܼ ܙܵܘܿܓܹܿܗ.</l>
                <l n="86">:ܠܒܲܪ ܡ̣ܢ ܐܘܼܪܚܵܐ ܪܵܕܹܝ̇ܢ ܗ̄ܘ̣ܵܘ</l>
                <l n="87">ܒܪܸܓܿܬܼܵܐ ܕܪܸܓܲܬܼ ܝܘܼܬܼܪ̈ܢܐ.</l>
                <l n="88">:ܘܲܥܠܘܼܒܼܝܵܐ ܒܲܕܼܡܘܼܬܼ ܢܲܚܹ̈ܐ</l>
                <l n="89">ܠܒܼܝܼܫܝܼܢ ܗ̄ܘ̣ܵܘ ܪܸ̈ܥܝܢܝܗܘܢ.</l>
                <l n="90">:ܥܒܸܢ ܡܵܡܘܿ ܠܵܠ ܕܲܚܛܝܬܼܵܐ</l>
                <l n="91">ܘܲܙܩ̣ܦ ܪܘܼܫܥܵܐ ܐܲܝܟ ܛܘܼܪܵܐ.</l>
                <l n="92">:ܘܡܲܫܒܼܵܐ ܕܥܵܘ̣ܠܵܐ ܐܲܝܟ ܝܲܡܵܐ</l>
                <l n="93">ܕܲܫ̣ܢܵܐ ܠܫܲܝܢܵܐ ܕܐܢܵܫܘܼܬܼܵܐ.</l>
                <l n="94">:ܦܪܣܲܬ̤ ܥܲܪܦܸܠܐ ܕܛܘܼܥܝܲܝ</l>
                <l n="95">ܘܟܲܣܝܼܬܼ ܐܲܦܹܝܗ̈ ܕܥܵܡܲܪ̈ܬܵܐ.</l>
                <l n="96">:ܘܛܲܦܛܸܦܘ ܘܲܕܼܥܸܕܼܘ ܙܲܗ̇ܪܵܝܪܹ̈ܐ</l>
                <l n="97">ܕܢܘܼܗܪܵܐ ܕܥܲܝܢܹ̈ܐ ܕܬܲܪܥܝܼܬܼܵܐ.</l>
                <l n="98">:ܒܫܸܢܬܼܵܐ ܕܥܵܘܠܵܐ ܐܸܬܿܛܲܒܲܥܘ</l>
                <l n="99">:ܘܠܵܐ ܐܲܪܓܸܿܫܘ ܕܟܲܕܼ ܚܲܛܵܝܼܝ̈ܢ</l>
                <l n="100">:ܘܟܲܕܼ ܪܸܥܝܵܢܗܘܿܢ ܠܵܐ ܕܵܡܸ̇ܟ</l>
                <l n="101">ܕܡܸܟܼܘ ܙܵܘܥܹ̈ܐ ܥܲܡ ܗܲܕܼܵܡܹ̈ܐ. </l>
                <pb ed="http://syriaca.org/manuscript/2289" n="f.93r"/>
                <l n="102">:ܚܲܕ ܒܲܠܚܘܿܕܲ ܠܵܐ ܐܸܬܿܛܲܒܲܥ</l>
                <l n="103">ܒܒܸܬܵܬܐ ܕܥܵܘܠܵܐ ܥܲܡ ܒܝܼܫܵܐ.</l>
                <l n="104">:ܕܥܝܼܪܝܼܢ ܗ̄ܘ̣ܵܘ ܙܵܘܥܲܝ̈ ܢܲܦܫܹ݂ܗ</l>
                <l n="105">ܪܲܕܼܦܵܗ̇ ܠܫܸܢܘܼܬܼܵܐ ܕܲܚܛܝܼܬܼܵܐ.</l>
                <l n="106">:ܢܘܝܝ ܒܲܠܚܘܿܕܼ ܕܲܟܿܝܼ ܢܲܦ̣ܫܹܗ</l>
                <l n="107">ܘܠܵܐ ܛܲܡܲܐ ܦܲܓܼܪܹܗ ܒܥܵܘܠܵܐ.</l>
                <l n="108">:ܕܐܲܝܟ ܠܹܩܹ̈ܐ ܗܘ̤ܵܘ ܠܹܗ ܙܵܘ̈ܥܹܐ</l>
                <l n="109">ܘܠܵܐ ܐܸܬܿܛܲܒܲܥ ܒܲܚܛܝܼܬܼܵܐ.</l>
                <l n="110">:ܠܵܐ ܕܲܠܚܵܗ̇ ܠܫܲܦܝܘܼܬܼ ܢܲܦ̣ܫܹܗ</l>
                <l n="111">ܬ̣ܛܪܵܐ ܕܥܵܘܠܵܐ ܕܥܵܠܘܿܒܹ̈ܐ.</l>
                <l n="112">:ܘܠܵܐ ܐܸܬܿܬܿ ܩܸܠ ܟܲܕܼ ܪܵܕܹ̇ܐ ܗ̄ܘ̣ܵܐ</l>
                <l n="113">ܒܥܲܡܛܵܢܵܐ ܕܡܸܨܥܲܬܼ ܒܝܼܫܹ̈ܐ.</l>
                <l n="114">:ܗܘ̤ܵܘ ܠܹܗ ܙܵܘܥܹ̈ܐ ܕܪܸܥܝܵܢܹܗ</l>
                <l n="115">ܓܼܦܹ̈ܐ ܠܝܘ̇ܩܪܵܐ ܕܗܲܕܵܡܵܘ̈ܗܝ.</l>
                <l n="116">:ܘܲܛܥܲܢܬܹܗ ܦܪܵܘܿܫܘܼܬܼܵܐ</l>
                <l n="117">ܠܥܸܠ ܡ̣ܢ ܓܲܠ̈ܠܹܐ ܕܲܚܛܝܼܬܼܵܐ.</l>
                <l n="118">:ܘܕܲܢܛܲܪ ܫܲܦܝܘܼܬܼ ܪܸܥܝܵܢܵܐ</l>
                <l n="119">:ܘܕܲܟܿܝܼ ܢܲܦ̣ܫܹܗ ܡ̣ܢ ܥܵܘܠܵܐ</l>
                <l n="120">:ܫܘ̣ܵܐ ܠܓܸܠܝ̈ܢܐ ܪ̈ܘܼܚܵܢܹܐ</l>
                <l n="121">ܕܡܒܲܕܩܝܼܢ ܪܘܼܫܥܵܐ ܕܒܝܼܫܹ̈ܐ.</l>
                <l n="122">:ܒܓܠܸܝ̈ܢܐ ܡܲܠܸܠ ܥܲܡܹܗ</l>
                <l n="123">ܘܐܲܣܗܸܕ ܥܲܠ ܕܲܟܼܝܘܼܬܼ ܢܲܦ̣ܫܹܗ.</l>
                <l n="124">:ܘܒܲܕܸܩ ܠܹܗ ܕܲܒܡܵܡܘܿ ܠܵܐ</l>
                <l n="125">ܡܫܝܼܓܼ ܠܵܗ̇ ܠܲܐܪܥܵܐ ܡ̣ܢ ܥܵܘܠܵܐ.</l>
                <l n="126">:ܒܝܼܫܬܿܐ ܕܐܢܵܫܵܐ ܟܲܬܲܡܬܹܗ</l>
                <l n="127">ܠܢܲܚܬܿܐ ܦܲܐܝܵܐ ܕܲܒܼܪܝܼܬܼܵܐ.</l>
                <l n="128">:ܗܵܐ ܡܫܝܼܓܼ ܐ̄ܢܵܐ ܠܵܗ̇ ܒܛܵܘܦܵܢܵܐ</l>
                <l n="129">ܘܲܡܕܲܟܲܢܵܐ ܠܨܵܐܘܼܬܼܵܗ̇.</l>
                <l n="130">:ܐܲܢ̄ܬܿ ܠܲܡ ܒܲܠܚܘܿܕܲ ܕܟܝܬ̇</l>
                <l n="131">ܚܘܼܫܵܒܲܝ̈ܟ ܡ̣ܢ ܣܲܢܝ̈ܬܼܵܐ.</l>
                <l n="132">:ܘܠܵܐ ܐܸܬܛܲܡܲܐ ܪܸܥܝܵܢܵܟ</l>
                <l n="133">ܒܲܣܝܵܢܵܐ ܕܥܵܘܠܵܗ̇ ܕܐܲܪܥܵܐ.</l>
                <l n="134">:ܕܠܵܐ ܚܠܲܛܬܿ ܚܘܼܒܵܟ ܥܲܡ ܒܝܼ̈ܫܹܐ</l>
                <l n="135">ܒܥܸܢܝܵܢܵܐ ܕܐܲܪ̈ܢܝܵܬܼܵܐ.</l>
                <l n="136">:ܐܲܢ̄ܬܿ ܒܲܠܚܘܿܕܲܝܟ ܡܸܬܿܦܨܝܬ̇</l>
                <l n="137">ܡ̣ܢ ܬܲܒܼܥ̈ܬܼܵܐ ܕܟܹܐܢܘܼܬܼܵܐ.</l>
                <l n="138">:ܓܠ̣ܵܐ ܘܒܲܕܸܩ ܠܹܗ ܠܬܲܡܝܼܡܵܐ</l>
                <l n="139">ܥܲܠ ܪܘܼܫܥܵܐ ܕܲܒܼܢܲܝ̈ ܥܲܡܹܗ.</l>
                <l n="140">:ܕܗܵܐ ܡܟܲܦܪܵܐ ܠܹܗ ܟܹܐܢܘܼܬܼܵܐ</l>
                <l n="141">ܠܲܣܝܵܢܵܐ ܕܣܘܼܥܪ̈ܢܲܝܟܿܘܿܢ.</l>
                <l n="142">:ܓܠ̣ܐ ܠܹܗ ܥܵܘܠܵܐ ܕܒܢܝ̈ ܫܹܝܬܼ</l>
                <l n="143">ܕܐܸܬܼ ܚܲܠܲܛܘ ܒܲܒܼܢܵܬܼ ܩܵܐܹܝܢ.</l>
                <l n="144">:ܕܲܦܪܝܼܫܝܼܢ ܚܲܕܼ ܡ̣ܢ ܚܲܒܼܪܹܗ</l>
                <l n="145">ܒܲܓܼܙܵܪ ܕܝܼܢܵܐ ܕܒܼܪܘܝܐ.</l>
                <l n="146">:ܚ̣ܠܛ ܙܲܪܥܹܗ ܕܫܝܬܼ ܙܕܝܩܐ</l>
                <l n="147">ܒܛܘܼܗܡܹܗ ܕܩܵܐܹ̇ܝܢ ܩܵܛܘܠܵܐ.</l>
                <l n="148">:ܘܲܢܚܸܬܼܘ ܪ̈ܵܡܹܐ ܠܫܲܦܠܘܼܬܼܵܐ</l>
                <l n="149">ܕܐܸܫܬܵ ܘܬܲܦܘܥܲܡ ܥܵܘ̈ܠܹܐ.</l>
                <l n="150">:ܚܝܵܪܵܐ ܕܥܲܝܢܹ̈ܐ ܨܵܕܼ ܐܢܘܿܢ</l>
                <l n="151">ܠܲܡܠ̈ܝܼܠܹܐ ܘܦܲܟܲܪܘ ܐܸܢܘܿܢ.</l>
                <l n="152">:ܘܫܘܼܦܪܵܐ ܕܐܲܦܹ̈ܐ ܦܲܐܝܵܬܼ̈ܐ</l>
                <l n="153">ܚܲܒܸܠ ܫܘܼܦܪܵܐ ܕܡܲܕ ܥܲܝܗܘܿܢ</l>
                <l n="154">:ܚ̣ܙܵܘ ܠܲܡ ܒܢ̈ܝܐ ܕܐܲܠܵܗܵܐ</l>
                <l n="155">ܠܲܒܼܢܵܬܼ ܐ̄ܢܵܫܵܐ ܕܫܲܦܝܼܪ̈ܵܢ.</l>
                <l n="156">:ܘܪܲܓܼܘ ܐܸܢܹܝܢ ܘܲܢܣܲܒ̣ܘ ܐܸܢܘܿܢ</l>
                <l n="157">ܘܐܵܘܠܕܼܘ ܓܲܢ̄ܒܵܪܹ̈ܐ ܕܥܵܘܠܵܐ.</l>
                <l n="158">:ܠܵܘ ܪܲܒܿܘܼܬܼܵܐ ܕܡܘܼܫܚ̈ܵܬܼܵܐ</l>
                <l n="159">ܨܒ̣ܵܐ ܕܲܢܒܲܕܸܩ ܒܵܪܟܿܝܵܐ.</l>
                <l n="160">:ܪܲܒܿܘܼܬܼ ܥܵܘܠܵܐ ܐܲܟܼܬܸܒܼܘ ܠܲܢ</l>
                <l n="161">ܕܐܸܬܼܓܲܢܒܲܪܘ ܥܲܠ ܪܝܼܫ̈ܬܼܵܐ.</l>
                <l n="162">:ܦܬܲܚ̣ ܫܘܼܦܪܵܐ ܕܲܒܼܢ̈ܵܬܼ ܩܵܐܹܝܢ</l>
                <l n="163">ܢܸܒܼܥܵܐ ܣܲܢܝܵܐ ܕܲܚܛܝܼܬܼܵܐ.</l>
                <l n="164">:ܘܐܲܛܝܼܦ ܠܲܒܼܢܲܝ̈ ܕܲܕܝܼܩܵܐ</l>
                <l n="165">ܒܡܵܘܡܘܼܠܵܐ ܕܪܸܓܲܬܼ ܦܲܓܼܪܵܐ.</l>
                <l n="166">:ܡܙܲܓܲܝ̈ ܟܵܣܵܐ ܒܢ̈ܬܼ ܩܵܛܵܘܠܵܐ</l>
                <l n="167">ܘܐܲܪ̈ܘܝܼ ܒܬܸܛܪܹܗ ܠܲܫܦ̈ܝܐ.</l>
                <l n="168">:ܘܕܲܠܚ̈ܝܗܝ ܠܗܵܘܢܵܐ ܕܚܲܟܿܝܼܡܹ̈ܐ</l>
                <l n="169">ܒܝܲܕܼ ܡܹܐܪܝܼܬܲܐ ܕܐܲܦܲܝ̈ܗܹܝܢ.</l>
                <l n="170">:ܘܕܲܫܒܲܩ̣ܘ ܪ̈ܡܐ ܥܘܡܪ̈ܝܗܘܢ</l>
                <l n="171">ܘܲܢܚܸܬܘ ܠܲܐܪܥܵܐ ܕܬܸܢܚ̈ܵܬܹܐ.</l>
                <l n="172">:ܣܠܸܩ ܥܵܘܠܵܐ ܕܣܘܼܥܪ̈ܢܲܝܗܘܿܢ</l>
                <l n="173">ܘܐܲܚܬܵܗ̇ ܠܲܐܪܥܵܐ ܟܠܹܐܢܘܼܬܼܵܐ.</l>
                <l n="174">:ܕܠܵܐ ܩܵܘܝܼܘ ܒܲܫܒܼܵܒܼܘܼܬܹܗ</l>
                <l n="175">ܕܥܘܼܡܪܵܐ ܦܲܐܝܵܐ ܕܦܲܪܕܲܝܣܵܐ.</l>
                <l n="176">:ܓܪ̣ܲܦ ܐܸܢܘܿܢ ܡܵܡܘܿܠ ܥܵܘܠܵܐ</l>
                <l n="177">ܘܣܸܓܼܝܲܬ̤ ܒܝܼܫܬܿܐ ܥܲܠ ܐܪܥܵܐ.</l>
                <l n="178">:ܘܐܸܬܿܬܿܘܚ ܕܲܥ̣ܒܕ ܐܢܵܫܵܐ</l>
                <l n="179">ܕܚܒܿܠܘ ܘܣܬܪܘ ܛܘܟܣܘ̈ܗܝ.</l>
                <l n="180">:ܠܵܐ ܗܘ̣ܵܐ ܬܘܬܼܵܐ ܐܲܕܪܟܼܬܹܗ</l>
                <l n="181">ܠܲܐܚܝܸܕܼ ܣܵܟܼܵܐ ܕܟܼܠ ܝܵܕ̈ܥܵܢ.</l>
                <l n="182">:ܠܲܬܼܘܵܬܼܗܘܿܢ ܐܲܫ̣ܡܲܥ ܩܵܠܵܐ</l>
                <l n="183">ܕܲܟܼܒܲܪ ܦܵܢܹ̇ܝܢ ܡ̣ܢ ܥܵܘܠܵܐ.</l>
                <l n="184">:ܩ̈ܠܐ ܕܡܠܹܝܢ ܠܘܼܚܵܡܹ̈ܐ</l>
                <l n="185">ܡܸܬܼ ܡܲܠܠܝܼܢ ܗ̄ܘ̣ܵܘ ܨܹܕܲܝܗܘܿܢ.</l>
                <l n="186">:ܕܐܸܢ ܗܘ̤ ܕܡܵܨܝܵܐ ܢܸܬܿܬܿܥܝܼܪܘܼܢ</l>
                <l n="187">ܕܲܡܟܹ̈ܐ ܕܲܛܒ݂ܲܘ ܒܲܚܛܝܼܬܼܵܐ. </l>
                <pb ed="http://syriaca.org/manuscript/2289" n="f.93v"/>
                <l n="188">:ܐܲܝܟ ܫܝܼܦܘܿܪܵܐ ܡܲܙܥܸܩ ܗ̄ܘ̣ܵܐ</l>
                <l n="189">ܩܵܠ ܒܵܪܘܿܝܵܐ ܒܐܸܕܢܲܝ̈ܗܘܿܢ.</l>
                <l n="190">:ܕܗܵܐ ܥܵܛܹܐ ܐ̄ܢܵܐ ܡ̣ܢ ܐܲܪܥܵܐ</l>
                <l n="191">ܐܢܫ̈ܐ ܕܒܲܠܒܸܿܠܘ ܛܘܼܟܵܣܲܝ̈.</l>
                <l n="192">:ܡܲܛܝܼ ܩܸܨܵܐ ܥܲܠ ܐܲܪܥܵܐ</l>
                <l n="193">ܘܲܢܦ݂ܲܩ ܢܘܼܩܕܵܢܵܐ ܕܪܘܼܓܼܙܵܐ.</l>
                <l n="194">:ܘܐܲܫ̣ܡܲܥ ܩܵܠܵܐ ܕܠܵܐ ܡܹܟܹܿܝܠ</l>
                <l n="195">ܬܸܥܡܲܪ ܪܘܼܚܝ ܒܐ̄ܢܵܫܵܐ ܠܥܵܠܲܡ.</l>
                <l n="196">:ܡܲܠܸܠ ܬܘܼܒܼ ܩܵܠܵܐ ܕܬܸܢܝܵܐ</l>
                <l n="197">ܠܘܵܬܼ ܢܘܿܚ ܢܝܼܚܵܐ ܘܐܸܡ݂ܲܪ ܠܹܗ.</l>
                <l n="198">:ܕܢܸܥܒܸܿܕܼ ܩܹܒܼܘܼܬܼܵܐ ܕܩܲܝܣܵܐ</l>
                <l n="199">ܕܢܸܣܬܲܬܲܪ ܒܵܗ̇ ܒܡܵܡܘܿ ܠܵܐ.</l>
                <l n="200">:ܥܒܸܕܼ ܠܹܗ [ܠܵܟ] ܩܹܒܼܘܼܬܼܵܐ ܕܥܲܪܩܵܐ</l>
                <l n="201">ܘܫܘܿܥܹܝܗ̇ ܒܟܼܘܼܦܪܵܐ ܕܠܵܐ ܬܸܛܲܒܲܥ.</l>
                <l n="202">:ܕܲܬܼܥܲܙܹܐ ܩܕܼܵܡ ܡܲܚܫܘ̈ܠܹܐ</l>
                <l n="203">ܡܵܐ ܕܚܵܠܛܝܼ̈ܢ ܡܲܝܵ̈̄ܐ ܒܡܲܝ̈ܵܐ.</l>
                <l n="204">:ܚܘܝܹܗ ܐܘܼܪܟܵܗ̇ ܘܦܬܼܝܗ̇</l>
                <l n="205">ܕܲܟܼܡܵܐ ܢܗܒܸܕܼ ܡܘܼܫܚ̈ܵܬܼܵܗ̇.</l>
                <l n="206">:ܘܐܲܠܦ ܦܘܼܠܵܓܼ ܡܸܕܼܝܵܪܹ̈ܐ</l>
                <l n="207">ܕܚܵܫܚܝܼ̈ܢ ܠܹܗ ܘܲܠܚܚܘ̈ܬܼܵܐ.</l>
                <l n="208">:ܥܒܸܕܼ ܐܘܼܪܟܿܐ ܬܠܵܬܼ ܡܵܠܐ ܐܲܡܝܼ̈ܢ</l>
                <l n="209">ܘܲܦܬܼܵܝܵܐ ܚܲܡܫܝܼܢ ܐܲܡܝܼ̈ܢ.</l>
                <l n="210">:ܘܲܬܼܠܵܘܼܬܼܝܼܢ ܐܲܡܝܼ̈ܢ ܪܵܘܡܵܗ̇</l>
                <l n="211">ܘܙܘܼܝܵܕܼܵܢܹ̈ܐ ܒܓܼܵܘ ܡܸܕܼܝܵܪ̈ܝܗ̇.</l>
                <l n="212">:ܬܠܵܬܼܵܐ ܡܸܕܼܝܵܪ̈ܝܼܢ ܬܸܗܘܹܐ</l>
                <l n="213">ܕܲܢܕܲܝܪܘܼܢ ܒܵܗ̇ ܟܠ ܓܸܢܣܝܼ̈ܢ.</l>
                <l n="214">:ܚܲܘܲܬܼ ܫܸܢܵܐ ܘܲܒܼܥܝܼܪܵܐ</l>
                <l n="215">ܘܦܪܚܬܼܵܐ ܕܓܦܐ ܘܐܢܫ̈ܐ.</l>
                <l n="216">:ܐܹܝܘ ܡܵܪܵܐ ܕܲܛܥܝܼܢ ܟܠܵܐ</l>
                <l n="217">ܕܡܲܠܸܦ ܦܘܼܪ̈ܣܹܐ ܠܙܲܕܝܼ̈ܩܹܐ. ܩܵ</l>
                <l n="218">:ܕܟܲܕܼ ܡܸܫܟܲܚ ܗ̄ܘ̣ܵܐ ܕܢܦܨܝܘܗܝ</l>
                <l n="219">ܡܚܲܟܸܿܡ ܠܹܗ ܠܣܘܼܢܩܵܢ ܚܝܘ̈ܗܝ.</l>
                <l n="220">:ܡܨܸܐ ܗ̄ܘ̣ܵܐ ܕܢܲܛܪܝܘܗܝ ܠܬܲܡܝܼܡܵܐ</l>
                <l n="221">ܥܲܡ ܫܲܪܟܵܢܵܐ ܕܟܼܠ ܕܐܲܚܝܼ.</l>
                <l n="222">ܘܲܦܫܝܼܩ ܗ̄ܘ̣ܵܐ ܠܹܗ ܕܲܢܣܲܬܲܪ.</l>
                <l n="223">ܕܠܵܐ ܩܒܼܘܼܬ̇ܐ ܠܟܼܠ ܡܸܕܸܡ.</l>
                <l n="224">:ܠܬܲܝܵܒܼܘܬܼܵܐ ܕܡܲܪ̈ܵܚܹܐ</l>
                <l n="225">ܗ̄ܘ̣ܵܐ ܬܘܼܒܵܢܵܐ ܕܩܹܒܼܘܼܬܼܵܐ.</l>
                <l n="226">:ܕܒܼܐܵܬ̤ܵܐ ܓܠܝܼܬܼܵܐ ܢܸܬܼܟܵܘܢܘܼܢ</l>
                <l n="227">ܘܢܕܘܢܘܢ ܣܘܼܥܪ̈ܢܝܗܘܢ.</l>
                <l n="228">:ܒܦܘܼܠܚܵܢ ܒܲܝܣܵܐ ܫܲܬܝܲܩܵܐ</l>
                <l n="229">ܨܒܼܵܐ ܕܲܢܚܲܟܸܿܡ ܠܲܡܠܝܼ̈ܠܹܐ.</l>
                <l n="230">:ܕܢܸܫܐܲܠܘܼܢ ܚ̈ܝܐ ܠܡܝܬ̈ܐ</l>
                <l n="231">ܡܸܛܠ ܡܵܢܵܐ ܡܬܲܦܲܠܚܝܼܢ.</l>
                <l n="232">:ܚܪ̈ܫܐ ܒܩܵܠܵܐ ܒܵܠܹ̇ܝܢ ܗ̄ܘ̣ܵܘ</l>
                <l n="233">ܠܲܡܠܝܼ̈ܠܹܐ ܕܬܼܘܼܒܼܘ ܡ̣ܢ ܥܵܘܠܵܐ.</l>
                <l n="234">:ܕܗܵܐ ܒܬܼܩܵܢܲܢ ܡܸܬܼܟܲܪܙܵܐ</l>
                <l n="235">ܬܝܵܒܼܘܼܬܼܵܐ ܐܸܢ ܨܵܒܸ̇ܝܢ ܐܢ̄ܬܿܘܿܢ.</l>
                <l n="236">:ܐܲܝܟ ܟܵܪܘܿܙܵܐ ܩܵܥܹ̇ܐ ܗ̄ܘ̣ܵܐ</l>
                <l n="237">ܩܵܠ ܦܘܼܠܚܵܢܵܐ ܕܩܹܒܼܘܼܬܼܵܐ.</l>
                <l n="238">:ܒܩܘܼܡܘ ܦܸܨܘ ܘܝܩܪܵܐ ܕܚܵܘܒܲܝܟܿܘܿܢ</l>
                <l n="239">ܕܲܡܟܹ̈ܐ ܕܲܛܒ݂ܲܥܘ ܒܲܚܛܝܼܬܼܵܐ.</l>
                <l n="240">:ܝܲܬܿܝܼܪܹ̈ܐ ܗ̄ܘ̣ܵܘ ܨܹܐܕܲܝܟܘܢ [ܗܘܢ]</l>
                <l n="241">ܩܵܠܹ̈ܐ ܕܬܼܘܩܵܢ ܩܹܒܼܘܼܬܼܵܐ.</l>
                <l n="242">:ܕܣܲܟܼܪܹܗ ܠܝܘܩܪܐ ܕܒܝܫ̈ܬܐ</l>
                <l n="243">ܠܫܸܡܥܐ ܕܡܥܠ ܒܘܝܢܐ.</l>
                <l n="244">:ܢܘܚ ܗ̄ܘ̣ ܒܠܚܘܕܘܗܝ ܫܡ̣ܥ ܗܘ̣ܵܐ</l>
                <l n="245">ܘܡܣܟܿܐ ܗ̄ܘ̣ܵܐ ܠܫܘܠܵܡܵܐ.</l>
                <l n="246">:ܟܲܕܼ ܡܲܗ ܠܝܼܢ ܒܹܗ ܡܲܪ̈ܚܹܐ</l>
                <l n="247">ܕܠܵܐ ܡܸܬܼܗܲܝܡܲܢ ܬܘܩܢܗ.</l>
                <l n="248">:ܒܢ̣ܵܐ ܠܹܗ ܒܲܝܬܿܐ ܬܲܡܝܼܡܵܐ</l>
                <l n="249">ܐܲܝܟ ܪܸܡܙܵܐ ܕܚܲܟܸܿܡ ܢܲܦ̣ܫܹܗ.</l>
                <l n="250">:ܘܡܲܠܸܠ ܥܲܡܹܗ ܓܸܠܝܢܵ̇ܐ</l>
                <l n="251">ܕܲܢܛܲܝܸܒܼ ܠܹܗ ܬܘܼܪܣܵܝܵܐ.</l>
                <l n="252">:ܐܲܥܸܠ ܘܚܡ̣ܠ ܡܙܘܿܢܵܐ</l>
                <l n="253">ܠܹܗ ܘܲܠܓܸܢܹܣܹܗ ܕܟܼܠ ܡܸܕܸܡ.</l>
                <l n="254">:ܘܟܲܕܼ ܪܸܡܙܵܐ ܢܛ̇ܪ ܗ̣ܘܐ ܠܹܗ</l>
                <l n="255">ܐܲܠܦܹܗ ܕܢܹܐܨܲܦ ܕܚܫܚܬܗ.</l>
                <l n="256">:ܠܵܐ ܗ̄ܘ̣ܵܐ ܐܘܼܟܼܠܵܐ ܕܣܲܒܼܥܘܼܬܼܵܐ</l>
                <l n="257">ܟܲܢܸܫ ܘܲܚ̣ܡܲܠ ܙܲܕܝܼܩܐ.</l>
                <l n="258">:ܕܝܕ̇ܥ ܗ̄ܘ̣ܵܐ ܕܠܵܐ ܣܦܩ̇ ܗ̄ܘ̣ܵܐ</l>
                <l n="259">ܐܘܼܟܼܠܵܐ ܒܸܠܥܵܕܼ ܡ̣ܢ ܪܸܡܙܐ.</l>
                <l n="260">:ܩܲܠܝܼܠ ܗ̄ܘ̣ ܡܸܬܿܬܲܪܣܝܼܢ ܗ̄ܘ̣ܵܘ</l>
                <l n="261">ܠܩܘܼܝܵܡ ܚܲܝܹ̈ܐ ܕܦܓܼܪ̈ܝܗܘܿܢ.</l>
                <l n="262">:ܘܪܡܙܐ ܕܚܲܝܠܹܗ ܕܒܪܘܝܐ</l>
                <l n="263">ܢܛ̇ܪ ܗ̄ܘ̣ܵܐ ܠܗܘܢ ܒܲܒܼܨܝܪܐ.</l>
                <l n="264">ܥܒ̣ܕܼ ܠܲܡ ܢܘܚܝ ܐܲܝܟ ܕܐܸܬܼܦܩܲܕܼ.</l>
                <l n="265">ܘܡܲܠܸܠ ܥܲܡܹܗ ܒܵܪܘܿܝܵܐ.</l>
                <l n="266">:ܕܥܘ̣ܐ ܠܩܹܒܼܘܼܬܼܵܐ ܐܲܢ̄ܬܿ ܘܲܒܼܢܲܝ̈ܟ</l>
                <l n="267">ܘܢܸܫܹ̈ܐ ܕܲܒܼܢܲܝ̈ܟ ܥܲܡ ܕܝܼܠܹܟ.</l>
                <l n="268">:ܐܲܥܸܠ ܥܲܡܵܟ ܚܲܝܘ̈ܬܼܵܐ</l>
                <l n="269">ܘܲܒܼܥܝܼܪܵܐ ܥܲܡ ܦܪܲܚܬܵܐ.</l>
                <l n="270">:ܠܡܚܝܘ ܙܪܲܥܵܐ ܒܐܲܪܥܵܐ</l>
                <l n="271">ܕܢܸܪܕܘܼܢ ܓܸܢܣܹ̈ܐ ܒܝܘܼܒܵܠܐ.</l>
                <l n="272">ܐܲܥܸܠ ܕܸܟܼܪܹ̈ܐ ܘܢܸܩܒܼܪܼ̈ܵܐ: </l>
                <pb ed="http://syriaca.org/manuscript/2289" n="f.94r"/>
                <l n="273">ܬܪܹܝܢ ܬܪܹܝܢ ܡ̣ܢ ܓܸܢܣܹ̈ܐ ܛܡ̈ܐܐ.</l>
                <l n="274">:ܘܲܕܼܡܝ̈ܐ ܫܲܒܼܥܵܐ ܫܲܒܼܥܵܐ</l>
                <l n="275">ܐܲܟܼܚܲܕܼ ܕܼܟܼܪܹ̈ܐ ܘܢܸܩܒܼ̈ܬܼܵܐ.</l>
                <l n="276">:ܠܵܐ ܝܵܕܲܥ̇ ܗ̄ܘ̣ܵܐ ܬܲܡܝܼܡܵܐ</l>
                <l n="277">ܠܡܸܦܪܲܫ ܛܲܡܐܹ̈ܐ ܘܲܕܼܟܼܝ̈ܐ.</l>
                <l n="278">:ܥܕܲܡܵܐ ܕܚܲܘܝܹܗ ܦܘܼܩܕܵܢܵܐ</l>
                <l n="279">ܒܝܲܕܼ ܡܸܢܝܵܢܵܐ ܕܟܼܠ ܓܸܢܣܝܼ̈ܢ.</l>
                <l n="280">ܐܲܣܓܿܝܼ ܘܐܲܥܸܠ ܠܲܕܼܟܼ̈ܢܐ</l>
                <l n="281">ܕܚܵܫ̇ܚܝܼܢ ܗܵܘ̣ܵܘ ܠܹܗ ܡܵܐ ܕܢܲܦܲܩ.</l>
                <l n="282">:ܕܢܦܸܣ ܠܹܗ ܕܢܹܐܟܼܘܿܠ ܒܸܣܪܵܐ</l>
                <l n="283">ܘܢܲܣܸܩ ܡܸܢܗܘܿܢ ܠܲܥܠܬܼܵܐ.</l>
                <l n="284">:ܐܘ ܪܡܙܵܐ. ܕܟܢܫ ܓܸܢܣܹ̈ܐ</l>
                <l n="285">ܡܪ̈ܚܐ ܘܒܲܥܪܝܼܪ̈ܝܹܐ.</l>
                <l n="286">:ܘܫܲܝܸܢ ܐܸܢܘܿܢ ܠܲܚܕ̈ܵܕܐ</l>
                <l n="287">ܘܩܕܡ ܢܘܚ ܫܠܒܸܿܕ ܐܢܘܿܢ.</l>
                <l n="288">:ܗܵܘ̇ ܪܸܡܙܵܐ ܕܐܲܥܒܲܪ ܐܢܘܿܢ</l>
                <l n="289">ܩܕܡ ܐܕܡ ܟܕܼ ܫܬܝܩ̈ܝܢ.</l>
                <l n="290">:ܗܘ̤ ܫܲܥܒܸܿܕ ܘܕܢ ܐܢܘܢ</l>
                <l n="291">ܒܢܝܪܐ ܡܸܠܬܹܗ ܕܬܲܡܝܼܡܵܐ.</l>
                <l n="292">:ܨܵܝ̇ܒܿܝܼܢ ܗ̄ܘ̣ܵܘ ܓܸܢܣܝܼ̈ܢ ܓܸܢܣܝܼ̈ܢ</l>
                <l n="293">ܕܢ̇ܓܕ ܗ̄ܘ̣ܵܐ ܠܗܘܿܢ ܦܘܼܩܕܢܐ.</l>
                <l n="294">:ܘܐܵܬܹ̇ܝܢ ܕܸܟܼܪܹ̈ܐ ܘܢܸܩܒܼ̈ܬܼܵܐ</l>
                <l n="295">ܕܟܝ̈ܐ ܘܟܡܐ̈ܐ ܘܲܒܼܗܝܼܠܹܝܼܢ.</l>
                <l n="296">:ܦܓܼܘܕܹ̈ܐ ܐܹܕܫܲܝܢܵܐ ܡܪܡܝܢ ܗ̄ܘ̣ܵܘ</l>
                <l n="297">ܒܦܘܼܡ ܚܲܝܘ̇ܬܼ̈ܐ ܘܫܲܬܿܝܼܩܝܼܢ.</l>
                <l n="298">:ܐܲܪܝܵܐ ܘܬܼܘܪܵܐ ܟܕܼܝܼܢܝܼܢ ܗ̄ܘ̣ܘ</l>
                <l n="299">ܒܢܝܼܪܵܐ ܕܪܸܡܙܹܗ ܕܒܼܵܪܘܿܝܵܐ.</l>
                <l n="300">:ܡܪܟܿܢ ܓܦ̈ܐ ܕܦܪܚܬܐ</l>
                <l n="301">ܘܢܵܚ̇ܬܿܐ ܡ̣ܢ ܪܵܘܡܵܐ ܠܥܘܼܡܩܵܐ.</l>
                <l n="302">:ܘܪܗ̇ܛܝܼܢ ܗ̄ܘ̣ܵܘ ܝܵܘܢܹ̈ܐ ܘܢܸܨ̈ܐ</l>
                <l n="303">ܠܘܥܲܕܵܐ ܕܲܬܼܪܲܬ ܩܒܘܬܐ.</l>
                <l n="304">:ܫܲܝܢܵܐ ܪܲܒܿܐ ܡܘܡܠܟ ܗ̄ܘ̣ܵܐ</l>
                <l n="305">ܒܲܬܼܪܥ ܒܲܝܬܹܗ ܕܙܲܕܲܝܩܵܐ.</l>
                <l n="306">:ܕܓܼܢܣܹ̈ܐ ܐܲܟܼܠ̈ܝ ܠܚܕܕ̈ܐ</l>
                <l n="307">ܒܚܘܼܒܿܐ ܢܲܫ̣ܩܘ ܠܚܕ̈ܕܐ.</l>
                <l n="308">:ܒܢܘܚ ܐܸܬܼܚܲܕܲܬܿ ܫܘܼܠܛܵܢܵܐ</l>
                <l n="309">ܕܐܝܼܩܵܪܵܐ ܕܨܲܠܡܹܗ ܕܐܵܕܡ.</l>
                <l n="310">:ܕܓܢܣ̈ܐ ܕܲܡ̣ܪܕܘ ܡ̣ܢ ܐܕܡ</l>
                <l n="311">ܦܢ̣ܘ ܘܐܸܫܬܲ ܥܒܲܕܘ ܒܐܝܼܕ̈ܝ ܢܘܿܚ.</l>
                <l n="312">:ܢܦ̣ܩ ܪܡܙܐ ܐܝܟ ܠܝܙܓܕܐ</l>
                <l n="313">ܘܟܲܢܸܫ ܐܢܘܢ ܡ̣ܢ ܟܠ ܕܘܼܟ.</l>
                <l n="314">:ܘܟܕܢ ܐܢܘܢ ܘܒܐܘܝܘܬܐ</l>
                <l n="315">ܠܓܸܢܣܹ̈ܐ ܦܠܝ̈ܓܐ ܘܐܸܫܬܼܿܝܢܘ.</l>
                <l n="316">:ܣܵܡ̣ ܩܸܨܵܐ ܠܫܲܒܼܥܵܐ ܝܵܘܡܝܼ̈ܢ</l>
                <l n="317">ܥܲܕܼܡܸܢܬܼ ܟܲܢܫ̈ܢ ܚܲܝܘ̈ܬܼܵܐ.</l>
                <l n="318">:ܒܗܵܘ̇ ܛܲܟܼܣܵܐ ܕܬܼܵܩܸܢ ܒܹܗ ܟܠ</l>
                <l n="319">ܘܢܚ̣ ܡ̣ܢ ܥܡܠܹܗ ܒܕ ܫܒܥܐ.</l>
                <l n="320">:ܬܲܡ̇ܢ ܬܲܗܝ ܬܘܼܩܵܢܹܗ</l>
                <l n="321">ܠܝܘܼܠܦܵܢܵܐ ܕܟܸܢܫܲܝ̈ ܪܵܘܡܵܐ.</l>
                <l n="322">:ܘܗܵܪ ܟܵܐ ܐܲܓܲܪ ܕܲܢܚܵܘܹܐ</l>
                <l n="323">ܕܠܵܐ ܪܵܓܼܵܐ ܠܹܗ ܕܢܚܒܠ</l>
                <l n="324">:ܒܲܡܵܐܐ ܫܲܢܲܝ̈ܐ ܛܲܝܒܿܘܼܬܼܵܐ</l>
                <l n="325">ܩܵܥ̇ܝܵܐ ܗ̄ܘ̣ܵܬܼ ܐܲܝܟ ܟܵܪܘܿܙܵܐ.</l>
                <l n="326">:ܕܚ̈ܛܝܐ ܦܢ̣ܵܘ ܡ̣ܢ ܥܵܘܠܵܐ</l>
                <l n="327">ܥܲܕܼܠܵܐ ܢܲܦ̇ܩܵܐ ܟܹܐܢܘܼܬܼܵܐ.</l>
                <l n="328">:ܒܵܬܲܪ ܢܘܼܓܼܪܵܐ ܕܲܫܟܼ̈ܝܵܐ</l>
                <l n="329">ܣܵܡ̣ ܩܸܨܵܐ ܠܒܲܒܼܥܵܐ ܝܵܘܡܝܼ̈ܢ.</l>
                <l n="330">:ܕܲܒܼܡܵܠܐ ܫܢܲܝ̈ܵܐ ܘܲܒܼܫܼܲܥܵܐ</l>
                <l n="331">ܠܲܬܼܝܵܒܼܘܼܬܼܵܐ ܡܣܲܟܹܿܐ ܗ̄ܘ̣ܵܐ.</l>
                <l n="332">:ܡܸܟܿܐ ܠܫܲܒܼܥܵܐ ܝܵܘܡ̈ܬܼܵܐ</l>
                <l n="333">ܫܠ̇ܡ ܦܘܼܩܕܵܢܝ ܒܥܒܼܵܕܵܐ.</l>
                <l n="334">:ܘܚܵܡܸ̇ܠ ܐ̄ܢܵܐ ܠܵܗ̇ ܠܛܲܝܒܿܘܼܬܼܵܐ</l>
                <l n="335">ܠܓܼܵܘ ܡ̣ܢ ܫܘܼܪܵܐ ܕܟܹܐܢܘܼܬܼܵܐ.</l>
                <l n="336">:ܡܸܟܿܐ ܠܫܲܒܼܥܵܐ ܝܵܘܡ̈ܬܼܵܐ</l>
                <l n="337">ܐܵܚܸ̇ܕܼܢܵܐ ܬܲܪܥܵܐ ܕܪ̈ܵܚܡܲܝ.</l>
                <l n="338">:ܘܬܼܵܪܥ̇ ܐ̄ܢܵܐ ܝܲܡܵܐ ܕܩܒܹܐ</l>
                <l n="339">ܠܥܸܠ ܡ̣ܢ ܚܲܨܗ ܕܲܪܩܝܼܥܵܐ.</l>
                <l n="340">:ܒܚܲܡܫܲܡܵܐܐ ܫܢܝܼ̈ܢ ܒܲܕܸܩ ܠܹܗ</l>
                <l n="341">ܓܸܠܝܵܢܵܐ ܠܢܘܿܚ ܥܲܠܗܵܕܹܐ.</l>
                <l n="342">ܘܲܒܼܫܸܬܼܡܵܐܐ ܠܚܝܘ̈ܗܝ ܫܸܠܡܲܬ̤.</l>
                <l n="343">ܦܪܵܬܼܘܿܙܡܝܼܵܐ ܕܲܦܣ݂ܲܩ ܗ̄ܘ̣ܵܐ.</l>
                <l n="344">:ܒܲܫܢܲܬܼ ܫܸܬܼܡܵܐܐ ܠܝܲܚ̈ܝ ܢܘܿܚ</l>
                <l n="345">ܠܛܫܲܬ̤ ܣܲܝܦܵܐ ܟܹܐܢܘܼܬܼܵܐ.</l>
                <l n="346">:ܘܲܒܼܙܲܝܢܵܐ ܕܡܲܝ̈ܵܐ ܘܟܼܬܼܗ</l>
                <l n="347">ܠܟܼܠܹܗ ܚܲܝܠܵܗ̇ ܕܥܵܡܲܪܬܿܐ.</l>
                <l n="348">:ܒܲܫܢܲܬܼ ܫܸܬܼܡܵܐܐ ܠܚܲܝ̈ ܢܘܿܚ</l>
                <l n="349">ܥܲܒܼܪܹܗ ܝܲܡܵܐ ܠܲܬܼܚܘܼܡܹܗ.</l>
                <l n="350">:ܘܩܒܝܐ ܕܠܥܸܠ ܐܸܫܬܿ ܚܠܲܦ</l>
                <l n="351">ܠܒܲܪ [ܡ̣ܢ] ܛܲܟܼܣܵܐ ܕܡܲܚܬܲܬܹܿܗ.</l>
                <l n="352">:ܒܲܫܢܲܬܼ ܫܸܬܼܡܵܐܐ ܠܚܲܝ̈ ܢܘܿܚ</l>
                <l n="353">ܗܘ̤ܐ ܛܵܘܦܵܢܵܐ ܥܲܠ ܐܲܪܥܵܐ.</l>
                <l n="354">:ܘܥܲܠ̣ ܢܘܿܚ ܘܲܒܼܢܵܘ̈ܗܝ ܘܲܒܼܢܸܫܵܘ̈ܗܝ</l>
                <l n="355">ܘܟܼܠܗܘܿܢ ܓܸܢܣܹ̈ܐ ܕܚܘ̈ܬܐ.</l>
                <l n="356">:ܩܵܠܵܐ ܕܡܲܝܵ̈ܐ ܐܲܙܵܝܼܥܵܗ̇</l>
                <l n="357">ܠܥܵܡܲܪܬܵܐ ܥܲܠ ܝܲܬܵܒܿܝܹܝ̈ܗ̇.</l>
                <l n="358">:ܘܲܪܓܼܘܼܒܝܵܐ ܕܡܲܝ̈ܐ ܕܲܠܥܸܠ</l>
                <l n="359">ܟܲܣܝܼ ܐܲܦܹܝ̈ܗ̇ ܒܚܸܫܘܿܟܼܵܐ. </l>
                <pb ed="http://syriaca.org/manuscript/2289" n="f.94v"/>
                <l n="360">:ܢܘܿܚ ܘܲܕܼܥܲܡܹܗ ܡܣܲܟܹܿܝܢ ܗ̄ܘ̣ܵܘ</l>
                <l n="361">ܠܵܗ̇ ܪܸܡܙܵܐ ܕܟܲܢܸܫ ܐܢܘܿܢ.</l>
                <l n="362">:ܕܢܹܐܚܘܲܕ ܬܲܪܥܵܐ ܕܩܹܒܼܘܼܬܼܵܐ</l>
                <l n="363">ܒܲܩܠܝܕܼܵܐ ܕܪܸܡܙܵܐ ܕܚܲܝܼܠܹܗ.</l>
                <l n="364">:ܬܲܗܪܵܐ ܗܘ̤ܵܬܼ ܗܵܝ̇ ܡܲܥܲܠܬܵܐ</l>
                <l n="365">ܕܢܸܣܬܲܬܿܪܘܢ ܡ̣ܢ ܡܵܡܘܿܠܵܐ.</l>
                <l n="366">:ܡ̈ܠܝܼܠܹܐ ܒܲܣܪܘ ܥܲܠ ܩܵܠܹ̈ܐ</l>
                <l n="367">:ܘܐܲܫܝܼܛܘ ܦܘܼܠܚܵܢ ܩܹܒܼܘܼܬܼܵܐ</l>
                <l n="368">ܘܢܫ̈ܫܹܐ ܗܝܡܢܘ ܕܥܐܠ̇ܝܼܢ: [ܕܐܢ]</l>
                <l n="369">ܠܵܐ ܙܵܟܹ̇ܐ ܠܗܘܿܢ ܡܡܘܠܐ.</l>
                <l n="370">:ܫܘܹܝܢ ܗ̄ܘ̣ܵܘ ܟܠܗܘܿܢ ܟܲܕܼ ܥܵܐܠܝܼܢ</l>
                <l n="371">ܐܲܟܚܕܼ ܕܟܼܪܹ̈ܐ ܘܢܸܩܒܼ̈ܵܬܼܵܐ.</l>
                <l n="372">:ܘܥܲܠ ܬܲܡ̇ܢ ܠܐܵܝܼܬܿܝܪܵܐ</l>
                <l n="373">ܘܠܵܐ ܚܲܣܝܼܪܵܐ ܠܡܸܢܵܝܵܢܵܐ</l>
                <l n="374">:ܚܵܙܹ̇ܝܢ ܗ̄ܘ̣ܵܘ ܓܹܝܪ ܡܪ̈ܚܹܐ</l>
                <l n="375">ܠܓܸܢܣܹܐ ܕܟܼܵܢܫ̇ܝܼܢ ܠܲܬܼܪܲܥ ܢܘܿܚ.</l>
                <l n="376">:ܠܵܐ ܪܢܝܼ̇ܢ ܗ̄ܘ̣ܵܘ ܕܥܲܠ ܡܵܢܵܐ</l>
                <l n="377">ܫܒܲܩ̣ܘ ܚܘܼܪܒܵܐ ܘܲܪܚܸܡܘ ܫܲܝܢܵܐ.</l>
                <l n="378">:ܒܟܼܠܗܘܿܢ ܐܲܟܼܪܸܙ ܒܵܪܘܿܝܵܐ</l>
                <l n="379">ܬܝܵܒܼܘܼܬܼܵܐ ܒܐܸܕܼܢܲܝ̈ ܥܲܛܠܹ̈ܐ.</l>
                <l n="380">:ܒܬܼܘܼܩܵܢ ܒܲܝܣܹܐ ܕܩܹܒܼܘܼܬܼܵܐ</l>
                <l n="381">ܘܒܟܼܢܘܫܝܐ ܕܚܲܝܘܲܬܼ ܒܲܪܵܐ.</l>
                <l n="382">:ܒܲܡܠܐ ܫܢ̈ܝܐ ܓܸܠܝܵܢܹ̈ܐ</l>
                <l n="383">ܐܲܝܟ ܫܝܼܦܘܿܪ̈ܐ ܩܵܥܹ̇ܝܢ ܗ̄ܘ̣ܵܘ.</l>
                <l n="384">:ܘܒܲܕܼܡܘܼܬܼ ܫܲܒܼܛܵܐ ܕܡܲܪ ܕܼܘܼܬܼܵܐ</l>
                <l n="385">ܡܲܙܥܸܩ ܗ̄ܘ̣ܵܐ ܩܵܠ ܡܵܡܘܿܠܐ.</l>
                <l n="386">:ܘܥܕܲܡܵܐ ܠܫܲܒܼܥܵܐ ܝܘܡܝܼ̈ܢ</l>
                <l n="387">ܬܲܚܡܹܗ ܠܦܘܼܣܩܵܢ ܚܲܝ̈ܗܘܿܢ.</l>
                <l n="388">:ܕܡܸܪܵܐ ܠܫܲܒܼܥܵܐ ܝܵܘ̈ܡܵܬܼܵܐ</l>
                <l n="389">ܘܠܵܐ ܠܸܒܵܐ [ܕܵܠܫ] ܕܛܲܒܿܝܼ̈ܥܹܐ.</l>
                <l n="390">:ܥܲܠ ܢܘܿܚ ܘܐܲܥܸܠ ܚܝܘ̈ܬܐ</l>
                <l n="391">ܐܲܝܟ ܡܵܐ ܕܦܲܩܕܹܗ ܓܸܠ̣ܝܵܢܵܐ.</l>
                <l n="392">:ܘܐܲܚܕܼܵܗ̇ ܪܸܟܡܙܵܐ ܩܹܒܼܘܼܬܼܵܐ</l>
                <l n="393">ܘܛܲܒܼܥܵܗ̇ ܚܲܝܠܹܗ ܕܒܼܵܪܘܿܝܵܐ.</l>
                <l n="394">:ܥܲܠܘ ܚܲܪ̈ܫܐ ܘܦܵܫ̣ܘܡ̈ܠܠܐ</l>
                <l n="395">ܕܲܗܘ̤ܵܘ ܚܪ̈ܫܹܐ ܒܨܒܼܝܵܢܵܐ.</l>
                <l n="396">:ܘܐܲܟܿܣܲܬ̤ ܐܸܢܘܿܢ ܟܹܐܢܘܼܬܼܵܐ</l>
                <l n="397">ܒܫܲܬܿܝܼܩܹ̈ܐ ܕܨܵܬܼܘ ܦܘܼܩܪܵܢܵܐ.</l>
                <l n="398">:ܘܒܼܵܬܲܪ ܫܲܒܼܥܵܐ ܝܘܵܡܬܐ</l>
                <l n="399">ܒܲܫܢܲܬܼ ܫܸܬܼܡܵܠܐ ܠܝܲܚ̈ܝܼ ܢܘܿܚ.</l>
                <l n="400">:ܒܝܼܪܚܵܐ ܕܲܬܼܪܹܝܢ ܐܲܙܥܸܩ ܒܵܗ̇</l>
                <l n="401">ܩܵܠ ܟܹܐܢܘܼܬܼܵܐ ܒܥܵܡܲܪܬܵܐ.</l>
                <l n="402">:ܘܒܫܒܥܣܪܐ ܒܡܢܝܢܐ</l>
                <l n="403">ܪܫ̣ܲܡ ܓܘܼܢܚܵܐ ܕܲܓܼܙܵܪ ܕܝܼܢܹܗ.</l>
                <l n="404">:ܘܥܲܠ ܟܠܗܘܿܢ ܬܸܓܼܡܹ̇ܐ ܢܸܦܩܲܬ̤</l>
                <l n="405">ܐܵܦ ܦܵܣܝܼܣ ܕܲܬܼܒܥܬܼܐ.</l>
                <l n="406">:ܘܐܬܿܬܿܪܲܥܘ ܢܸܒܼ̈ܥܹܐ ܕܲܬܼܗܘܼܡܵܐ</l>
                <l n="407">ܘܢܸܣܟܹ̈ܐ ܕܪܵܘܡܵܐ ܐܸܬܦܲܬܼܚܘ.</l>
                <l n="408">:ܘܒܣܝܦܐ ܕܡܲܝ̈ܐ ܚܪܒܵܗ̇</l>
                <l n="409">ܪܸܡܙܵܐ ܠܟܼܠܗ̇ ܝܬܼܒܬܼܐ.</l>
                <l n="410">:ܣܠܸܩܘ ܡܲܝ̈ܵܐ ܕܥܘܼܡܩܵܐ ܠܒ̇ܘܡܵܐ</l>
                <l n="411">ܘܲܢܚܸܬܼܘ ܠܲܐܪܥܵܐ ܥܸ̈ܠܝܐ.</l>
                <l n="412">:ܘܒܲܡܨܝܕܬܵܐ ܕܡܝ̈ܐ ܦܟܪܬ̤</l>
                <l n="413">ܟܹܐܢܘܼܬܼܵܐ ܠܥܵܘܠܵܐ ܕܒܼܝܼ̈ܫܹܐ.</l>
                <l n="414">:ܬܗܘܼܡܵܐ ܒܚܲܒܼܪܹܗ ܦܵܓܼ̇ܥ ܗ̄ܘ̣ܵܐ</l>
                <l n="415">:ܘܢܸܣܟܹ̈ܐ ܠܢܣܟ̈ܐ ܠܢܸܣܟܹ̈ܐ ܥܵܨܝܢ ܗ̄ܘ̣ܵܘ</l>
                <l n="416">:ܘܡܲܝ̈ܐ ܠܡ̈ܐ ܩ̇ܪܝܢ ܗ̄ܘ̣ܵܘ</l>
                <l n="417">ܕܩܲܦܚܘ ܠܪܹܫܵܐ ܕܡܪ̈ܚܐ.</l>
                <l n="418">:ܓܵܥܹ̇ܐ ܗ̄ܘ̣ܵܐ ܬܗܘܡܐ ܚܲܪܫܵܐ</l>
                <l n="419">ܐܲܝܟ ܡܲܠܵܠܵܐ ܟܲܕܼ ܣܵܠܸ̇ܩ.</l>
                <l n="420">:ܘܲܒܼܩܵܠ ܓܲܠܵܠܘ̈ܗܝ ܡܲܟܸܿܣ ܗ̄ܘ̣ܵܐ</l>
                <l n="421">ܠܡ̈ܝܠܝܐ ܕܫܵܛ̣ܘ ܦܘܼܩܕܵܢܵܐ.</l>
                <l n="422">:ܣܸܒܼܝܵܐ ܕܲܠܥܸܠ ܕܐ̇ܢ ܗܘ̣ܵܐ</l>
                <l n="423">ܥܲܡ ܒܝܼܫܹ̈ܐ ܒܩܵܠ ܡܚܬܬܗ.</l>
                <l n="424">:ܕܐܚܬܗ ܥܵܘܠܵܐ ܡ̣ܢ ܪܵܘܡܵܐ</l>
                <l n="425">ܠܲܐܪܥܵܐ ܘܕܲܠܚܵܗ̇ ܠܫܲܦܝܘܼܬܹܗ.</l>
                <l n="426">:ܕܸܐܲܚܬܹܗ ܥܵܘܠܵܐ ܡ̣ܢ ܪܵܘܡܵܐ</l>
                <l n="427">:ܥܨ̇ܝܢ ܗ̄ܘ̣ܵܘ ܡܝ̈ܐ ܠܡܲܝ̈ܐ</l>
                <l n="428">ܟܲܕܼ ܣܠ̇ܩܝܼܢ ܠܲܐܦܲܝ̈ ܪܵܘܡܵܐ.</l>
                <l n="429">:ܘܦܓܼܠ̇ܝܼܢ ܕܲܠܥܸܠ ܥܲܡ ܕܲܠܬܲܚܬܿ</l>
                <l n="430">ܐܲܝܟ ܐܝܼܙ ܓܲܕܵܐ ܕܟܹܐܢܘܼܬܼܵܐ.</l>
                <l n="431">:ܩܵܠ ܦܘܼܩܕܵܢܵܐ ܘܟܲܪ ܗܸܒܼ ܗ̄ܘ̣ܵܐ</l>
                <l n="432">ܠܥܠܝ̈ܐ ܠܡܸܚܲܬܼ ܠܲܐܪܥܵܐ.</l>
                <l n="433">:ܘܪܸܡܙܵܐ ܕܚܝܠܵܐ ܥܵܨܹ̇ܐ ܗ̄ܘ̣ܵܐ</l>
                <l n="434">ܠܬܲܚܬܲܝܹ̈ܐ ܠܲܐܦܲܝ̈ ܪܵܘܡܵܐ.</l>
                <l n="435">:ܡܲܚܬܼܵܐ ܘܡܲܣܩܵܐ ܕܫܲܬܿܝܼܩܹ̈ܐ</l>
                <l n="436">ܡܩܵܛܲܪܸܓܼ ܗ̄ܘ̣ܵܐ ܠܵ[ܗ̇] ܠܲܡ̈ܠܝܼܠܹ[ܗ].</l>
                <l n="437">:ܕܟܲܕܼ ܚܵܪܫܹܝܢ ܨܵܬܼܘ ܦܘܼܩܕܵܢܵܐ</l>
                <l n="438">ܘܲܣܠܸܩܘ ܘܲܢܚܸܬܼܘ ܠܲܬܼ ܒܲܥܬܼܵܐ.</l>
                <l n="439">:[ܐܪ...] ܡܲܠܝܵܐ ܡܲܠܝܵܐ ܗ̄ܘ̣ܵܬܼ</l>
                <l n="440">ܘܛܘܼܪܹ̈ܐ ܩ̈ܠܐ ܕܚܸܢ̈ܓܼܵܬܼܵܐ.</l>
                <l n="441">:ܘܐܵܠܹ̇ܝܢ ܗ̄ܘ̣ܵܐ ܪܵܘܡܵܐ ܘܥܘܼܡܩܵܐ</l>
                <l n="442">ܚܢܝܼܓܼܵܐ ܕܟܼܠ ܡܘܼܫܚ̈ܵܢ. </l>
                <pb ed="http://syriaca.org/manuscript/2289" n="f.95r"/>
                <l n="443">:ܘܡܸܬܿܛܲܪܦܝܼܢ ܗ̄ܘ̣ܵܘ ܝܲܥܘܕܹ̈ܐ</l>
                <l n="444">ܟܲܕܼ ܫܵܠܡܝܼ̇ܢ ܗ̄ܘ̣ܵܘ ܚܲܝܲܝ̈ܗܘܿܢ.</l>
                <l n="445">:ܘܡܸܬܼ ܟܫܲܦܝܼܢ ܗ̄ܘ̣ܵܘ ܠܲܐܒܼܵܗܹ̈ܐ</l>
                <l n="446">ܘܠܲܝܬܿ ܕܲܡܥܲܕܲܪ ܠܲܐܠܝܼܨܹ̈ܐ.</l>
                <l n="447">:ܣܵ̇ܠ̇ܩܝܼܢ ܗ̄ܘ̣ܵܘ ܠܲܐܦܲܝ̈ ܪܵܘܡܵܐ</l>
                <l n="448">ܘܡܲܚܸܬܿ ܗ̄ܘ̣ܵܐ ܠܗܘܿܢ ܡܵܡܘܿܠܵܐ.</l>
                <l n="449">:ܘܢܵܚ̇ܬܝܼܢ ܗ̄ܘ̣ܵܘ ܠܲܐܦܲܝ̈ ܥܘܼܡܩܵܐ</l>
                <l n="450">ܘܵܓܼܥܹ̇ܐ ܢܗܘܡܵܐ ܠܘܼܩܒܲܠܗܘܿܢ.</l>
                <l n="451">:ܡܸܟܿܐ ܘܡܸܟܿܐ ܚ̣ܒܲܫ ܐܸܢܘܿܢ</l>
                <l n="452">ܩܪܵܒܼܵܐ ܕܡܝ̈ܐ ܠܚܲܝܼ̈ܠܫܹܐ.</l>
                <l n="453">:ܘܠܵܐ ܦܵܫ̣ ܣܪܝܼܕܵܐ ܛܲܕܼ ܫܲܪܝܼܪ</l>
                <l n="454">ܒܟܼܠܹܗ ܚܲܝܠܹܗ ܕܐ̄ܢܫܘܼܬܼܵܐ.</l>
                <l n="455">:ܐܲܪܒܿܥܝܼܢ ܓܹܝܪ ܠܸܠܲܝ ܐܝܼܡܵܩ</l>
                <l n="456">ܡܸܛܪܵܐ ܠܲܐܪܥܵܐ ܢܚܸ̇ܬܼ ܗ̄ܘ̣ܵܐ.</l>
                <l n="457">:ܘܲܬܼܗܘܡܵܐ ܠܥܸܠ ܣܵܠܹ̇ܩ ܗ̄ܘ̣ܵܐ</l>
                <l n="458">:ܟܲܕܼ ܥܵܨܲܝ̇ܢ ܡܲܝ̈ܐ ܠܡ̈ܝܼܵܐ</l>
                <l n="459">:ܒܲܐܪܒܿܥܝܼܢ ܝܵܘܡ̈ܬܐ ܚܲܨܕܘܼܗ̇</l>
                <l n="460">ܡܲܝ̈ܵܐ ܠܐܫܟܪ ܙܝܼܙܵܢܹ̈ܐ.</l>
                <l n="461">:ܘܲܒܼܣܲܝܦܵܐ ܩܲܫܝܵܐ ܦܲܣܩܘܼܗܝ</l>
                <l n="462">ܠܲܩܕܠܵܐ ܩܫܝܐ ܕܥܘ̤ܠܐ.</l>
                <l n="463">:ܒܐܲܪܒܿܠܝܼܢ ܝܵܘ̈ܡܬܐ ܩܲܛܦܵܗ̇</l>
                <l n="464">ܪܘܼܓܼܙܵܐ ܠܟܲܪܡܵܐ ܚܲܪܘܒܼܵܐ.</l>
                <l n="465">:ܘܲܡܝ̈ܵܐ ܒܲܕܼܡܘܼܬܼ ܥܵܨܘܿܪܹ̈ܐ</l>
                <l n="466">ܕܵܫ̣ܘ ܐܢܵܫܘܼܬܼܵܐ ܘܚܲܝܘ̈ܵܬܼܵܐ.</l>
                <l n="467">:ܬܗܘܡܵܐ ܒܡܲܣܩܹܗ ܡܲܟܼܪܸܙ ܗ̄ܘ̣ܵܐ</l>
                <l n="468">ܚܲܝܠܹܗ ܪܲܒܿܐ ܕܒܼܵܪܘܿܝܵܐ.</l>
                <l n="469">:ܕܪܸܡܙܵܐ ܕܝܼܠܹܗ ܐܲܙܝܼܥܹܗ</l>
                <l n="470">ܘܐܲܟܸܿܣ ܐܸܢܘܿܢ ܠܲܡܠܝܼ̈ܠܹܐ.</l>
                <l n="471">:ܥܫܸܢܘ ܡܲܝ̈ܵܐ ܠܥܸܠ ܡ̣ܢ ܐܲܪܥܵܐ</l>
                <l n="472">ܘܐܸܬܼܟܲܣܝܼܘ ܛܘܼܪܹ̈ܐ ܪ̈ܵܡܹܐ.</l>
                <l n="473">:ܘܣܵܦܲܬ̤ ܚܲܝܬܼܵܐ ܘܲܒܼܥܝܼܪܵܐ</l>
                <l n="474">ܘܦܪܚܬܐ ܕܓܦܐ ܘܐܢܫ̈ܐ.</l>
                <l n="475">:ܚܲܒܸܿܠܘ ܡܲܝ̈ܵܐ ܠܟܼܠ ܡܘܼܫ̈ܚܵܢ</l>
                <l n="476">ܕܲܥܠܲܝܡܘܼܬܼܵܐ ܘܣܲܝܒܿܘܼܬܼܵܐ.</l>
                <l n="477">:ܕܿܫܘܹܝܢ ܗ̄ܘ̣ܵܘ ܣܘܼܥܪ̈ܢܲܝܗܘܿܢ</l>
                <l n="478">ܐܲܫܘܝܼܘ ܡܝ̈ܵܐ ܡܵܘܬܲܝ̈ܗܘܿܢ.</l>
                <l n="479">:ܒܚܲܕܼ ܩܲܒܼܪܵܐ ܟܲܢܸܫ ܘܲܩ̣ܒܲܪ</l>
                <l n="480">ܡܵܡܘܠܵܐ ܠܟܼܠܗܘܿܢ ܓܸܢܣܹ̈ܐ.</l>
                <l n="481">:ܘܲܒܼܢܲܚܬܿܐ ܕܡܲܝ̈ܵܐ ܟܣܲܝܼܘ</l>
                <l n="482">ܠܐ̄ܢܵܫܵܘܼܬܼܵܐ ܘܠܲܚܘ̈ܵܬܼܵܐ.</l>
                <l n="483">ܢܘܿܚ ܘܲܕܼ ܥܲܡܹܗ ܐܸܬܼܦܲܨܝܼܘ</l>
                <l n="484">ܡ̣ܢ ܟܠ ܕܲܢܫܲܘܬܼܵܐ ܒܐܲܦܵܘ̈ܗܝ.</l>
                <l n="485">:ܪܸܡܙܵܐ ܢܛ݂ܲܪ ܗ̄ܘ̣ܵܐ ܚܲܝ̈ܗܘܿܢ</l>
                <l n="486">ܘܠܵܐ ܗ̄ܘ̣ܵܐ ܩܲܝ̈ܣܹܐ ܫܲܬܿܝܼܩܹ̈ܐ.</l>
                <l n="487">:ܛܲܥܢܵܗ̇ ܬܗܘܼܡܵܐ ܠܩܹܒܼܘܼܬܼܵܐ</l>
                <l n="488">ܘܐܲܣܩܵܗ̇ ܠܪܵܡܐ ܒܝܲܕܼ ܓܲܠܠܵܘ̈ܗܝ.</l>
                <l n="489">:ܘܡܸܬܼܝܲܒܿܠܵܐ ܗ̄ܘ̣ܵܬܼ ܥܲܠ ܡܲܝ̈ܐ</l>
                <l n="490">ܘܐܲܚܝܼܕܼ ܗ̄ܘ̣ܵܐ ܠܵܗ̇ ܦܘܼܩܪܵܢܵܐ.</l>
                <l n="491">:ܥܒܪܐ ܗ̄ܘ̣ܵܬܼ ܥܲܠ ܪ̈ܡܬܐ</l>
                <l n="492">:ܠܥܸܠ ܡ̣ܢ ܪܵܘܡܵܐ ܕܲܫܩ̈ܝܼܦܹܐ</l>
                <l n="493">:ܘܢܵ̇ܫܝܼܢ ܗ̄ܘ̣ܵܘ ܒܵܗ̇ ܡܚܫܘ̈ܠܐ</l>
                <l n="494">ܘܠܵܐ ܡܸܬܿܬܿܙܝܼܥ ܗ̄ܘ̣ܵܐ ܪܘܼܟܵܒܼܵܗ.</l>
                <l n="495">:ܟܬܝܼܫܝܼܢ ܗ̄ܘ̣ܵܘ ܓܲܠ̈݁ܠܹܐ ܬܚܘܿܬܹܝܗ̇</l>
                <l n="496">ܘܥܵܒܼܪܵܐ ܥܠܲܝܗܘܿܢ ܢܝܼܚܵܐܝܼܬܼ.</l>
                <l n="497">:ܡܙܲܥܙܲܥ ܗ̄ܘ̣ܵܐ ܠܵܗ̇ ܠܟܼܵܐ ܘܲܠܟܼܵܐ</l>
                <l n="498">ܡܲܫܒܼܵܐ ܕܪܘܼܚܵܐ ܥܲܙܝܼܙܵܐ.</l>
                <l n="499">:ܠܒܲܪ ܡ̣ܢ ܛܲܟܼܣܵܐ ܫܵܚ̇ܩܝܼܢ ܗ̄ܘ̣ܵܘ</l>
                <l n="500">ܡ̈ܝܵܐ ܘܐܵܐܲܪ ܠܲܚܕܵܕܹ̈ܐ.</l>
                <l n="501">:ܘܲܒܼܬܲܟܼܬܘܼܫܗܘܿܢ ܩܹܒܼܘܼܬܼܵܐ</l>
                <l n="502">ܒܫܲܝܢܵܐ ܘܢܵܘܚܵܐ ܫܵܪܝܵܐ ܗ̄ܘ̣ܵܬܼ.</l>
                <l n="503">:ܛܥܝܼܢ ܗ̄ܘ̣ܵܐ ܠܵܗ̇ ܢܗܘܡܵܐ ܘܣܵܠܸ̇ܩ</l>
                <l n="504">ܘܲܡܙܲܚܲܝ ܠܵܗ̇ ܥܲܠ ܟܲܬܼܦܹܗ.</l>
                <l n="505">:ܘܣܵܓܼ̇ܕܝܼܢ ܗ̄ܘ̣ܵܘ ܓܲܠ̈ܠܹܐ ܩܕܼܵܡܹܝܗ̇</l>
                <l n="506">ܘܝܵܗ̇ܒܿܝܼܢ ܐܲܬܼܪܵܐ ܠܡܲܪܕܝܼܬܹܗ.</l>
                <l n="507">:ܐܘ ܐܸܠܦܵܐ ܕܲܕܼܠܵܐ ܠܹܩܹ̈ܐ</l>
                <l n="508">ܕܥܒܪܬܗ ܠܝܲܡܵܐ ܘܝܲܒܼܫܵܐ.</l>
                <l n="509">:ܘܠܵܐ ܕܲܒܵܪܵܗ̇ ܩܸܘܒܲܪܢܹܝܛܵܐ</l>
                <l n="510">ܒܫܲܓܼܫܝܼܘܼܬܼܵܐ ܕܡܲܚܫܘܼ̈ܠܹܐ.</l>
                <l n="511">:ܐܘ ܣܦܝܼܢܬܼܵܐ ܕܲܛܥܝܼܢܵܐ ܗ̄ܘ̣ܵܬܼ</l>
                <l n="512">ܥܵܠܡܵܐ ܟܠܹܗ ܡ̣ܢ ܣܵܟܹܗ.</l>
                <l n="513">:ܘܠܵܐ ܐܸܣܬܲܢܩܲܬ̤ ܡܲܪܕܝܼܬܵܗ̇</l>
                <l n="514">ܕܲܢܕܲܒܿܪܘܼܢܵܗ̇ ܡܲܠܵܚܹ̈ܐ.</l>
                <l n="515">:ܪܸܡܙܵܐ ܗ̄ܘ̤ܵܐ ܠܵܗ̇ ܡܲܠܵܚܵܐ</l>
                <l n="516">ܘܦܘܼܩܕܵܢܵܐ ܩܸܘܒܲܪܢܹܝܛܵܐ.</l>
                <l n="517">:ܘܕܼܘܼܟܲܬܼ ܟܵܘܟܿܒܼܵܐ ܨܒܼܝܵܢܵܐ</l>
                <l n="518">:ܡܕܲܒܲܪ ܗ̄ܘ̣ܵܐ ܠܵܗ̇ ܠܲܠܡܹܐܢܵܐ</l>
                <l n="519">:ܒܐܸܘܒܝܼܢܵܐ ܕܗܲܝܘܵܡܘܼܬܼܵܐ</l>
                <l n="520">:ܐܲܣܝܼܪ ܗ̄ܘ̣ܵܬܼ ܡܲܪܝܼܬܼܵܐ</l>
                <l n="521">:ܘܫܪܝܵܐ ܗ̄ܘ̣ܵܬܼ [...] ܛܲܝܒܿܘܼܬܼܵܐ</l>
                <l n="522">ܚܠܵܦ ܪܘܼܚܵܐ ܕܲܒܼܟܸܬܵܢܹ̈ܐ.</l>
                <l n="523">:ܐܲܪܒܿܥܝܼܢ ܝܵܘܡ̈ܵܬܼܵܐ ܒܚܸܫܟܿܐ</l>
                <l n="524">ܪܵܕܿܝܵܐ ܗ̄ܘ̣ܵܬܼ ܐܲܝܟ [...]ܐ.</l>
                <l n="525">:ܕܡܲܠܵܚܵܐ ܩܵܐܸ̇ܡ ܗ̄ܘ̣ܵܐ ܒܵܗ̇</l>
                <l n="526">ܠܵܐ ܣܢܝܼܩ ܗ̄ܘ̣ܵܐ ܥܲܠ ܢܲܗܝܼܪܵܐ.</l>
                <l n="527">ܠܫܘܼܠܵܡ ܐܲܪܒܿܥܝܼܝܢ [...].</l>
                <l n="528">ܚܸܡܠܲܬ̤ ܣܲܝܦܵܗ̇ ܟܹܐܢܘܼܬܼܵܐ.</l>
                <l n="529">:ܘܲܠܡܵܐܐ ܘܚܲܡܫܝܼܢ ܐܸܬܼܚܲܙܝܲܬ̤</l>
                <l n="530">ܐܵܬ̤ܵܐ ܕܪ̈ܚܡܹܐ ܒܪܹܫ ܛܘܼܪܹ̈ܐ.</l>
                <l n="531">ܒܵܬܲܪ ܡܵܐܐ ܘܚܲܡܫܝܼܢ ܝܵܘܡܝܼ̈ܢ: </l>
                <pb ed="http://syriaca.org/manuscript/2289" n="f.95v"/>
                <l n="532">ܢܦܲܩ̣ ܪܸܡܙܵܐ ܐܲܝܟ ܐܝܼܙܓܲܕܵܐ.</l>
                <l n="533">:ܘܲܛܥܝܼܢ ܐܓܲܪܝܬܼܵܐ ܕܫܲܝܢܵܐ</l>
                <l n="534">ܕܸܟܬܿܒܲܘܼܗܝ ܪ̈ܲܚܡܹܐ ܠܘܵܬܼ ܪܘܼܓܙܵܐ.</l>
                <l n="535">:ܢܵܚ̣ܘ ܡ̈ܝܐ ܠܲܡܵܐܐ ܘܚܲܡܸܫܝܼܢ</l>
                <l n="536">ܘܐܸܬܼܚܵܘܝܼܪܹ̈ܫܲܝ ܛܘܼܪܹ̈ܐ.</l>
                <l n="537">ܘܲܕܐܵܐ ܪܸܡܙܵܐ ܒܫܲܬܼܝܼܩܹ̈ܐ.</l>
                <l n="538">ܘܟܲܢܸܫ ܐܸܢܘܿܢ ܠܲܬܼܗܘܡܵܐ.</l>
                <l n="539">:ܠܲܡܵܐܐ ܘܚܲܡܫܝܼܢ ܝܵܘܡܵܬܼ̈ܐ</l>
                <l n="540">:ܥܒܲܪܬܹܗ ܠܝܲܡܵܐ ܩܹܒܼܘܼܬܼܵܐ</l>
                <l n="541">:ܘܲܬܼܪܨܵܐ ܗ̄ܘ̣ܵܬܼ ܡܲܪܕܝܼܬܼܵܐ</l>
                <l n="542">ܠܲܡܫܘܼܚܬܵܐ ܘܡܸܨܥܲܬܼ ܐܲܪܥܵܐ.</l>
                <l n="543">:ܡ̣ܢ ܐܲܬܼܪܵܐ ܕܩܲܪܸܝܼܒܼ ܠܲܓܼܕܲܢ</l>
                <l n="544">ܚܸܙܩܲܬ̤ ܒܫܘܼܪܵܝ ܡܲܪܕܝܼܬܼܵܗ.</l>
                <l n="545">:ܘܣܲܝܸܟܼܬܼܗ ܠܪܲܗܛܵܐ ܕܐܲܘܼܪܚܵܗ̇</l>
                <l n="546">ܥܲܠ ܪܹܫܵܐ ܕܛܘܼܪ̈ܲܝ ܩܲܪܕܘܼ.</l>
                <l n="547">:ܒܫܘܼܠܵܡ ܐܘܼܪܚܵܐ ܚܵܐ̇ܪ ܗ̄ܘ̣ܵܐ</l>
                <l n="548">ܐܵܦ ܦܘܼܩܼܕܵܢܵܐ ܕܪܘܼܟܵܒܼܵܗ̇.</l>
                <l n="549">:ܕܬܲܥܒܲܪ ܓܸܢܣܵܐ ܕܒܹܝܬܼ ܐܕܵܡ</l>
                <l n="550">ܕܲܢܫܲܝܢܘܼܢ ܡܸܨܥܲܬܼ ܐܲܪܥܵܐ.</l>
                <l n="551">:ܠܗܠ ܡ̣ܢ ܝܲܡ̣ܵܐ ܥܵܡܲܪ ܗ̄ܘ̣ܵܐ</l>
                <l n="552">ܗܵܘ̇ ܕܵܪܐ ܕܚܒܠ ܐܲܪܥܵܐ.</l>
                <l n="553">:ܘܲܥܕܲܟܹܝܠ ܠܵܐ ܚܵܙܝܵܐ ܗ̄ܘ̣ܵܬܼ</l>
                <l n="554">ܡܸܨܥܲܬܼ ܐܲܪܥܵܐ ܠܡܵܝܘ̈ܬܹܐ.</l>
                <l n="555">ܣܝܼܓܼ ܗ̄ܘ̣ܵܐ ܝܲܡܵܐ ܒܐܲܦܝ̈ܗܘܿܢ</l>
                <l n="556">ܥܕܲܡ̇ܐ ܕܲܗܘ̤ܵܐ ܛܵܘܦܵܢܵܐ.</l>
                <l n="557">:ܘܬܲܪܥܹܗ ܪܸܡܙܵܐ ܠܲܣܝܵܓܹܗ</l>
                <l n="558">ܘܐܲܥܒܲܪ ܐܢܘܿܢ ܠܲܡܨܲܥܬܼܵܐ.</l>
                <l n="559">:ܒܲܫܒܼܵܒܼܘܼܬܼܵܐ ܕܦܲܪܕܲܝܣܵܐ</l>
                <l n="560">ܓܡܪܝܢ ܗ̄ܘ̣ܵܘ ܥܸܪܵܐ ܕܪ̈ܝܼܢ.</l>
                <l n="561">:ܘܐܲܪܥܵܐ ܟܠܵܗ̇ ܣܦܝܼܩܵܐ ܗ̄ܘ̣ܵܬܼ</l>
                <l n="562">:ܡ̣ܢ ܐܢܵܫܘܼܬܼܵܐ ܘܚܝܘ̈ܵܬܼܵܐ</l>
                <l n="563">:ܘܐܲܝܟ ܕܨܵܕܝܼܬܼܵܐ ܐܝܼܬܹܝܗ̇ ܗ̄ܘ̣ܵܬܼ</l>
                <l n="564">:ܡ̣ܢ ܝܲܡܵܐ ܥܕܲܡܵܐ ܠܝܲܡܵܐ</l>
                <l n="565">:ܘܠܵܐ ܡܲܠܸܠ ܒܵܗ̇ ܩܵܠ ܐܢܵܫܵܐ</l>
                <l n="566">ܘܠܵܐ ܕܵܫ̣ܵܗ̇ ܪܓܸܠ ܚܲܝܘ̈ܵܬܹܐ.</l>
                <l n="567">:ܒܗܵܕܹܐ ܬܸܢܘܲܝ ܬܲܩܢܬܼܗ̇</l>
                <l n="568">:ܐܵܦ ܛܲܝܒܿܘܼܬܼܵܐ ܠܩܹܒܼܘܼܬܼܵܐ</l>
                <l n="569">:ܕܬܸܗܘܹܐ ܓܲܫܪܵܐ ܠܒܹܝܬܼ ܐܵܕܼܵܡ</l>
                <l n="570">ܘܬܲܥܒܲܪ ܐܸܢܘܿܢ ܠܲܪܘܚܬܐ.</l>
                <l n="571">ܒܥܸܠܲܬܼ ܛܵܘܦܵܢܐ ܕܲܪܫܘܼܗ̇: ܠܐܘܼܪܚܵܐ ܕܠܵܐ ܥܒ̣̱ܪ ܒܵܗ̇ ܒܲܪܢܵܫ.</l>
                <l n="572">:ܟܲܕܼ ܣܝܼܡܵܐ ܗ̄ܘ̣ܵܬܼ ܒܝܲܕܼ ܥܬܹܗ</l>
                <l n="573">ܕܥܵܒܼܘܕܼܵܐ ܕܗܵܕܹܐ ܢܸܣܥܘܿܪ.</l>
                <l n="574">ܠܵܘ ܡ̣ܢ ܚܸܡܬܵܐ ܛ̣ܪܕܼ ܐܸܢܘܿܢ</l>
                <l n="575">ܡ̣ܢ ܐܲܬܼܪܵܐ ܕܲܫܪܹܝܢ ܗ̄ܘ̣ܵܢ ܒܹܗ.</l>
                <l n="576">:ܠܵܐ ܒܲܬܼܘܬܼܵܐ ܫ̣ܕܵܐ ܐܸܢܘܿܢ</l>
                <l n="577">ܠܐܲܬܼܪܵܐ ܕܡܸܨܥܲܬ̤ ܝܬܒܬܐ.</l>
                <l n="578">:ܩܲܕܼܝܡ ܗ̄ܘ̣ܵܐ ܓܹܝܪ ܗܵܢ ܥܘܼܬܼܪܵܐ</l>
                <l n="579">ܒܝܲܕܼ ܥܬܹܗ ܩܕܼܡ ܒܸܪ̈ܝܵܬܼܵܐ.</l>
                <l n="580">:ܘܐܲܦܩܹܗ ܠܓܸܠܝܐ ܒܥܠ̈ܠܬܐ</l>
                <l n="581">ܠܕܼܘܲܪܫܵܐ ܕܡܵܝܘܿܬܼܘܼܬܼܵܐ.</l>
                <l n="582">:ܐܵܦ ܬܘܼܒܼ ܒܗܵܕܹܐ ܕܚܒܠ ܗܘ̣ܵܐ</l>
                <l n="583">ܘܲܥܛ̣ܵܐ ܒܡܲܝ̈ܐ ܠܬܼܘܼܩܵܢܵܘ̈ܗܝ.</l>
                <l n="584">:ܠܵܘ ܪܘܼܓܼܙܐ ܥܲܒܼܕܹܗ ܡ̣ܢ ܫܠܸܝ</l>
                <l n="585">ܟܲܕܼ ܠܵܐ ܡܦܣ ܒܐܲܝܼܕܼܵܐ ܕܣܲܥ݂ܲܣܪ.</l>
                <l n="586">:ܝܕܼܵ̇ ܗ̄ܘ̣ܵܐ ܩܕܼܡ ܛܵܘܦܵܢܵܐ</l>
                <l n="587">ܗܵܠܹܝܢ ܕܲܗܘ̈ܲܝ̤ ܘܲܥܬܼܝܼ̈ܕܵܢ.</l>
                <l n="588">:ܘܲܡܦܣ ܗ̄ܘ̣ܵܐ ܒܹܗ ܒܬܼܘܼܩܵܢܹܗ</l>
                <l n="589">ܕܥܵ̇[...]ܠ ܡܵܘܬܿܐ ܘܫ̇ܪܹܐ ܠܹܗ.</l>
                <l n="590">:ܥܵܘܠܵܐ ܚܵܒܠܹܗ ܠܬܼܘܼܩܵܢܹܗ</l>
                <l n="591">ܟܲܕܼ ܠܵܐ ܛܵܥ̇ܝܵܐ ܠܝܲܕܼ ܥܬܹܗ.</l>
                <l n="592">ܕܥܲܕܼܠܵܐ ܢܸܒܼܪܹܐ ܠܚ̈ܛܝܐ</l>
                <l n="593">ܝܵܕܥ̇ ܗ̣ܘܐ ܕܡܸܚܛܵܐ ܚܵܛ̇ܝܢ.</l>
                <l n="594">:ܡܦ̣ܣ ܗܘ̣ܵܐ ܕܫܒ̇ܩ ܫܪܟܢܐ</l>
                <l n="595">ܕܐ̄ܢܵܫܘܼܬܼܵܐ ܘܲܕܼܟܼܠ ܓܸܢܣܝܼ̈ܢ.</l>
                <l n="596">:ܘܥܲܠ ܗܵܕܹܐ ܛܲܟܲܣ ܘܐܲܥܸܠ</l>
                <l n="597">ܠܩܹܒܼܘܼܬܼܵܐ ܙܵܘ̈ܓܲܝܢ ܙܵܘ̈ܓܿܝܼܢ.</l>
                <l n="598">ܝܵܕ̇ܥ ܗ̄ܘ̣ܵܐ ܕܡܸܬܼ ܒܲܥܝܵܐ</l>
                <l n="599">ܗ̄ܘ̣ܵܬܼ ܡ̣ܢ ܚܸܘܼܫܵܒܼܵܐ ܕܡܪ̈ܚܹܐ.</l>
                <l n="600">:ܕܥܲܠ ܕܣܢ̣ܐ ܗ̄ܘ̣ܵܐ ܬܘܼܩܵܢܹܗ</l>
                <l n="601">ܚܲܒܿܠܹܗ ܘܥܲܒ̣ܕ ܠܐܲܚܪܹܢܵܐ.</l>
                <l n="602">:ܒܬܲܪܥܝܼܬܼܵܐ ܕܙܲܪ݁ܥܲܝ ܙܹܐܦܵܐ</l>
                <l n="603">ܚܵܐ̇ܪ ܗ̄ܘ̣ܵܐ ܩܕܼܵܡ ܕܲܢܚܸܒܸܿܠ.</l>
                <l n="604">:ܘܩܲܕܸܡ ܩܲܦܚܵܗ̇ ܠܡܵܘܥܝܼܬܼܵܐ</l>
                <l n="605">ܕܙܝܼܙܵܢܹ̈ܐ ܕܚܘܼܫܵܒܲܝ̈ܗܘܿܢ.</l>
                <l n="606">:ܡ̣ܢ ܬܘܼܩܵܢܵܐ ܩܲܕܼܡܵܝܵܐ</l>
                <l n="607">ܫܒ̣ܩ ܫܲܪܟܵܢܵܐ ܕܟܼܠ ܡܸܕܲܡ.</l>
                <l n="608">:ܕܲܢܚܵܘܼܐ ܕܠܵܘ ܒܝܼܫܵܐ ܗ̄ܘ̣ܵܐ</l>
                <l n="609">ܬܘܩܵܢܵܐ ܕܲܥܒ̣ܵܕܼ ܐܝܼܕܼܵܘ̈ܗܝ.</l>
                <l n="610">:ܒܟܼܠܗܹܝܢ ܕܲܗܘܲܝ̤̈ ܚܵܐ̇ܪ ܗ̄ܘ̣ܵܐ</l>
                <l n="611">ܥܲܕܼ ܠܵܐ ܢܹܐܬܘܿܢ ܠܲܗܘܵܝܵܐ.</l>
                <l n="612">:ܘܠܵܘ ܒܲܬܼܘܵܬܼܵܐ ܚܒܠ ܟܠ</l>
                <l n="613">ܘܡܸܛܠ ܪ̈ܚܡܵܘܗܝ ܚܢ ܘܲܫܒ̣ܩ.</l>
                <l n="614">ܘܚܵܘܝܼ ܘܟܹܐܢܘܼܬܹܗ ܕܟܹܐܢܵܐ [...]</l>
                <l n="615">ܗ̄ܘ̣ ܛܵܒܵܐ ܒܣܘܼܥܪ̈ܢܵܘܗܝ.</l>
                <l n="616">:ܘܚܵܘܝܼ ܕܟܹܐܢܵܐ ܗ̄ܘ̣ܵܐ ܟܲܕܼ ܪܵܕܹܿܐ</l>
                <l n="617">ܕܠܵܐ ܢܸܪܢܘܼܢ ܕܪܵܚܸܡ ܥܵܘܠܵܐ ܗ̄ܘ̣.</l>
                <l n="618">ܘܲܚܸܠܛ ܪ̈ܲܚܡܹܐ ܒܟܹܐܢܘܼܬܹܗ: </l>
                <pb ed="http://syriaca.org/manuscript/2289" n="f.96r"/>
                <l n="619">ܕܠܵܐ ܢܸܩܪܘܼܢܵܝܗܝ ܚܲܪܡܵܢܵܐ.</l>
                <l n="620">:ܒܬܲܪ̈ܬܝܗܸܝܢ ܚܵܘܝܼ ܚܲܝܠܹܗ</l>
                <l n="621">ܒܗܵܝ̇ ܕܼܪܲܕ̣ܵܐ ܘܲܒܼܗܵܝ̇ ܕܲܫ̣ܒܲܩ.</l>
                <l n="622">:ܘܐܲܟܼܪܸܙ ܫܘܼܠܛ̇ܢ ܡܵܪܘܼܬܹܗ</l>
                <l n="623">ܕܨܒܼܝܵܢܹܗ ܪܵܕܹ̇ܐ ܠܕܼܝܼܠܹܗ.</l>
                <l n="624">:ܒܫܲܒܿܘܩ̈ܐ ܕܡ̈ܝܐ ܪ̈ܓܼܝܐ</l>
                <l n="625">ܢܓܕܗ ܠܥܘܠܵܐ ܕܡܲܪ̈ܚܹܐ.</l>
                <l n="626">:ܘܲܒܼܫܲܒܼܛܵܐ ܕܩܵܦܲܝܝ ܒܝܼܫܹ̈ܐ</l>
                <l n="627">ܒܹܗ ܢ̇ܛܪ ܛܟܼܣܐ ܠܚ̈ܝܹܐ.</l>
                <l n="628">:ܛܲܢܢܘܼܗܝ ܡ̈ܝܐ ܠܫܲܪܟܵܢܵܐ</l>
                <l n="629">:ܕܦܲܠܸܛܘ ܪ̈ܲܚܡܹܐ ܡ̣ܢ ܪܘܼܓܙܵܐ</l>
                <l n="630">:ܘܐܲܥܒܲܪ ܣܵܡܘܲܗܝ ܒܲܡܨܲܥܬܼܵܐ</l>
                <l n="631">ܕܢܲܦܪܹܐ ܙܲܪܥܹܗ ܠܟܼܠ ܦܸܢܝ̈ܢ.</l>
                <l n="632">:ܒܝܲܪܚܵܐ ܫܒܼܝܼܥܵܝܵܐ ܥܸܠܲܬ̤</l>
                <l n="633">ܐܸܠܦܵܐ ܠܐܝܼܬܼܝܵܐ [ܘܐܸܬܲܬ̤] ܠܲܠܡܹܐܢܵܐ.</l>
                <l n="634">:ܘܒܫܒܥܣܪܐ ܒܡܢܝܐ</l>
                <l n="635">ܢܵܚܲܬ̤ ܥܲܠ ܟܘܼܪ̈ܲܝ ܩܲܪܕܘ.</l>
                <l n="636">:ܒܝܲܪܚܵܐ ܕܲܬܼܪܹܝܢ ܚܸܙܩܲܬ̤ ܗ̄ܘ̣ܵܬܼ</l>
                <l n="637">ܒܫܒܥܣܪܐ ܡ̣ܢ ܐܲܬܼܪܵܗ̇.</l>
                <l n="638">:ܘܲܒܼܝܲܪܚܵܐ ܕܫܲܒܼܥܵܐ ܥܸܠܲܬ̤</l>
                <l n="639">ܠܲܠܡܹܐܢܵܐ ܒܲܫܒܲܥܸܣܪܐ.</l>
                <l n="640">:ܝܲܪ̈ܚܹܐ ܒܲܒܼܥܵܐ ܒܲܠܡܹܐܢܵܐ</l>
                <l n="641">ܐܲܣܝܼܪܵܐ ܗ̄ܘ̣ܵܘ ܘܲܢܛܝܼܪܵܐ.</l>
                <l n="642">:ܘܠܵܐ ܦܸܬܼܚܲܬ̤ ܓܲܙܵܐܬ ܕܥܘܼܬܼܪܵܗ̇</l>
                <l n="643">ܥܕܲܡܵܐ ܠܝܲܪܚܵܐ ܬܪܲܝܵܢܵܐ.</l>
                <l n="644">:ܒܝܲܪܚܵܐ ܬܪܲܝܵܢܵܐ ܫܲܕܲܪ</l>
                <l n="645">ܡܵܪܹܐ ܐܸܠܦܵܐ ܐܝܼܙܓܲܕܵܐ.</l>
                <l n="646">:ܕܢܸܦܘܿܩ ܢܸܚܙܹܐ ܐܸܢ ܢܵܚܲܬ̤</l>
                <l n="647">ܚܸܡܬܼܵܐ ܕܡ̈ܝܐ ܡ̣ܢ ܐܲܪܥܵܐ.</l>
                <l n="648">:ܥܘܼܪܒܼܵܐ ܛܲܡܲܡܲܐܐ ܐܸܫܬܲܕܲܪ</l>
                <l n="649">ܝܲܥܢܵܐ ܘܪܵܚܸ̇ܡ ܡܹܐܟܼܘܼܠܬܐ.</l>
                <l n="650">:ܘܲܫܒܼܬܗ ܪܸܓܲܬܼ ܒܸܣܪܵܐ</l>
                <l n="651">ܘܠܵܐ ܥܛܸܦ ܦܢܝܼ ܦܸܬܼܓܼܵܡܵܐ.</l>
                <l n="652">:ܫܲܕܲܪ ܐܝܼܙܓܼܕܵܐ ܕܲܬܼܪܹܝܢ</l>
                <l n="653">:ܡ̣ܢ ܓܸܢܣܵܐ ܪܵܚܸ̇ܡ ܫܲܝܢܵܐ</l>
                <l n="654">:ܘܢܸܦܩܲܬ̤ ܝܵܘܢܵܐ ܘܣܥܪܬܗ̇</l>
                <l n="655">ܠܡܲܫܪܝܼܬܼܵܐ ܘܥܛܦܲܬ̤ ܨܐܕܼܵܘܗܝ.</l>
                <l n="656">:ܘܦܵܫ̣ ܬܘܼܒܼ ܫܲܒܼܥܵܐ ܝܵܘܡ̈ܵܬܼܵܐ</l>
                <l n="657">ܘܲܗܦܟ ܫܲܕܲܪ ܐܝܼܙܓܲܕܵܐ.</l>
                <l n="658">:ܘܐܸܬܲܬ̤ ܝܵܘܢܵܐ ܘܛܲܥܝܼܢܵܐ</l>
                <l n="659">ܣܒܲܪܬܼܵܐ ܕܫܲܝܢܵܐ ܒܓܼܵܘ ܦܘܼܡܵܗ̇.</l>
                <l n="660">:ܛܲܪܦܵܗ̇ ܕܙܲܝܬܐ ܚܵܘܝܵܬܹܗ</l>
                <l n="661">ܕܫܲܕܲܪ ܠܵܗ̇ ܪܹܡܙܵܐ ܒܐܝܼܕ̈ܝܗ̇.</l>
                <l n="662">:ܐܲܝܟ ܪܸܗܒܼܘܼܢܵܐ ܕܬܲܪܥܝܼ[...]ܬܼܵܐ</l>
                <l n="663">ܕܢܵܚܲܬ̤ ܚܸܡܬܹܗ ܕܕܲܝ̇ܢܵܐ.</l>
                <l n="664">:ܚܕܼܝ ܘܐܸܬܼܒܲܝܵܐ ܙܲܕܲܝܼܩܵܐ</l>
                <l n="665">ܒܐܸܓܲܪܬܼܵܐ ܕܫܲܝܢܵܐ ܕܐܲܝܬܼܝ.</l>
                <l n="666">:ܘܲܗܦ݂ܲܟ ܫܲܕܼܪܹܗ ܠܐܝܼܙܕܵܐ</l>
                <l n="667">ܕܚ̣ܙܐ ܕܫܲܪܪ ܫܘܼܘܕܵܝܹܗ.</l>
                <l n="668">:ܬܠܵܬܼ ܙܲܒܼܝ̈ܢ ܢܸܦܩܲܬ̤ ܝܵܘܢܵܐ</l>
                <l n="669">ܘܫܪܪܬܹܗ ܒܲܬܼܠܵܬܲܝܗܹܝܢ.</l>
                <l n="670">:ܘܲܦܬܼܚ̣ ܬܲܪܥܵܐ ܕܩܹܒܼܘܼܬܼܵܐ</l>
                <l n="671">ܘܲܚ̣ܙܵܐ ܠܲܐܪܥܵܐ ܠܐܲܪܥܵܐ ܘܐܸܬܼܒܲܝܲܐ.</l>
                <l n="672">:ܚܙ̣ܵܐ ܢܘܼܗܪܵܐ ܘܲܫܡ݂ܲܥ ܩܵܠܵܐ</l>
                <l n="673">ܒܝܲܕܼ ܓܸܠܝܵܢܹ̈ܐ ܪ̈ܘܼܚܵܢܹܐ.</l>
                <l n="674">:ܕܗܵܐ ܗܘ̤ܵܘ ܪ̈ܲܚܡܹܐ ܡܸܨܥܵܝܹ̈ܐ</l>
                <l n="675">ܘܫܲܝܢܘܼܗ̇ ܠܚܸܡܬܹܗ ܕܕܲܝ̇ܢܵܐ.</l>
                <l n="676">:ܗܵܐ ܐܲܦܝܼܣܬܼܗ ܛܲܝܒܿܘܼܬܼܵܐ</l>
                <l n="677">ܕܢܸܦ̣ܬܲܚ ܬܲܪܥܵܐ ܒܐܲܦܝ̈ܟܿܘܿܢ.</l>
                <l n="678">:ܦܘܩܘ ܐܲܣܝܼܪܹ̈ܐ ܘܐܸܬܼܒܲܝܲܐܘ</l>
                <l n="679">ܒܲܚܙܵܬܼܵܐ ܦܐܝܼܬܼܵܐ ܕܐܲܪܥܵܐ.</l>
                <l n="680">:ܒܵܬܲܪ ܫܸܬܼܡܵܐܐ ܠܚܲܝ̈ܝ ܢܘܿܚ</l>
                <l n="681">ܒܫܘܼܠܵܡ ܫܲܢܬܿܐ ܕܒܼܵܬܲܪܗܹܝܢ.</l>
                <l n="682">:ܦܩ݂ܲܕܼ ܠܹܗ ܪܸܡܙܵܐ ܠܙܲܕܿܝܼܩܵܐ</l>
                <l n="683">ܕܢܸܦܘܩ ܠܐܲܪܥܵܐ ܥܲܡ ܕܝܼܠܹܗ.</l>
                <l n="684">:ܦܘܩ ܐܢ̄ܬܿ ܘܲܒܲܢܝܼ̈ܟ ܠܲܡ ܥܲܡܵܟ</l>
                <l n="685">ܘܐܲܢ̄ܬܿܬܼܵܟ ܥܲܡ ܢ̈ܫܹܐ ܕܲܒܼܢܲܝ̈ܟ.</l>
                <l n="686">:ܘܐܲܦܸܩ ܥܲܡܵܟ ܦܵܪܲܚܵܬܼܵܐ</l>
                <l n="687">ܘܲܒܼܝܼܪܵܐ ܘܚܲܝܘܲܬܼ ܫܸܢܵܐ.</l>
                <l n="688">:ܩܲܒܸܿܠ ܟܹܐܢܵܐ ܦܘܼܩܕܵܢܵܐ</l>
                <l n="689">ܘܲܢܦܲܩ̣ ܘܐܲܦܸܩ ܟܠܝܼܓܸܢܣܝܼ̈ܢ.</l>
                <l n="690">:ܘܠܵܐ ܦܵܫ̣ܘ ܡܸܢܗܘܿܢ ܕܲܚܒܼܝܼܫܹ̈ܐ</l>
                <l n="691">ܕܠܵܐ ܢܦ̣ܩ ܠܲܐܬܼܪܵܐ ܕܒܹܝܬܼ ܚܲܝܹ̈ܐ.</l>
                <l n="692">:ܐܲܝܟ ܡܸܢܝܵܢܵܐ ܕܥܵܠ̣ܘ ܗ̄ܘ̣ܵܘ ܠܵܗ̇</l>
                <l n="693">ܢܦܲܩ̣ܘ ܡ̣ܢ ܬܲܡ̇ܢ ܟܲܕܼ ܫܵܠ̇ܡܝܼܢ.</l>
                <l n="694">:ܕܪܸܡܙܵܐ ܠܟܼܠܗܘܿܢ ܢܛܲܪ ܗ̄ܘ̣ܵܐ</l>
                <l n="695">ܘܲܡܩܲܝܹܡ ܗ̄ܘ̣ܵܐ ܚܲܝܲܝ̈ܗܘܿܢ.</l>
                <l n="696">:ܢܦܲܩ̣ܘ ܐܲܣܝܼܪܹ̈ܐ ܟܲܕܼ ܚܵܕܹ̇ܝܢ</l>
                <l n="697">ܡ̣ܛܠ ܩܘܼܝܵܡ ܚܲܝܲܝܗܘܿܢ.</l>
                <l n="698">:ܒܝܲܪܚܵܐ ܕܲܬܼܪܹܝܢ ܚܒܲܫ݂ ܐܸܢܘܿܢ</l>
                <l n="699">ܦܘܼܩܕܵܢܵܐ ܒܒܹܝܬܼ ܐܲܣܝܼܪܹ̈ܐ.</l>
                <l n="700">:ܘܲܒܼܝܲܪܚܵܐ ܕܲܬܼܪܹܝܢ ܦܲܬܼܚܹܗ</l>
                <l n="701">ܠܬܲܪܥܵܐ ܕܪܼ̈ܚܡܹܐ ܒܐܲܦܲܝ̈ܗܘܿܢ.</l>
                <l n="702">:ܒܲܫܒ̇ܥܸܣܪܐ ܒܡܸܢܝܵܢܵܐ</l>
                <l n="703">ܩܸܒܼܪܬ̤ ܐܸܢܘܿܢ ܟܹܐܢܘܼܬܼܵܐ.</l>
                <l n="704">:ܘܲܒܼܫܲܒܼܥܵܐ ܘܥܸܣܪܝܼܢ ܒܐܝܼܵܪ</l>
                <l n="705">ܢܚܡܲܬ̤ ܐܸܢܘܿܢ ܛܲܝܒܿܘܼܬܼܵܐ.</l>
                <l n="706">ܒܐܝܼܪܵܐ ܥܲܒܼܕܹܗ ܠܛܵܘܦܵܢܵܐ: </l>
                <pb ed="http://syriaca.org/manuscript/2289" n="f.96v"/>
                <l n="707">ܒܐܸܣܘܿܟܼ̈ܣܹܐ ܕܝܲܒܿܝܫܘܼܬܼܵܐ.</l>
                <l n="708">:ܕܕܲܠܡܵܐ ܢܸܪܢܘܼܢ ܡܲܪ̈ܵܚܹܐ</l>
                <l n="709">ܕܣܲ[ܝܐ]ܘܼܬܼ ܡܸܛܪܐ ܓܸܕܼܫܲܬ̤.</l>
                <l n="710">:ܒܐܝܼܪܵܐ ܥܲܒܕܵܗ̇ ܠܡܸܦܲܩܬܼܵܐ</l>
                <l n="711">ܒܝܲܪܚܵܐ ܕܦܲܐܹܐ ܘܲܡܨܲܒܲܬܼ.</l>
                <l n="712">:ܕܒܲܚܚܙܵܬܼܵܐ ܕܙܲܪܥܵܐ ܘܦܹܐܪܹ̈ܐ</l>
                <l n="713">ܢܚܲܕܹܐ ܠܒܵܐ ܕܲܡܥܵܩܹ̈ܐ.</l>
                <l n="714">:ܐܹܝܘ ܥܘܼܡ̣ܩܵܐ ܕܥܘܼܬܼܪܵܐ ܪܲܒܼܐ</l>
                <l n="715">ܕܚܸܟܼܡܘܬܹܗ ܕܐܲܠܵܗ ܟܠܵܐ.</l>
                <l n="716">:ܕܲܡܛܝܸܒܼ ܠܹܗ ܬܘܼܩܵܢܹܗ</l>
                <l n="717">ܙܲܒܼܢܵܐ ܦܐܹܐ ܠܲܢܚܵܝܹܗ.</l>
                <l n="718">:ܒܢܝܼܣܵܢ ܬܲܩܸܢ ܒܸܪ̈ܝܵܬܼܵܐ</l>
                <l n="719">ܘܨܲܒܬܼܗ̇ ܠܲܐܪܥܵܐ ܒܐܝܼ̈ܠܵܢ̣ܐ.</l>
                <l n="720">:ܘܐܸܫܟܲܚܘ ܐ̄ܢܵܫ̈ܐ ܘܚܲܝܘ̈ܬܼܵܐ</l>
                <l n="721">ܓܢܘܿܢܵܐ ܕܲܦܐܹܐ ܘܲܡܨܲܒܲܬܼ.</l>
                <l n="722">:ܒܐܝܼܪܵܐ ܦܲܬܼܚܵܗ̇ ܠܩܹܒܼܘܼܬܼܵܐ</l>
                <l n="723">ܒܝܲܪܚܵܐ ܕܐܲܚܕܵܗ̇ ܒܲܐܦܝ̈ܗܘܿܢ.</l>
                <l n="724">:ܘܛܲܝܸܒܼ ܦܬܼܘܿܪ ܬܘܼܪܣܵܝܵܐ</l>
                <l n="725">ܙܲܒܼܢܵܐ ܦܲܐܝܵܐ ܩܕܵܡܲܝܗܘܿܢ.</l>
                <l n="726">:ܒܢܝܼܣܵܢ ܐܲܦܩܵܗ̇ ܡ̣ܢ ܡܸܨܪܹܝܢ</l>
                <l n="727">ܠܲܟܼܢܘܼܫܬܵܐ ܕܒܹܝܬܼ ܝܼܣܪܹܵܝܠ.</l>
                <l n="728">:ܘܢܩ̣ܫ ܠܗ̇ ܓܢܘܿܢܵܐ ܒܕܲܒܪܐ</l>
                <l n="729">ܘܓܼܕܠ ܠܵܗ̇ ܟܠܝܼܠ ܗܲܒܵܒܹ̈ܐ.</l>
                <l n="730">:ܒܢܝܼܣܵܢ ܬܘܼܒܼ ܚܲܕܸܬܼ ܐܸܢܹܝܢ</l>
                <l n="731">ܠܒܸܪ̈ܝܵܬܼܵܐ ܒܝܲܕܼ ܪܹܫܝܼܬܲܢ.</l>
                <l n="732">:ܕܲܒܼܙܲܒܼܢܵܐ ܕܬܲܩܸܢ ܐܹܢܝܢ</l>
                <l n="733">ܢܚܲܕܬܼ ܚܘܼܒܵܠ ܬܘܼܩܵܢܗ.</l>
                <l n="734">:ܒܙܲܒܼܢܵܐ ܦܨܝܼܚܵܐ ܐܵܦ ܨܹܝܕ ܢܘܚ</l>
                <l n="735">ܫܲܡܠܝܼ ܘܲܓܼܡܲܪܨ ܒܼܝܵܢܹܗ</l>
                <l n="736">:ܘܐܲܦܩܹܗ ܒܝܲܪܚܵܐ ܕܗܲܒܵܒܹ̈ܐ</l>
                <l n="737">ܘܚܲܕܝܼ ܥܲܡܹܗ ܠܟܼܠ ܡܕܡ.</l>
                <l n="738">:ܢܦ݂ܲܩܘ ܗ̄ܘ̣ܵܘ ܟܠ ܓܸܢܣܝܼ̈ܢ ܥܲܡ ܢܘܚ</l>
                <l n="739">ܘܕܲܝܲܪܘ ܥܲܡܹܗ ܥܲܠ ܐܲܪܥܵܐ.</l>
                <l n="740">:ܘܩܲܪܸܒܼ ܡܸܢܗܘܿܢ ܪܹܫܝܼܬܼܵܐ</l>
                <l n="741">ܠܪܸܡܙܵܐ ܕܲܢܛ݂ܲܪ ܚܲܝܲܝ̈ܗܘܿܢ.</l>
                <l n="742">:ܒܢ̣ܵܐ ܢܘܿܚ ܡܲܕܸܒܲܚ ܨܒܼܝܵܢܵܐ</l>
                <l n="743">ܘܐܲܣܸܩ ܕܸܒܼܚܹ̈ܐ ܕܬܲܪܥܘܼܬܼܵܐ.</l>
                <l n="744">:ܘܩܲܒܸܿܠ ܕܒܼܚܹܗ ܒܵܪܘܿܝܵܐ</l>
                <l n="745">ܥܲܡ ܛܘܼܝܵܒܼܵܐ ܕܨܒܼܝܵܢܹܗ.</l>
                <l n="746">:ܐܲܪܚܼܝ ܪܚܝܵܐ ܕܲܣܘܵܬܼܵܐ</l>
                <l n="747">ܐܝܼܬܼܝܵܐ ܕܠܵܐ ܣܢܝܼܩ ܥܲܠ ܡܸܕܡ.</l>
                <l n="748">:ܘܐܸܬܿܬܿܢܝܼܚ ܡ̣ܢ ܚܸܡܵܬܼܵܐ ܕܪܘܼܓܼܙܹܗ</l>
                <l n="749">ܟܝܵܢܵܐ ܕܡܡܬܼܘܿܡ ܠܵܐ ܪܵܓܸ̇ܙ.</l>
                <l n="750">:ܠܵܐ ܠܲܡ ܐܵ[...]ܣܸܦ ܠܲܡܠܵܛܗ̇</l>
                <l n="751">ܠܐܲܪܥܵܐ ܡܸܛܠ ܒܲܪܢܵܫܵܐ.</l>
                <l n="752">:ܕܝܵܕܼܵܥ̇ ܐ̄̈ܢܵܐ ܕܣܝܼܡ ܗ̄ܘ̣ ܝܲܨܪܹܗ</l>
                <l n="753">ܥܲܠ ܒܝܼܫܬܿܐ ܡ̣ܢ ܥܲܠܝܘܼܬܹܗ.</l>
                <l n="754">:ܘܡܟܹܝܠ ܟܠܗܘܿܢ ܝܵܘ̈ܡܵܬܼܵܐ</l>
                <l n="755">ܙܲܪܥܵܐ ܚܸܨܕܵܐ ܘܥܲܠ̈݁ܠܬܐ.</l>
                <l n="756">:ܩܲܝܛܵܐ ܘܣܲܬܼܘܵܐ ܟܲܕܼ ܪܵܕܼܝ̇ܢ</l>
                <l n="757">ܒܛܘܼܟܵܣܵܐ ܕܫܘܼ ܚ̈ܠܵܦܲܝܗܘܿܢ.</l>
                <l n="758">:ܒܲܪܟܵܗ̇ ܠܲܐܪܥܵܐ ܒܫܘܼܚ̈ܠܵܦܹܐ</l>
                <l n="759">ܟܲܕܼ ܝܵܗܒܵܐ ܦܹܐܪܹ̈ܐ ܠܐܢܵܫ̈ܐ.</l>
                <l n="760">:ܘܠܐ̄ܢܵܫ̈ܐ ܒܲܪܸܟ ܐܸܢܘܿܢ</l>
                <l n="761">:ܒܒܛܢܵܐ ܘܝܲܠܕܐ ܕܝܘܼܒܵܠܵܐ</l>
                <l n="762">:ܕܚܠܲܬܼܟܼܘܿܢ ܐܲܪܡܵܐ ܥܲܠ ܟܠ</l>
                <l n="763">ܥܲܠ ܚܲܝܘܵܬܼ̈ܐ ܘܲܒܼܥܝܼܪܵܐ.</l>
                <l n="764">:ܘܲܒܼܢܝܼܪܵܐ ܕܫܘܼܠܛܵܢ ܐܢܵܫܵܐ</l>
                <l n="765">ܐܹܟܕܘܢ ܕܹܝܢ ܟܠܹܗܘܿܢ ܓܸܢܣܹ̈ܐ.</l>
                <l n="766">:ܘܥܲܡ ܒܘܼܪ̈ܟܵܬܼܵܐ ܕܲܒܼܝܠܕܐ</l>
                <l n="767">ܘܫܘܼܠܛܵܢܵܐ ܕܥܲܠ ܟܠ ܡܸܕܼܡ.</l>
                <l n="768">:ܐܲܠܸܦ ܐܸܢܘܿܢ ܐܲܝܟ ܥܸܣܒܵܐ</l>
                <l n="769">ܢܹܐܟܼܠܘܼܢ ܒܸܣܪܵܐ ܕܚܲܝܘ̈̇ܬܼܵܐ.</l>
                <l n="770">:ܚܵܘܝܼ ܐܸܢܘܿܢ ܦܘܼܪܫܵܢܵܐ</l>
                <l n="771">ܕܐܲܝܟܲܢ ܢܸܟܿܣܘܢ ܚܝܘ̈ܬܐ.</l>
                <l n="772">:ܕܡܐ ܕܐܸܫܕܘ ܕܡܗܹܝܢ ܒܐܪܥܵܐ</l>
                <l n="773">ܢܸܐܟܼܠܘܼܢ ܗܵܝܕܹܝܢ ܦܲܓܼܪ̈ܲܝܗܘܿܢ</l>
                <l n="774">:ܕܡܵܐ ܠܲܡ ܒܲܠܚܘܲܕܼ ܠܵܐ ܬܹܐܟܼܘܿܠ</l>
                <l n="775">ܕܲܕܼܡܵܐ ܢܲܦ̣ܫܵܐ ܗ̄ܘ̣ ܕܲܒܼܥܝܼܪܵܐ.</l>
                <l n="776">:ܠܵܐ ܬܹܐ ܟܼܘܿܠ ܒܸܣܪܐ ܘܢܲܦ̣ܫܵܐ</l>
                <l n="777">ܕܠܵܐ ܬܸܬܼܚܲܝܲܒܼ ܒܲܬܼܒܲܥܬܼܵܐ.</l>
                <l n="778">:ܠܵܐ ܝܵܕܼܥܝܼܢ ܗ̄ܘ̣ܵܘ ܩܲܕܼܡ̈ܝܹܐ</l>
                <l n="779">ܠܡܹܐܟܲܠ ܒܸܣܪܵܐ ܕܚܲܝܘ̈ܬܼܵܐ.</l>
                <l n="780">:ܥܕܲܡ̇ܐ ܕܓܠ̣ܵܐ ܦܘܼܩܕܵܢܵܐ</l>
                <l n="781">ܠܢܘܚ ܕܐܟܼܘܠ ܘܐܟܢ ܐܸܟܠ.</l>
                <l n="782">:ܢܵܡܘܿܣܵܐ ܗܘ̤ܵܐ ܫܘܼܘܕܵܝܵܐ</l>
                <l n="783">ܕܣܵܐܸ̇ܡ ܗ̄ܘ̣ܵܐ ܠܹܗ ܠܲܟܼܝܵܢܵܐ.</l>
                <l n="784">:ܘܐܸܠܘܼ ܝܲܕ ܥܘܼܗܝ ܩܲܕܼܡ̈ܝܬܐ</l>
                <l n="785">ܢܘܚ ܝܲܬܿܝܼܪ ܢܛ̇ܪ ܗܘ̣ܐ ܠܹܗ.</l>
                <l n="786">:ܒܗܵܕܹܐ ܕܣܵܡ̣ ܠܹܗ ܢܵܡܘܿܣܵܐ</l>
                <l n="787">ܚܵܘܝܼ ܕܚܕܬܼܵܐ ܗ̄ܘ̣ ܢܵܡܘܿܣܵܐ.</l>
                <l n="788">:ܘܐܸܠܘܼ ܣܝܼܡ ܗ̄ܘ̣ܵܐ ܠܩܲܕܼܡ̈ܝܐ</l>
                <l n="789">ܠܵܐ ܡܚܲܕܬ ܗ̄ܘ̣ܵܐ ܠܲܩܝܵܡܹܗ܀</l>
                <l n="790">:ܒܥܸܠܲܬܼ ܩܸܛܠܵܐ ܕܚܲܘ̈ܬܼܵܐ</l>
                <l n="791">ܙܲܗܲܪ ܐܸܢܘܿܢ ܡ̣ܢ ܩܸܛܠܵܐ.</l>
                <l n="792">:ܕܐܲܝܢܵܐ ܕܩܵܛܸ̇ܠ ܒܲܪ ܢܵܫܵܐ</l>
                <l n="793">:ܚܠܵܦ ܐ̄ܢܵܫܵܐ ܕܡܹܗ ܢܸܬܼ ܐܫܸܕܪ</l>
                <l n="794">:ܨܲܠܡܵܐ ܗ̄ܘ̣ ܐܢܵܫܵܐ ܕܒܼܵܪܘܿܝܹܗ</l>
                <l n="795">ܘܡܵܪܵܐ ܕܟܼܠܗܹܝܢ ܒܸܪ̈ܝܵܬܼܵܐ.</l>
                <l n="796">ܟܲܠܦܘܼܬܼ ܪܲܒܿܘܼܬܼ ܐܝܼܩܵܪܹܗ: </l>
                <pb ed="http://syriaca.org/manuscript/2289" n="f.97r"/>
                <l n="797">ܩܲܫܝܵܐ ܬܒܲܥܬܼܵܐ ܕܩܵܘܿܠܹܗ.</l>
                <l n="798">:ܢܵܡܘܣܹ̈ܐ ܚܲܕܼܬܹ̈ܐ ܣܵܡ̣ ܠܹܗ</l>
                <l n="799">ܪܲܒܵܐ ܓܡܝܼܪܵܐ ܠܬܲܠܡܝܹܕܗ.</l>
                <l n="800">:ܘܲܟܼܬܼܒ̣ ܐܸܢܘܿܢ ܥܲܠ ܠܸܒܹܿܗ</l>
                <l n="801">ܒܩܢܝܵܐ ܪܸܡܙܵܐ ܕܨܒܼܝܵܢܹܗ.</l>
                <l n="802">:ܥܲܠ ܬܘܼܒܼ ܥܲܡܹܗ ܒܩܲܝܵܡܵܐ</l>
                <l n="803">ܘܫܲܪܪܹܗ ܠܫܲܝܢܵܐ ܒܡܵܘܡ̈ܬܐ.</l>
                <l n="804">:ܕܠܵܐ ܬܘܼܒܼ ܐܸܥܛܹܐ ܡ̣ܢ ܐܲܪܥܵܐ</l>
                <l n="805">ܠܐ̄ܢܵܫ̈ܐ ܒܡ̈ܝܐ ܕܛܵܘ ܦܢܵܐ.</l>
                <l n="806">:ܗܵܕܹܐ ܗ̣̄ܝ ܐܵܬ̤ܵܐ ܕܲܩܝܵܡܵܐ</l>
                <l n="807">:ܕܲܡܩܝܼܡ ܐ̄ܢܵܐ ܒܲܝܢܲܝ ܠܐܲܪܥܵܐ</l>
                <l n="808">:ܚܙܵܬܐ ܕܩܸܒܬܵܐ ܡܸܬܼܚܲܙܝܵܐ</l>
                <l n="809">ܡܸܨܥܲܬܼܡ̈ܝܐ ܕܒܲܥܵܢ̈ܢܹܐ.</l>
                <l n="810">:ܐܝܬܹܝܗ̇ ܗ̄ܘ̣ܵܬܼ ܗܵܕܹܐ ܐܵܬ̤ܵܐ</l>
                <l n="811">ܥܲܡ ܬܘܼܩܵܢܵܐ ܕܟܼܠ ܡܸܕܡ.</l>
                <l n="812">:ܘܠܵܐ ܨܒ̣̰ܵܐ ܚܘܝܗ̇ ܠܩܲܕܼܡ̈ܝܹܐ</l>
                <l n="813">ܥܕܲ ܡܵܐ ܕܲܓܼܠ̣ܵܗ̇ ܒܝܵܘܡܲܝ̈ ܢܘܿܚ.</l>
                <l n="814">:ܠܢܘܿܚ ܝܲܗܪܵܐ ܒܐܵܬ̤ܵܐ ܕܫܲܝܢܵܐ</l>
                <l n="815">ܕܬܸܗܘܹܐ ܥܕܲܡܵܐ ܠܫܘܼܠܡܵܐ.</l>
                <l n="816">:ܕܡܵܐ ܕܚܵܙܹ̇ܝܢ ܠܵܗ̇ ܡܵܝܘ̈ܬܼܵܐ</l>
                <l n="817">ܢܸܬܼܒܲܝܐܸܘܢ ܒܐܵܬ̤ܵܐ ܕܫܲܝܢܵܐ.</l>
                <l n="818">:ܚܲܟܸܿܡ ܐܸܢܘܿܢ ܠܦܫܝ̈ܛܹܐ</l>
                <l n="819">ܒܢܵܡܘ̈ܣܹܐ ܚܲܕܼܬܹ̈ܐ ܕܲܟܼܬܲܒܼ.</l>
                <l n="820">:ܘܐܲܩܢܝܼ ܐܸܢܘܿܢ ܒܘܼܝܵܢܵܐ</l>
                <l n="821">ܠܡܸܦܠܲܚ ܠܲܐܪܥܵܐ ܒܝܲܐܪܼܐ.</l>
                <l n="822">:ܫܲܪܝܼ ܠܲܡ ܢܘܿܚ ܒܲܥܒܼܵܕܵܐ</l>
                <l n="823">ܘܲܢܨܒ̣ ܟܲܪܡܵܐ ܘܝܲܗ̣ܒܼ ܦܹܐܪܹ̈ܐ.</l>
                <l n="824">:ܘܐܸܫܬܝܼ ܡ̣ܢ ܚܲܡܪܹܗ ܘܲܪܘܝܼ</l>
                <l n="825">ܘܲܛܥ̣ܵܐ ܒܵܗ̇ ܒܚܲܕܼܬܘܼܬܼ ܚܲܝܠܹܗ.</l>
                <l n="826">:ܠܵܐ ܫܩܝܼܠ ܗ̄ܘ̣ܵܐ ܠܹܗ ܢܸܣܝܢܗ</l>
                <l n="827">ܕܡܲܦܗܹܐ ܫܸܩܝܹܗ ܠܪܸܥܝܵܢܵܐ.</l>
                <l n="828">:ܘܠܵܐ ܝܵܕܥ̇ ܗ̄ܘ̣ܵܐ ܕܐܲܝܟܲܢܵܐ</l>
                <l n="829">ܡܸܬܼܚܲܫܚܝܼܢ ܒܹܗ ܫܵܬܿܘܵܝܵܘ̈ܗܝ.</l>
                <l n="830">:ܐܸܫܬܝܼ ܢܘܚ ܘܲܛ̣ܥܵܐ ܢܲܦ̣ܫܹܗ</l>
                <l n="831">ܘܐܲܙ ܠܹܗ ܚܲܡܪܵܐ ܠܝܲܩܝܼܪܵܐ.</l>
                <l n="832">:ܘܲܐܲܗܠܲܬ̤ ܒܹܗ ܡܲܪܵܚܘܼܬܼܵܐ</l>
                <l n="833">ܕܨܸܒܼܝܵܢܹܗ ܕܚܵܡ ܙܲܠܝܠܵܐ.</l>
                <l n="834">:ܠܵܛܹܗ ܟܹܐܢܵܐ ܠܡܲܪܚܵܐ</l>
                <l n="835">ܥܲܠ ܕܐܲܗܸܠ ܒܹܗ ܕܠܵܐ ܟܘܼܚܵܕܼ.</l>
                <l n="836">:ܘܟܲܕܼܢܹܗ ܒܢܝܹܪܵܠܐ ܕܥܲܒܼܕܘܼܬܼܵܐ</l>
                <l n="837">ܕܲܢܕܲܚܸܠ ܒܹܗ ܠܲܐ̄ܚܪ̈ܵܢܹܐ.</l>
                <l n="838">:ܒܠܵܘ̈ܛܵܬܼܵܐ ܕܨܝܕܼ ܡܲܪ̈ܚܹܐ</l>
                <l n="839">ܐܲܫܪܝܼ ܩܸܢܛܵܐ ܒܣܲܓ̈ܝܼܠܹܐ.</l>
                <l n="840">:ܕܠܵܐ ܢܸܗܘܘܿܢ ܐܲܝܟ ܚܵܡ ܠܝܼܛܵܐ</l>
                <l n="841">ܘܢܸܗܘܘܿܢ ܠܝܼܛܹ̈ܐ ܒܲܕܼܡܘܼܬܹܗ.</l>
                <l n="842">:ܠܵܘ ܒܲܟܼܝܵܢܵܐ ܐܣܪܵܬܹܗ</l>
                <l n="843">ܠܥܲܒܼܕܼܘܼܬܼܵܐ ܡܸܠܲܬܼ ܟܹܐܢܵܐ.</l>
                <l n="844">:ܠܲܝܬܿ ܥܲܒܼܕܘܼܬܼܵܐ ܒܲܕܝܵܢܵܐ: ܐܸܠܵܐ ܕܒܝܼܫܘܼܬܼ ܨܒܼܝܵܢܵܐ</l>
                <l n="845">:ܨܒܼܝܵܢܹܗ ܕܚܵܡ ܒܲܘܲܚ ܒܹܗ</l>
                <l n="846">:ܒܝܲܩܝܼܪܵܐ ܕܲܛܥ̣ܵܐ ܒܚܡܪܹܗ</l>
                <l n="847">:ܘܥܲܒܼܕܹܗ ܐܵܬ̤ܵܐ ܠܡܲܪ̈ܚܹܐ</l>
                <l n="848">ܕܢܸܬܼܟܲܐܪ̈ܘܼܢ ܡ̣ܢ ܝܲܩܝܼܪܹ̈ܐ.</l>
                <l n="849">:ܪܫ̣ܡ ܒܵܪܘܿܝܵܐ ܬܲܫܥܝܼܬܹܗ</l>
                <l n="850">ܕܢܘܚ ܝܲܩܝܼܪܐ ܕܐܸܬܼܦܲܪܣܝܼ.</l>
                <l n="851">:ܕܲܢܚܸܟܸܿܡ ܒܹܗ ܠܝܵܕܘ̈ܥܹܐ</l>
                <l n="852">ܕܠܵܐ ܢܸܬܼܓܲܢ̄ܒܿܪܘܼܢ ܥܲܠ ܚܲܡܪܵܐ.</l>
                <l n="853">:ܥܲܡ ܕܲܟܼܝܘܼܬܼܵܐ ܕܗܲܕܵܡܵܘ̈ܗܝ</l>
                <l n="854">ܪܫ̣ܡ ܛܘܼܥܝܲܝ ܕܲܛܥ̣ܵܐ ܒܚܲܡܪܵܐ.</l>
                <l n="855">:ܕܢܲܣܓܿܐ ܢܙܲܗܲܪ ܕܲܒܼܛܟܼܣܵܐ</l>
                <l n="856">ܢܸܬܼܚܲܫܚܘܼܢ ܒܹܗ ܫܵܬܘܼܝܵܘ̈ܗܝ.</l>
                <l n="857">:ܚܵܘܝܼ ܕܲܫܘܐ ܠܓܸܠܝܢܐ</l>
                <l n="858">ܕܢܛܪ ܫܲܦܝܘܬܼ ܪܸܥܝܵܢܵܐ.</l>
                <l n="859">:ܕܲܢܚܲܦܸܛ ܒܹܗ ܠܲܕܼܟܼܝ̈ܐ</l>
                <l n="860">ܕܬܸܫܪܐܹܒܗܘܿܢ ܡܸܠܲܬܼ ܚܲܝܹ̈ܐ.</l>
                <l n="861">:ܪܫܲܡ ܠܲܢ ܙܵܟܼܘܼܬܼ ܚܘܼܡܵܣܵܢܹܗ</l>
                <l n="862">ܕܲܟܼܡܵܐ ܥܲܙܝܼ ܥܲܡ ܒܝܼܫܹ̈ܐ.</l>
                <l n="863">:ܕܠܵܐ ܐܸܫܬܲܕܲܠ ܠܲܢܚ̈ܝܹܐ</l>
                <l n="864">ܒܥܸܢܝܵܢܵܐ ܕܲܒܼܢܲܝ̈ ܥܲܡܹܗ.</l>
                <l n="865">:ܢܛܪܹܗ ܒܡܝ̈ܐ ܕܡ̇ܡܘܿܠܵܐ</l>
                <l n="866">ܘܥܒܼܕܗ ܚܠܵܦܬܐ ܠܲܒܼܪܝܼܬܼܵܐ.</l>
                <l n="867">:ܘܫܲܝܢܵܗ̇ ܠܲܐܪܥܵܐ ܨܵܕܝܼܬܼܵܐ</l>
                <l n="868">ܒܗܲܠܥ̈ܬܼܵܐ ܕܝܘܼܒܵܠ ܓܸܢܣܹܗ.</l>
                <l n="869">:ܐܲܦܩܹܗ ܡ̣ܢ ܓܵܘ ܩܹܒܼܘܬܼܵܐ</l>
                <l n="870">ܘܣܬܿܪܵܗ̇ ܡܸܢܹܗ ܠܩܹܒܼܘܼܬܼܵܐ.</l>
                <l n="871">:ܕܠܵܐ ܢܸܛܥܘܢ ܒܵܗ̇ ܝܠܕ̈ܬܗ</l>
                <l n="872">ܘܢܸܩܪܘܼܬܵܗ̇ ܒܫܸܡ ܐܲܠܵܗܵܐ.</l>
                <l n="873">:ܒܗܵܕܐ ܬܸܢܘܲܝ ܣܬܪܬܼܗ̇</l>
                <l n="874">ܟܹܐܢܘܼܬܼܵܐ ܡ̣ܢ ܚܲܙ̈ܝܹܐ.</l>
                <l n="875">:ܕܠܐ ܬܸܗܘܸܐ ܥܸܠܲܬܼ ܚܲܝܹ̈ܐ</l>
                <l n="876">ܥܸܠܬܼܵܐ ܕܛܘܼܥܝܲܝ ܠܲܐܚܪ̈ܵܢܐ.</l>
                <l n="877">:ܒܐܲܪܥܵܐ ܣܲܬܼܪܵܗ̇ ܠܩܹܒܼܘܼܬܼܵܐ</l>
                <l n="878">ܒܛܲܟܼܣܵܐ ܕܲܣܥ݂ܲܪ ܒܹܗ ܒܡܘܼܫܹܐ.</l>
                <l n="879">:ܕܝܵܕ̇ܥ ܗ̄ܘ̣ܵܐ ܕܛܵܥܹ̇ܝܢ ܗ̄ܘ̣ܵܘ ܒܹܗ</l>
                <l n="880">ܒܩܒܼܪܗ ܥܲܡܵܐ ܕܥܸܒܼܪ̈ܝܹܐ.</l>
                <l n="881">:ܠܹܗ ܦܲܐܝ̈ܢ ܟܠ ܝܼܕܼܥ̈ܬܼܵܐ</l>
                <l n="882">ܠܲܐܚܝܼܕܼ ܣܵܟܼܵܐ ܕܟܼܠ ܚܸܟܼܡ̈ܢ.</l>
                <l n="883">:ܕܠܵܐ ܛܥܝ̈ܢ ܠܵܗ̇ ܠܝܼܕܲܥܬܹܗ</l>
                <l n="884">ܗܵܠܹܝܢ ܕܲܗܘ̤̈ܝ ܘܕܲܬܼܝܼ̈ܕܵܢ.</l>
                <l n="885">:ܩܕܼܵܡ ܟܠ ܡ̣ܕܹܡ ܒܲܕܼܩ ܠܹܗ</l>
                <l n="886">ܘܥܲܕܼܠܵܐ ܢܸܗܘܹܐ [ܝܕܲܥ̇] ܟܠ.</l>
                <l n="887">:ܘܲܡܣܲܝܟܝܼܢ ܠܹܗ ܒܝܼܕܲܥܬܼܵܐ</l>
                <l n="888">ܬܘܼܩܵܢܵܘ̈ܗܝ ܥܲܕܼܠܵܐ ܢܸܗܘܘܿܢ. </l>
                <pb ed="http://syriaca.org/manuscript/2289" n="f.97v"/>
                <l n="889">:ܫܵܘܹ̇ܐ ܕܡ̣ܢ ܟܠ ܢܸܫܬܿܒܲܝܝ</l>
                <l n="890">ܗܵܘ̇ ܝܵܕܸܘܿܥܵܐ ܕܟܼܠ ܡܸܕܹܡ.</l>
                <l n="891">:ܟܲܕܼ ܝܵܕܼܵܥ̇ ܒܝܼܫܘܼܬܼ ܝܲܨܪܲܝܢ</l>
                <l n="892">ܡܬܲܗܹܐ ܠܲܢ ܒܝܲܕܼ ܥܠܠ̈ܬܐ܀ </l>
            </div>

        </body>
    </text>
</TEI>
