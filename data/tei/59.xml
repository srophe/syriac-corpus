<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8561">On the Canaanite
                    Woman (Memra 32) - <foreign xml:lang="syr">ܕܟܢܥܢܝܬܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/59</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </license>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and released under a under a Creative Commons Attribution 4.0 International Public License (CC BY 4.0). The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Vatican City</settlement>
                        <repository>Vatican Library</repository>
                        <idno>Syr. 594</idno>
                        <altIdentifier>
                            <idno>Vat. sir. 594</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2288</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-13" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܕܟܢܥܢܝܬܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2288" n="f.57v"/>
                <l>ܡܐܡܪܐ ܕܬܠܵܬܒܫܒܐ ܕܟܢܥܢܝܬܐ</l>
                <l>:ܥܘܼܢܝܐ ܒܪܝܼܟܘ ܕܐܦܢܝܼ ܫܒܝܼܬܢ ܡܼܢ ܣܵܢܐܐ</l>
                <l>:ܒܝܕ ܒܪ ܓܢܣܢ ܕܙܟܼܵܐ ܘܙܟܼܝܢ. ܐܚܝ̈</l>
            </div>
            <div type="text" xml:lang="syr">
                <l n="1">:ܣܵܢܐܐ ܕܐܢܫܐ ܡܥ݂ܵܐ ܥܠ ܐ̄ܢܵܫܐ ܥܲܘܿܠܐܝܼܬ</l>
                <l n="2">ܘܚܲܒܸܿܠ ܨܠܡܵܐ ܕܡܸܬܟܲܢܹܐ ܗ̄ܘ݂ܵܐ ܒܫܸܡ ܐܝܼܬܘܬܐ܀</l>
                <l n="3">:ܩܛ̇ܠ ܐܢܫܐ ܪܘܝܼ ܒܲܚܣܵܡܐ ܠܘܩܒܲܠ ܐܢܵܫܐ</l>
                <l n="4">ܘܕܠܼܚ ܐܢܘܿܢ ܒܬܸܛܪܐ ܣܲܢܝܐ ܕܡܲܪܝܼܪܘܼܬܗ܀</l>
                <l n="5">:ܛܢܵܢܐ ܕܪܘܓܙܵܐ ܠܒܸܫ ܡܵܪܘܿܕܵܐ ܠܘܼܩܒܲܠ ܐ̄ܢܫܐ</l>
                <l n="6">ܕܡܛܠܡܵܢܐ ܦܪܹܝܢ ܥܲܦܪ̈ܢܐ ܒܫܸܡ ܐܝܼܬܘܼܬܐ܀</l>
                <l n="7">:ܩܿܛܐ ܐܢܫܐ ܪܘܝܼ ܒܲܚܣܵܡܐ ܠܘܩܒܲܠ ܐܢܵܫܐ</l>
                <l n="8">ܘܕܠܸܚ ܐܢܘܿܢ ܒܬܸܛܪܐ ܣܲܢܝܐ ܕܡܲܪܝܼܪܘܼܬܗ܀</l>
                <l n="9">:ܛܢܵܢܐ ܕܪܘܓܙܵܐ ܠܒܸܫ ܡܵܪܘܿܕܵܐ ܠܘܼܩܒܲܠ ܐ̄ܢܫܐ</l>
                <l n="10">ܕܡܛܠܡܵܢܐ ܩܪܸܝܢ ܥܲܦܪܢܵܐ ܒܫܸܡ ܐܝܼܬܘܼܬܐ܀</l>
                <l n="11">:ܒܙܲܝܢܵܐ ܕܢܟܼܠܐ ܙܲܝܸܢ ܢܲܦܫܵܐ ܕܢܚܪܘܿܒܼ ܐܢܘܿܢ</l>
                <l n="12">ܘܒܨ̈ܢܥܵܬܐ ܠܛܫ݂ ܣܲܦܣܹܪܗ ܠܡܹܐܟܲܕܼ ܕܸܡܗܘܿܢ܀</l>
                <l n="13">:ܒܟܼܠ ܐܣܟܹܿܡ̈ܝܼܢ ܥܲܬܸܕ ܢܲܦܫܹܗ ܠܘܵܬ ܬܲܟܼܬܘܼܫܵܐ</l>
                <l n="14">ܕܢܓܼܡܘܿܪ ܝܲܨܪܵܐ ܕܡܲܪܝܼܪܘܼܬܸܗ ܒܝܲܕ ܡܲܘܬܲܝ̈ܗܘܿܢ܀</l>
                <l n="15">:ܦܘܼܪ̈ܣܹܐ ܨܢܝܼܥ̈ܐ ܪ̈ܟܸܒ ܗܘ̤ ܒܗ ܥܠ ܚܲܝܝ̈ܗܘܿܢ</l>
                <l n="16">ܘܥܲܡܸܩ ܘܲܛܡܲܪ ܦܲܚܹ̈ܐ ܕܡܵܘܬܐ ܕܢܩܛܘܿܠ ܐܢܘܿܢ܀</l>
                <l n="17">:ܡܨܝܼܕܬܐ ܕܥܲܘܠܐ ܙܩܲܪ ܚܘܼܫ̈ܵܒܲܘܗܝ ܐܘܼܡܵܢܐܝܼܬ</l>
                <l n="18">ܕܬܸܣܦܲܩ ܬܸܐܚܘܿܕ ܨܲܝܕܐ ܕܐܢܵܫܐ ܠܓܼܘ ܡܼܢ ܥܘܼܒܿܗ܀</l>
                <l n="19">:ܒܝܲܡܐ ܘܝܲܒܫܐ ܦܪܲܣ ܚܘܼܫܵܒ̈ܘ̄ ܒܲܕܡܘܼܬ ܢܸܫ̈ܒܸܐ</l>
                <l n="20">ܘܨܵܕ ܟܠ ܥܲܡܡ̈ܝܢ ܘܥܒ݂ܲܕ ܐܢܘܿܢ ܐܘܼܟܼܠܐ ܕܡܵܘܬܵܐ܀</l>
                <l n="21">:ܒܗܘܿܢ ܐܬܟܲܬܫ ܥܲܡ ܚܲܝܝ̈ܗܘܢ ܟܕ ܠܐ ܪܓܝܼܫܝܢ</l>
                <l n="22">ܘܠܗܘܿܢ ܫܲܕܪ ܐܝܟ ܓܫ̈ܘܿܫܐ ܘܨ݂ܵܕ ܚܲܒܪ̈ܝܗܘܿܢ܀</l>
                <l n="23">:ܒܐܝܼܕܗܘܢ ܐܲܩܪܸܒܼ ܥܲܡ ܣܕܪ̈ܝܘܢ ܘܲܚܣ݂ܵܢ ܐܢܘܿܢ</l>
                <l n="24">ܘܲܒܝܕ ܣܲܝܦ̈ܐ ܕܪ̈ܥܝܢܝܗܘܿܢ ܒܲܣܒܸܣ ܐܸܢܘܿܢ܀</l>
                <l n="25">:ܐܪܡܝܼ ܗܸܪܬܼܐ ܕܟܼܬܝܼܫܘܼܬܗ ܒܚܘܼܫܵܒܲ̈ܝܗܘܿܢ</l>
                <l n="26">ܘܚܲܦܛ ܐܢܘܿܢ ܠܡܸܬܟܬܫܘܼ ܚܲܕ ܥܲܡ ܚܲܒܪܗ܀</l>
                <l n="27">:ܚܪܲܒܼܘ ܠܚܕ̈ܕܐ ܐܝܟ ܢܘܼܟܼܪ̈ܝܐ ܘܠܐ ܐܬܒܲܝܢܘ</l>
                <l n="28">ܘܒܲܣܒܸܣܘ ܓܘܼܫܡܹ̈ܐ ܕܗܲܕܡܝ̈ܗܘܿܢ ܐܝܟ ܠܐ ܐܢܫܐ܀</l>
                <l n="29">:ܐܲܠܸܦ ܐܢܘܿܢ ܙܢܲܝ̈ ܬܲܟܬܘܼܫܐ ܕܡܲܪܝܼܪܘܬܸܗ</l>
                <l n="30">ܘܚܲܟܿܡ ܐܢܘܿܢ ܕܐܝܟܲܢ ܢܸܣܥܘܢ ܚܲܪܡܵܢܐܝܼܬ܀</l>
                <l n="31">:ܣܸܦܪܐ ܢܟܼܝܼܠܐ ܟܬܲܒ ܥܠ ܕܲܦܵܐ ܕܪ̈ܥܝܵܢܝܗܘܿܢ</l>
                <l n="32">ܕܢܸܗܘܘܿܢ ܩܿܪܹܝܢ ܥܲܘܿܠܐܝܼܬ ܐܝܟ ܨܸܒܝܵܢܹܗ܀</l>
                <l n="33">:ܚܙ݂ܐ ܕܚܦܝܼܛܝܢ ܠܡܸܬܗܓܵܝܘ ܒܲܟܼܬܝܼ̈ܒܼܵܬܹܗ</l>
                <l n="34">ܘܐܲܥܕܝܼ ܢܲܦܫܸܗ ܕܢܓܼܡܘܿܪ ܐܢܘܿܢ ܒܲܕܠܐ ܦܐܝ̈ܢ܀</l>
                <l n="35">:ܫܪ݂ܐ ܨܐܕܝܗܘܢ ܘܲܥܡ݂ܪ ܥܲܡܗܘܿܢ ܘܗܢ݂ܘܿܢ ܥܲܡܗ</l>
                <l n="36">ܘܟܲܕ ܛܵܒ ܪܲܚܡܘܼ̄ ܘܗܘ̤ ܣܢ݂ܵܐ ܐܢܘܿܢ ܘܲܩܠ݂ܲܒܼ ܐܢܘܿܢ܀</l>
                <l n="37">:ܠܐ ܗ̄ܘ݂ܵܐ ܒܚܘܼܒܐ ܪܚܸܡ ܥܢܝܵܢܗܘܿܢ ܕܐܪܥ̈ܢܵܝܹܐ</l>
                <l n="38">ܐܠܐ ܕܢܸܕܠܘܿܚ ܫܲܝܢܵܐ ܕܒܼܗܘܿܢ ܒܝܲܕ ܥܸܢܝܵܢܗ܀</l>
                <l n="39">:ܒܐܣܟܹܿܝܡ ܚܘܼܒܐ ܙܲܘܸܕ ܐܸܢܘܿܢ ܡܢ݂ ܨܝܕ ܩܘܼܫܬܐ</l>
                <l n="40">ܘܲܒܚܘܼܬܚ̈ܬܵܐ ܐܛܠܝܼ ܐܢܘܿܢ ܒܬܲܘܫܵܐ ܕܡܸܠܵܘܗܝ܀</l>
                <l n="41">:ܦܩܲܪܘ ܘܐܫܬܲܚܝܲܢܘ ܫ̈ܐܕܐ ܒܐܢܵܫܐ ܘܐܢܵܫܐ ܒܫ̈ܐܕܐ</l>
                <l n="42">ܘܲܥܒܼܪ ܥܵܠܡܐ ܝܲܡܐ ܘܝܲܒܫܵܐ ܒܲܕܡܘܼܬ ܪܘܝܐ܀</l>
                <l n="43">:ܚܙ݂ܐ ܒܵܪܘܿܝܐ ܕܕܲܠ݂ܚܸܗ ܒܝܼܫܵܐ ܠܫܲܝܢܐ ܕܐܢܵܫܐ</l>
                <l n="44">ܘܫܲܕܪ ܪܡܙܸܗ ܕܢܦܢܸܐ ܐܢܵܫܐ ܠܫܲܝܢܐ ܕܫܡܸܗ܀</l>
                <l n="45">:ܪܡܙܸܗ ܫܲܕܪ ܒܝܕ ܐܝܙܓܲܕܵܐ ܦܓܪܵܢܵܝܵܐ</l>
                <l n="46">ܕܢܬܪܓܸܡ ܒܸܗ ܡܸܠܬܼ ܫܲܝܢܐ ܥܲܡ ܐܢܫܘܼܬܐ܀</l>
                <l n="47">:ܥܲܠ ܩܲܪܛܝܣܵܐ ܕܦܓܼܪܐ ܟܲܬܒܹܗ ܠܨܒܼܝܵܢ ܚܘܼܒܹܗ</l>
                <l n="48">ܕܢܗܘܘܢ ܚܿܙܝܢ ܦܓܪ̈ܢܝܹܐ ܟܲܣܝܵܐ ܒܓܠܝܐ܀</l>
                <l n="49">:ܥܲܡ ܗܲܕܵܡ̈ܐ ܕܡܸܬܚ̈ܙܝܵܢܐ ܚܙ݂ܩ ܨܒܝܵܢܹܗ</l>
                <l n="50">ܘܐܬܼܐ ܠܘܵܬܗܘܿܢ ܕܢܲܠܸܦ ܐܘܢܿܢ ܕܢܦܢܘܢ ܨܐܕܘܗܝ܀</l>
                <l n="51">:ܪܲ̇ܟܸܿܒ ܓܘܼܫܡܵܐ ܒܲܟܬܝ̈ܒܵܬܼܐ ܐܝܟ ܐܓܪܬܐ</l>
                <l n="52">ܘܐܪܡܝܼ ܐܝܼܕܐ ܚܹܝܠ ܟܲܣܝܘܼܬܸܗ ܘܛܲܒܥܹܗ ܒܲܫܡܹܗ܀</l>
                <l n="53">ܐܲܠܦܹܗ ܠܦܓܼܪܐ ܕܗ̤ܘ ܒܗ ܢܩܪܸܐ ܐ̄ܪܙ ܟܲܣ̈ܝܵܬܼܐ: </l>

                <pb ed="http://syriaca.org/manuscript/2288" n="f.58r"/>

                <l n="54">ܘܢܗܘ̤ܐ ܡܬܪܓܸܿܡ ܠܲܟܼܢ̈ܘܵܬܗ ܦܘܼܫܵܩ ܐܪ̈ܙܐ܀</l>
                <l n="55">:ܐܝܟ ܪܒܿ ܚܲܝܠܐ ܙܲܝܸܢ ܫܲܕܪܗ ܠܘܼܩܒܲܠ ܒܝܼܫܵܐ</l>
                <l n="56">ܕܒܙܵܟܘܼܬܸܗ ܢܣ݂ܲܒܼ ܓܢܣܗ ܚܪܘܿܙ ܚܘܒ̈ܝܗܘܿܢ܀</l>
                <l n="57">:ܢܦ݂ܲܩ ܦܓܪܢܐ ܥܲܡ ܨܒܝܵܢܐ ܐܠܗܵܝܵܐ</l>
                <l n="58">ܘܐܪܝܼܡ ܩܵܠܗ ܟܲܣܝܐ ܒܓܠܝܵܐ ܘܲܪܥܸܠܘ ܫܐܕ̈ܐ܀</l>
                <l n="59">:ܩܵܠܐ ܚܲܕܬܼܐ ܫܡܲܥܘ ܡܵܪ̈ܘܿܕ ܕܩܥ݂ܵܐ ܒܦܓܪܐ</l>
                <l n="60">ܘܙܵܥܘ݂ ܘܐܬܒܲܠܗܝܼܘ ܒܚܲܕܬܘܼܬ ܩܵܠܐ ܕܠܐ ܒܲܥܝܵܕܐ܀</l>
                <l n="61">:ܚܹܝܠ ܐܝܼܬܘܼܬܼܐ ܢܗܸܘܢ ܒܲܒܪܝܼܬܐ ܒܦܘܼܡ ܡܵܝܘܿܬܐ</l>
                <l n="62">ܘܲܪܥܸܠܘ ܣܕܪ̈ܐ ܕܚܲܝ̈ܠܲܝ ܒܝܼܫܐ ܘܡܲܘܬܐ ܝܲܥܢܐ܀</l>
                <l n="63">:ܩܵܠ ܫܸܡ ܝܫܘܿܥ ܐܢܥܸܩ ܒܐܪܥܐ ܒܲܕܡܘܼܬ ܪܲܥܡܵܐ</l>
                <l n="64">ܘܐܲܝܠܸܠܘ ܕܝܘ̈ܐ ܕܠܐ ܣܦܩ݂ܘ ܣܲܝܒܿܪܘ ܪܒܿܘܼܬܼ ܩܵܠܗ܀</l>
                <l n="65">:ܒܩܵܠܐ ܒܲܠܚܘܿܕ ܐܙܝܼܥ ܐܢܘܿܢ ܠܡܲܠ̈ܝܲܝ ܚܘܼܬܪܐ</l>
                <l n="66">ܘܫܲܪܝܼܘ ܡܫܲܢܸܝܢ ܡܢ݂ ܥܘܼܡܪ̈ܝܗܘܿܢ ܟܕ ܠܐ ܨܿܒܝܢ܀</l>
                <l n="67">:ܩܵܠܐ ܕܫܡܸܗ ܫܡܲܥ ܗܘ݂ܐ ܠܓܝܵܘܢ ܪܫ ܣܕܪ̈ܝܗܘܿܢ</l>
                <l n="68">ܘܐܚܕܗ ܓܘܼܢܚܵܐ ܘܐܲܝܠܸܠ ܘܲܒܟܼܐ ܡܲܪܝܼܪܐܝܼܬ܀</l>
                <l n="69">:ܢܦ݂ܲܩ ܗ̄ܘ݂ܵܐ ܛܸܒܵܐ ܕܫܡܸܗ ܕܝܫܘܿܥ ܠܟܠ ܐܬܼܪܵܘܵܢ</l>
                <l n="70">ܘܲܟܼܢܲܫܘ ܥܲܡܡ̈ܐ ܘܡܕܝܼܢ̈ܝܸܐ ܠܡܸܫܡܲܥ ܡܸܠܬܗ܀</l>
                <l n="71">:ܪܵܡܙܵܐ ܟܲܣܝܵܐ ܟܲܢܸܫ ܐܢܘܿܢ ܠܠܡܹܐܢ ܚܘܼܒܹܗ</l>
                <l n="72">ܕܢܐܬܼܘܿܢ ܢܟܼܵܝܢܘܿܢ ܪ̈ܥܝܵܢܝܗܘܿܢ ܒܫܲܝܢܐ ܕܫܡܸܗ܀</l>
                <l n="73">:ܫܡܲܥܘ ܕܒܡܸܠܬܹܗ ܪܵܕܦ ܕܝܘ̈ܐ ܘܡܲܐܣܹܐ ܟܐܒ̈ܐ</l>
                <l n="74">ܘܨܵܒܼܘ ܡܼܢ ܟܠ ܕܘܼܢܢ ܠܡܸܣܲܒ ܣܲܡܐ ܠܟܼܘܼܙ̈ܗܢܝܗܘܿܢ܀</l>
                <l n="75">:ܢܦܩܲܬ̤ ܐܢܬܬܐ ܕܡܕܝܲܪ ܗܘ݂ܵܐ ܫܐܕܐ ܒܒܲܪܬܗܿ</l>
                <l n="76">ܕܬܹܫܐܲܠ ܡܸܢܗ ܣܲܡܵܐ ܕܪܘܼܚܐ ܠܟܹܐܒܐ ܕܕܝܘܵܐ܀</l>
                <l n="77">:ܚܙ݂ܲܩܘ ܚܘܼܫܵܒ̈ܝܗܿ ܥܲܡ ܗܲܕܡ̈ܝܗܿ ܒܬܪ ܝܫܘܿܥ</l>
                <l n="78">ܘܫܲܪܝܼܘ ܚܢܸ̇ܝܢ ܙܘܥ̈ܝܗܿ ܘܪ̈ܓܫܝܗܿ ܠܢܝܼܫܐ ܕܫܡܗ݂܀</l>
                <l n="79">:ܡܿܢ ܟܲܝ ܐܲܠܦܗܿ ܠܒܲܪܬ ܕܲܟܼܢܲܥܸܢ ܥܲܒܕܐ ܕܥܲܒ̈ܕܐ</l>
                <l n="80">ܕܬܸܦܘܿܩ ܐܸܫܐܲܠ ܚܹܐܪܘܼܬ ܢܲܦܫܵܐ ܡܼܢ ܒܲܪ ܐܒܵܪ(ܡ)܀</l>
                <l n="81">:ܡܲܢܘܼ ܓܠ݂ܐ ܠܗܿ ܠܲܟܼܢܥܢܵܝܬܐ ܒܲܪܬ ܚܵܡ ܠܝܼܛܵܐ</l>
                <l n="82">ܕܡܨܸܐ ܒܲܪ ܫܹܝܡ ܠܸܫܪܐ ܛܲܒܥܵܐ ܕܠܘܵܬ ܟܐܢܐ܀</l>
                <l n="83">:ܡܿܢ ܒܲܕܩ ܠܗܿ ܠܦܵܠܚܲܬ̤ ܫ̈ܐܕܐ ܕܛܡܐܘܼܗܿ ܫ̈ܐܕܐ</l>
                <l n="84">ܕܒܩܵܠ ܝܫܘܿܥ ܡܫܲܢܹܝܢ ܫܹ̈ܐܕܹܐ ܡܢ݂ ܥܘܼܡܪ̈ܝܗܘܿܢ܀</l>
                <l n="85">:ܡܲܢܘܼ ܟܬܼܒܼ ܠܗܿ ܣܸܦܪܐ ܚܲܕܬܐ ܕܫܸܡ ܒܪܘܿܝܐ</l>
                <l n="86">ܠܢܦܫܵܐ ܕܥܬܿܩܲܬ̤ ܒܥܢܝܵܢ ܫ̈ܐܕܐ ܣܢ̈ܐܐ ܕܩܘܼܫܬܵܐ܀</l>
                <l n="87">:ܡܲܢܘܼ ܚܵܘܝܵܗܿ ܠܚܲܙܩܲܬ̤ ܟܠܫܥ ܠܲܬܪܥ ܕܲܝܘ̈ܐ</l>
                <l n="88">ܕܬܪܕܐ ܒܐܘܼܪܚܐ ܕܗܲܝܡܢܘܼܬܐ ܕܚܲܕ ܐܠܗܐ܀</l>
                <l n="89">:ܪܡܙܐ ܟܲܣܝܐ ܪܡܲܙ ܠܗܿ ܒܗܵܘܢܐ ܐܪܙܵܢܐܝܼܐܬ</l>
                <l n="90">ܕܫܘܼܛ ܦܘܼܠܚܢܐ ܕܦܬܲܟܪܘܼܬܐ ܘܗܲܝܡܸܢܝ ܘܲܚܝܵܝ܀</l>
                <l n="91">:ܗܘܸܝܘܼ ܚܲܙܩܗܿ ܒܗܲܝܡܵܢܘܼܬܐ ܐܝܟ ܕܒܙܝܢܵܐ</l>
                <l n="92">ܕܬܦܘܿܩ ܐܲܩܪܸܒܼ ܥܲܡ ܡܵܪܘܿܕܐ ܕܲܫܒܼܵܐ ܠܒܲܪܬܗܿ܀</l>
                <l n="93">:ܒܗܲܝܡܘܼܬܐ ܘܣܲܒܪܐ ܘܚܘܼܒܐ ܚܸܙܩܲܬ̤ ܢܲܦܫܗܿ</l>
                <l n="94">ܘܐܝܟ ܕܒܣܲܝܦܐ ܦܣܲܩܬܸܗ ܠܒܼܝܼܫܐ ܒܡܸܠܲܬ ܦܘܼܡܗܿ܀</l>
                <l n="95">:ܗܲܝܡܵܘܼܬܐ ܠܒܸܫ ܪܥܝܵܢܗܿ ܐܝܟ ܫܸܪܝܵܢܐ</l>
                <l n="96">ܘܠܸܒܟܲܬ̤ ܣܲܒܪܐ ܒܲܕܡܘܼܬ ܣܲܟܿܪܐ ܒܐܝܿܓܐ ܕܙܵܘܥ̈ܐ܀</l>
                <l n="97">:ܠܢܝܼܫܵܐ ܕܚܘܼܒܐ ܚܵܢ݂ܘ ܚܘܼܫܵܒܸ̈ܝܗܿ ܥܲܡ ܗܲܕܵܡ̈ܝܗܿ</l>
                <l n="98">ܘܣܠܩܲܬ̤ ܩܵܡܲܬ̤ ܩܵܡܲܬ̤ ܒܕܪܓܐ ܪܵܡܿܐ ܕܫܸܡ ܕܲܟܵܝܸ̈ܐ܀</l>
                <l n="99">:ܒܙܲܝܢܵܐ ܟܲܣܝܵܐ ܙܲܝܢܲܬ̤ ܢܲܦܫܗܿ ܪܘܼܚܵܢܐܝܼܬܼ</l>
                <l n="100">ܕܬܫܟܲܚ ܬܹܐܪܘܿܥ ܩܪܵܒܵܐ ܟܲܣܝܵܐ ܕܚܲܝܠ̈ܝ ܒܝܼܫܐ܀</l>
                <l n="101">:ܝܕܥܬ̤ ܕܟܲܣܝܐ ܗ̄ܘ݂ ܣܵܢܵܐܐ ܕܐܢܵܫܵܐ ܕܡܲܩܪܸܒ ܥܡܗܿ</l>
                <l n="102">ܘܛܝܒܲܬ̤ ܙܲܝܢܵܐ ܪܘܼܚܵܢܝܐ ܠܦܘܼܬ ܟܲܣܝܘܼܬܸܗܿ܀</l>
                <l n="103">ܒܟܸܣܝܵܐ ܚܸܫܠܬ̤ ܗܲܝܡܵܢܘܼܬܐ ܒܓܼܘ ܪܸܥܝܵܢܵܗܿ: </l>

                <pb ed="http://syriaca.org/manuscript/2288" n="f.58v"/>

                <l n="104">ܘܩܢܵܬ̤ ܚܲܝܠܵܐ ܠܡܸܬܟܲܬܫܘܼ ܥܲܡ ܚܲܣܝܼܢܐ܀</l>
                <l n="105">:ܒܗܲܝܡܢܘܼܬܐ ܚܙ݂ܵܩܘ ܗܲܕܵܡ̈ܝܗܿ ܒܬܪ ܝܲܨܪܗܿ</l>
                <l n="106">ܘܐܪܝܼܡܘ ܩܵܠܐ ܪ̈ܓܫܸܝܗܿ ܘܙܘܥ̈ܝܗܿ ܠܡܸܫܐܲܠ ܪ̈ܚܡܸܐ܀</l>
                <l n="107">:ܦܘܼܡܐ ܘܗܵܘܢܵܐ ܫܲܘܝܵܐܝܼܬܼ ܒܩܵܠܐ ܟܢܝܼܟܼܐ</l>
                <l n="108">ܘܲܩܢ݂ܘ ܚܘܼܨܦܐ ܕܗܲܝܡܢܘܼܬܐ ܕܠܐ ܡܸܙܕܟܼܝܵܐ܀</l>
                <l n="109">:ܐܝܟܼ ܫܝܦܘܿܪܐ ܩܥ݂ܵܐ ܪܥܝܵܢܐ ܒܪ̈ܓܸܫܸܐ ܕܠܒܲܪ</l>
                <l n="110">ܘܒܕܩ ܦܘܼܡܐ ܥܠ ܟܲܪܝܘܼܬܐ ܕܚܲܫ̈ܐ ܕܠܓܲܘ܀</l>
                <l n="111">:ܣܢܐܓܪܐ ܗܘ݂ܐ ܠܗܘܿܢ ܦܘܼܡܵܐ ܠܙܘ̈ܥܸܐ ܩܕܵܡ ܕܲܝܵܢܵܐ</l>
                <l n="112">ܘܐܪܓܸܿܡܘ ܚܲܪ̈ܫܸܐ ܚܠܵܦ ܡܲܠ̈ܠܐ ܩ̈ܠܐ ܚܢܝ̈ܓܸܐ܀</l>
                <l n="113">:ܩܥܵܬ̤ ܒܲܪܬ ܠܝܼܛܐ ܩܕܵܡ ܒܼܲܪ ܟܐܢܐ ܪܥܘܿܡܐܝܼܬܼ</l>
                <l n="114">ܕܚܘܼܣ ܒܲܪ ܕܘܝܼܕ ܘܚܲܪܪ ܥܲܒܕܘܼܬܼܝ ܡܼܢ ܫܲܒܵܝܐ܀</l>
                <l n="115">:ܚܘܼܢ ܒܲܪ ܐܒܪܵܡ ܥܲܝܼܪ ܚܘܼܒܐ ܠܟܲܪܬܸܗ ܕܲܟܼܢܲܥܢ</l>
                <l n="116">ܘܦܪܘ̈ܩ ܚܲܝ̈ܝ ܡܢ݂ ܫܘܼܥܒܵܕܐ ܕܥܲܒܼܕܘܼܬ ܒܝܼܫܵܐ܀</l>
                <l n="117">:ܐܒܐ ܕܐܒܘܼܝܢ ܠܵܛ ܠܐܒܵܗ̈ܝ ܡܢ݂ ܦܘܼܡ ܟܲܣܝܵܐ</l>
                <l n="118">ܘܲܟܼܕܵܢ ܐܢܘܿܢ ܒܢܝܼܪܐ ܩܲܫܝܵܐ ܕܐܟܸܿܠ ܩܲܪܨܵܐ܀</l>
                <l n="119">:ܢܘܿܚ ܠܵܛ ܠܐܲܒܘܢ ܕܒܲܙܲܚ ܘܐܲܗܸܠ ܡܲܪܵܚܐܝܼܬܼ</l>
                <l n="120">ܘܒܲܪܸܝܟ ܠܐܒܘܼܢ ܕܝܲܩܪ ܘܐܚܸܒܼ ܚܲܟܿܝܼܡܵܐܝܼܬܼ܀</l>
                <l n="121">:ܐܝܟ ܕܒܫܲܒܛܐ ܪܕܵܝܗܝ ܙܲܕܝܼܩܐ ܠܡܪ(ܚ) ܠܸܒܐ</l>
                <l n="122">ܘܗܵܐ ܡܬܲܚ ܢܸܓܕܐ ܥܠ ܝܵܠܕܬܗ ܥܕܡܐ ܠܗܵܫܐ܀</l>
                <l n="123">:ܟܲܕܘܼ ܒܸܠܥܲܬ̤ ܡܲܪܵܚܘܼܬܢ ܒܢܸܓܼܕ̈ܐ ܕܐܒܼܘܼܢ</l>
                <l n="124">ܘܗܘ̤ܝܢ ܥܲܒܼ̈ܕܐ ܠܥܒܼܕܵܐ ܕܡܵܪܕ ܥܠ ܥܵܒܘܿܕܐ܀</l>
                <l n="125">:ܟܲܕܘܼ ܫܲܥܒܸܕ ܛܪܘܿܢܐ ܕܥܘܠܐ ܠܚܐܪܘܼܬ ܢܲܦܫܢ</l>
                <l n="126">ܘܐܲܗܸܠ ܪܲܓܝܼܚܢ ܥܲܠ ܬܘܼܩܵܢܐ ܕܟܼܝܵܢ ܐܢܵܫܐ܀</l>
                <l n="127">:ܘܐܢ ܥܲܒܕܘܼܬܐ ܚܲܝܵܒܼ ܙܲܪܥܹܗ ܕܚܵܡ ܡܲܪܵܚܵܐ</l>
                <l n="128">ܢܗܘܘܿܢ ܥܲܒܼ̈ܕܐ ܠܒܲܪ ܫܝܡ ܟܐܢܐ ܘܠܐ ܠܛܪܘܼܢܐ܀</l>
                <l n="129">:ܐܦ ܘܢܿܚ ܟܐܢܐ ܗܟܢ ܬܲܪܓܸܡ ܒܲܢܒܝܘܼܬܸܗ</l>
                <l n="130">ܕܠܫܹܝܡ ܢܦܠܘܿܚ ܟܢܲܥܢ ܥܲܒܼܕܘܼܬ ܐܝܟ ܕܠܡܵܪܐ܀</l>
                <l n="131">:ܠܟ ܟܝܬ ܢܸܦܘܿܥ ܚܵܘܒܲܬܼ ܚܘܼܒܵܐ ܐܝܟ ܚܲܝܵܒܼܵܐ</l>
                <l n="132">ܕܡܼܡ ܗܘܿ ܙܲܪܥܐ ܐܢܬ ܕܪܫܝܼܡܵܐ ܒܸܗ ܚܐܪ̈ܘܼܬ ܐܢܵܫܐ܀</l>
                <l n="133">:ܒܲܪ ܕܘܝܼܕ ܐܲܢܬܿ ܘܒܲܪ ܐܒܪܗܵܡ ܒܪ ܫܝܡ ܒܲܪ ܢܘܿܚ</l>
                <l n="134">ܚܲܪܪ ܥܲܒܕ̈ܝܢ ܡܢ݂ ܚܲܣܝܼܝܐ ܘܢܸܗܘܘܿܢ ܕܝܼܠܟ܀</l>
                <l n="135">:ܫܘܼܘܕܵܝ ܚ̈ܝܸܐ ܫܡܝܼܥ ܠܝܼ ܕܩܲܒܸܠ ܕܘܝܼܕ ܐܒܘܼܢ</l>
                <l n="136">ܚܲܬܸܡ ܡܸܠ̈ܘܗܝ ܒܝܕ ܣܘܼܥܪܢܐ ܐܝܟ ܕܦܐܐܠܝܢ܀</l>
                <l n="137">:ܠܫܲܝܢܐ ܕܐܢܵܫܐ ܫܲܕܪܝܢ ܪܡܙܐ ܐܠܗܵܝܵܐ</l>
                <l n="138">ܓܡܘܿܪ ܒܥܒܿܕܐ ܡܹܐܬܝܼܬ ܚܘܼܝܢ ܨܝܕ ܦܲܠܓܼܝܼܢ܀</l>
                <l n="139">:ܛܸܒܵܝܢ ܫܸܡ̇ܥܸܬ ܕܢܦܲܩ ܒܲܐܪܥܐ ܘܙܵܥܘ݂ ܡܵܪܘ̈ܕܐ</l>
                <l n="140">ܘܢܸܦܩܸܿܬܼ ܕܐܚܙܐ ܫܪܪܐ ܓܲܠܝܐ ܒܝܲܕ ܢܸܣܝܵܢܐ܀</l>
                <l n="141">:ܒܫܸܡ ܫܘܼܠܛܢܝܢ ܫܡܿܥܸܬܼ ܕܪܵܕܦܝܼܢ ܐܢ̈ܫܵܐ ܠܕܝ̈ܘܸܐ</l>
                <l n="142">ܘܐܸܬܼܝܿܬܼ ܕܐܸܣܲܒܼ ܣܒܲܪܬܼܐ ܕܫܡܵܝܢ ܘܐܘܒܸܠ ܠܕܝܘܹ̈ܐ܀</l>
                <l n="143">:ܕܝܘܵܐ ܛܪܘܼܢܐ ܥܲܠ݂ ܘܐܣܬܲܬܲܪ ܒܢܲܦܫܐ ܕܲܒܼܬܼܝ</l>
                <l n="144">ܘܣܵܥܸ̇ܐ ܒܓܼܘܼܡܕܵܐ ܠܡܸܫܪܐ ܚܝܝ̈ܗܿ ܡܢ݂ ܚܲܝܘܼܬܐ܀</l>
                <l n="145">:ܕܠܐ ܚܲܘܣܵܢܐ ܫܚܿܩ ܦܓܪܗܿ ܘܡܲܦܗܸܐ ܢܲܦܫܗܿ</l>
                <l n="146">ܘܐܢ ܦܘܼܩܕܢܝܢ ܠܐ ܡܲܕܪܸܝܢ ܠܗܿ ܡܵܘܦܹܝܢ ܚܲܝ̈ܝܗܿ܀</l>
                <l n="147">:ܫܲܕܪ ܪܡܙܵܟ ܩܲܠܝܼܠܐܝܼܬܼ ܐܝܟ ܐܝܙܓܲܕܵܐ</l>
                <l n="148">ܘܢܸܟܼܠܸܐ ܒܫܐܕܐ ܥܲܕܠܐ ܣܵܥܹ̇ܐ ܠܡܸܐܫܲܕ ܠܲܕܡܵܐ܀</l>
                <l n="149">:ܗܲܒܠܝܼ ܛܲܒܼܥܵܐ ܕܫܸܡ ܛܘܼܠܛܢܝܢ ܘܐܸܚܲܘܸܐ ܠܸܗ</l>
                <l n="150">ܘܗܵܐ ܡܬܒܲܠܗܸܐ ܐܝܟ ܝܵܠܕܬܐ ܕܚܣܢܘܼܗܿ ܚܸܒܠ̈ܗܿ܀</l>
                <l n="151">:ܟܬܘܿܒ ܐܓܪܬܐ ܘܐܪܡܵܐ ܐܝܼܕܐ ܚܹܝܠ ܥܘܼܕܪܢܝܢ</l>
                <l n="152">ܘܐܢ ܚܙ̇ܐ ܠܗܿ ܬܘܼܒ ܠܐ ܡܲܡܪܚ ܥܠ ܦܘܼܩܕܵܢܝܢ܀</l>
                <l n="153">ܒܩܵܠܐ ܚܢܝܓܐ ܡܸܬܟܲܫܦܐ ܗ̄ܘܐ ܒܲܪܬܸܗ ܕܟܼܢܥܢ: </l>

                <pb ed="http://syriaca.org/manuscript/2288" n="f.59r"/>

                <l n="154">ܘܝܵܕܥ ܟܠܐ ܡܬܲܗܸܐ ܗܘ݂ܵܐ ܠܗܿ ܐܝܟ ܠܐ ܫܿܡܲܥ܀</l>
                <l n="155">:ܒܚܘܼܨܦܵܐ ܕܩܵܠܗܿ ܬܗܲܪܘ ܬܲܠ̈ܝܕܐ ܕܟܡܵܐ ܫܐܠܲܬ̤</l>
                <l n="156">ܘܲܩܪܸܒܘ ܘܐܦܝܼܣܘ ܠܐܣܝܐ ܕܢܸܫܪܝܗܿ ܒܚܹܝܠ ܥܘܼܕܪܢܗ܀</l>
                <l n="157">:ܗܒܠܗܿ ܣܲܡܵܐ ܕܡܸܠܬ ܦܘܼܡܵܝܢ ܐܝܟ ܕܡܥܵܕܬ</l>
                <l n="158">ܘܬܹܐܙܲܠ ܬܲܣܸܐ ܟܹܐܒܐ ܕܫܐܕܐ ܕܢܵܩܸܠ ܒܪܵܬܲܗܿ܀</l>
                <l n="159">:ܦܲܢܝܼ ܪܒܐ ܠܘܵܬ ܬܲܠܡܝܕ̈ܘܗܝ ܚܲܟܿܝܼܡܵܐܝܼܬ</l>
                <l n="160">ܕܠܐ ܐܫܬܲܕܪܹܐ ܐܠܐ ܕܐܲܣܸܐ ܠܲܒܢܝ̈ ܝܲܥܩܘܿܒ܀</l>
                <l n="161">:ܥܸܪ̈ܒܐ ܕܛܘܼ ܡܼܢ ܝܼܣܪܝܠ ܢܸܦܩܸ̇ܬ ܕܐܸܒܼܥܸܐ</l>
                <l n="162">ܕܢܦܢܘܿܢ ܝܸܥܠܘܼܢ ܠܛܝܵܪ ܚܝ̈ܐ ܕܫܸܡ ܒܵܪܘܿܝܐ܀</l>
                <l n="163">:ܠܐ ܓܝܪ ܦܲܐܝܵܐ ܠܡܸܬܠ ܠܲܚܡܵܐ ܕܒܢܝ̈ ܚܐܪ̈ܐ</l>
                <l n="164">ܠܲܟܼܢܥܢ̈ܝܐ ܟܠ̈ܒܹܐ ܝܲܥܢ̈ܐ ܕܠܐ ܣܒ݂ܲܥܘ ܥܘܠܐ܀</l>
                <l n="165">:ܒܲܪܬ ܚܵܡ ܫܸܡܥܬ̤ ܕܩܪ݂ܗܿ ܟܲܠܒܐ ܡܵܪܹܐ ܒܲܝܬܐ</l>
                <l n="166">ܘܲܩܢܬ̤ ܣܲܒܪܐ ܕܬܲܚܸܐ ܐܦ ܗܝ̤ ܒܛܲܟܼܣܐ ܕܟܼܠ̈ܒܸܐ܀</l>
                <l n="167">:ܚܙ݂ܵܬ̤ ܛܵܝܼܬܼܐ ܠܡܪܸܐ ܥܢ̈ܐ ܕܣܥܝܼܪ ܥܸܪ̈ܒܵܘܗܝ</l>
                <l n="168">ܘܚܸܒܨܬ̤ ܕܬܸܥܘܿܠ ܠܛܝܵܪ ܡܸܠ̈ܘܗܝ ܒܲܣܝܼ̈ܡܵܬܼܐ܀</l>
                <l n="169">:ܚܙܵܬ̤ ܕܐܦ ܟܠ̈ܒܸܐ ܐܘܼܟܠܐ ܒ̇ܥܸܝܢ ܐܝܟ ܝܵܪ̈ܘܿܬܸܐ</l>
                <l n="170">ܘܚܲܟܿܝܼܡܐܝܼܬ ܒܥܵܬ̤ ܬܘܼܪܣܵܝܐ ܠܡܵܪܸܐ ܒܲܝܬܐ܀</l>
                <l n="171">:ܐܹܝܢ ܠܲܡ ܐܝܬܝܗܿ ܘܫܲܦܝܼܪ ܐܸܡܪܬ̤ ܡܵܪܐ ܛܵܒܐ</l>
                <l n="172">ܕܟܲܠܒܵܐ ܐܝܼܬܲܝ ܘܠܐ ܫܵܘܝܵܐ ܐܢܐ ܠܫܸܡ ܝܵܪ̈ܘܿܬܐ܀</l>
                <l n="173">:ܐܹܝܢ ܕܝܼܠܝܢ ܗ̄ܘܼ ܚܐܪܘܼܬܼ ܢܲܦܫܐ ܕܒܢ̈ܝ ܚܐܪ̈ܐ</l>
                <l n="174">ܘܕܝܼܠܝܢ ܐܢܘܿܢ ܐܦ ܚܲܛ̈ܝܐ ܟܠ̈ܒܸܐ ܕܫܲܝܢܐ܀</l>
                <l n="175">:ܗܲܒ ܬܘܼܪܣܵܝܵܐ ܠܒܢ̈ܝ ܚܐܪ̈ܐ ܐܝܢ ܡܵܐ ܕܫܵܘܸܝܢ</l>
                <l n="176">ܘܢܸܚܘܿܢ ܟܲܠ̈ܒܸܐ ܡܢ݂ ܦܲܪ̈ܟܘܼܟܐ ܕܦܵܬܼܘܿܪ̈ܝܗܘܿܢ܀</l>
                <l n="177">:ܗܲܒܠܝܼ ܕܬܸܚܸܐ ܒܛܟܣܵܐ ܕܟܠ̈ܒܸܐ ܡܢ݂ ܥܘܼܕܪܵܢܝܢ</l>
                <l n="178">ܐܟܡܵܐ ܕܡܲܚܸܬܿ ܟܝ̈ܢܐ ܚܪ̈ܫܸܐ ܥܲܡ ܡܲܠ̈ܠܸܐ܀</l>
                <l n="179">:ܗܒܠܝܼ ܕܐܫܘܸܐ ܠܢܸܬܼܪܐ ܙܥܘܿܪܐ ܕܡܢ݂ ܡܘܒܿܬܼܝܢ</l>
                <l n="180">ܕܠܲܝܬ ܒܥܲܒ̈ܝܼܕܐ ܕܠܵܘ ܡܢ݂ ܓܲܙܐ ܕܚܘܼܒܵܝܢ ܚܵܝܵܐ܀</l>
                <l n="181">:ܗܲܒܠܝܼ ܕܐܣܲܒܼ ܥܲܡ ܫܲܬܝܼ̈ܩܐ ܣܘܼܢܩܵܢ ܚܲܝܲ̈ܝ</l>
                <l n="182">ܘܐܹܚ̇ܐ ܒܛܲܝܒܿܘܼ ܐܝܟ ܟܠ ܒܸܪ̈ܝܢ ܕܙܵܐܢ ܪܡܙܵܝܢ܀</l>
                <l n="183">:ܐܘܿ ܚܸܟܡ̈ܬܿܐ ܕܐܲܒܲܥ ܠܸܒܐ ܕܛܵܐ݂ ܒܛܘܼܥܝܵܝ</l>
                <l n="184">ܘܝܼܠܸܦ ܘܐܲܠܸܦ ܕܐܝܟܲܢ ܢܬܪܓܸܡ ܚܲܟܿܝܼܡܵܐܝܼܬܼ܀</l>
                <l n="185">:ܐܘܿ ܝܲܕܥܵܬ̈ܐ ܕܲܬܢܐ ܗܵܘܢܐ ܥܢܸܐ ܒܲܚܛܝܼܬܼܐ</l>
                <l n="186">ܘܲܚܠܵܦ ܙܐܦܐ ܡܲܠܠ ܩܘܼܫܬܐ ܩܕܵܡ ܝܵܕܥ ܟܠ܀</l>
                <l n="187">:ܐܘܿ ܪܥܝܵܢܐ ܕܣܐܸܒ ܒܐܪܥܐ ܒܦܘܼܠܚܢ ܥܲܘܠܵܐ</l>
                <l n="188">ܕܪܓܼ ܥܢܝܵܢܐ ܕܪ̈ܘܚܵܢܝܬܐ ܕܠܐ ܚܲܙܝ̈ܢ ܠܗ܀</l>
                <l n="189">:ܠܲܘ ܚܲܕܬܐܝܼܬ ܚܙ݂ܗܿ ܘܬܗܲܪ ܒܗܿ ܐܝܟ ܠܐ ܝܿܕܥ</l>
                <l n="190">ܕܚܙܝܵܐ ܗܘ݂ܵܬܼ ܠܗ ܗܝܡܵܢܘܬܗܿ ܩܕܡ ܕܬܡܲܠܠ܀</l>
                <l n="191">:ܒܗܿ ܚ̇ܐܪ ܗܘܼܐ ܥܲܕܠܵܐ ܬܪܟܸܿܒ ܩܠ ܒܵܥܘܼܬܐ</l>
                <l n="192">ܘܨܵܝ̈ܬܢ ܗ̄ܘܝ ܠܸܗ ܡܸܠܲܬܼ ܦܘܡܗܿ ܘܕܚܘ ܫܒܝ̈ܗܿ܀</l>
                <l n="193">:ܡܦܵܣ ܗܘ݂ܐ ܕܡܲܐܣܹܐ ܟܹܐܒܵܐ ܕܒܲܪܬܗܿ ܒܣܲܡܐ ܕܪܡܙܸܗ</l>
                <l n="194">ܘܓܲܠܝܐ ܗ̄ܘ݂ܵܐܬܼ ܠܹܗ ܕܪܵܕܦ ܕܝܘܵܐ ܒܚܹܝܠ ܥܘܼܕܪܢܗ܀</l>
                <l n="195">:ܠܵܘ ܠܵܗܿ ܢܲܣܝܼ ܒܗܿܝ ܕܐܬܬܲ ܗܝܼ ܘܠܐ ܨܵܬܼ ܡܸܠ̈ܝܗܿ</l>
                <l n="196">ܫܪܪܐ ܕܚܘܼܒܸܗ ܨܒܼܵܐ ܕܢܚܲܘܐ ܠܐܐ ܝܵܕܘܿܥܸ̈ܐ܀</l>
                <l n="197">:ܠܵܘ ܡܲܣܠܵܝܘ ܐܣܠܝܼ ܘܲܫܕܗܿ ܡܢ݂ ܡܲܪܥܝܼܬܗ</l>
                <l n="198">ܠܢܸܩܝܐ ܕܦܥܵܬ̤ ܒܬܧ ܚܘܼܒܗܿ ܕܪܵܥܐ ܠܟܼܠܐ܀</l>
                <l n="199">:ܠܵܘ ܐܝܟ ܚܵܐܣ ܥܠ ܚܘܼܠܡܢܐ ܗܡܝܼ ܘܫܲܬܸܩ</l>
                <l n="200">ܐܠܐ ܕܢܲܩܢܸܐ ܚܘܼܨܦܐ ܠܐܢܵܫܐ ܠܡܸܫܐܠ ܪ̈ܚܡܸܐ܀</l>
                <l n="201">:ܒܚܘܼܨܦܵܐ ܘܐܲܠܸܦ ܕܢܲܚܨܸܦ ܟܠܢܫ ܥܠ ܥܘܼܕܪܢܗ</l>
                <l n="202">ܘܠܐ ܢܸܬܪܦܐ ܐܢ ܠܐ ܢܵܣܸ̇ܒܼ ܩܲܠܝܼܠܐܝܼܬ܀</l>
                <l n="203">ܒܝܲܕ ܬܘܼܗܵܝܗ ܐܲܛܸܢ ܛܲܝܒܿܘܼ ܠܥܡܵܐ ܓܙܝܼܪܐ: </l>

                <pb ed="http://syriaca.org/manuscript/2288" n="f.59v"/>

                <l n="204">ܕܡܸܫܬܒܗܲܪ ܗܘ݂ܵܐ ܒܒܲܝܬܝܘܼܬܐ ܕܫܸܡ ܒܵܪܘܿܝܐ܀</l>
                <l n="205">:ܬܲܪܥܵܐ ܐܸܚܲܕ ܒܐܦܝ̈ ܪܸܛܥܵܐ ܕܦܘܼܡ ܡܲܪܝܵܝܹܐ</l>
                <l n="206">ܕܗܵܐ ܠܲܡ ܐܦܝܼ ܒܢܝ̈ ܐܒܪ̄ܗܵܘܢ ܘܲܣܥ݂ܲܪ ܚܲܢܦ̈ܐ܀</l>
                <l n="207">:ܒܙܲܪܥܵܐ ܣܲܢܝܵܐ ܕܚܘܼܫܵܒ̈ܝܗܘܿܢ ܡܬܒܲܩܐ ܗܘ݂ܵܐ</l>
                <l n="208">ܘܩܲܕܡ ܥܩܪܗ ܥܲܕܠܐ ܢܵܘܥܸܐ ܘܢܥܒܸܕ ܦܐܪ̈ܐ܀</l>
                <l n="209">:ܓܲܠܝܐ ܗ̄ܘ݂ܐ ܠܗܿ ܕܐܸܢ ܥܵܢ̇ܐ ܠܗܿ ܠܒܲܪܬܸܗ ܕܟܼܢܲܥܢ</l>
                <l n="210">ܢܵܨ̇ܝܢ ܥܲܡܸܗ ܕܠܡܿܢ ܚܵܢܗܿ ܠܦܠܚܲܬ ܫܐܕ̈ܐ܀</l>
                <l n="211">:ܝܵܕܥ ܗ̄ܘܼܐ ܠܗܿ ܠܐܢܬܬܐ ܕܫܲܪܝܼܪ ܚܘܼܒܗܿ</l>
                <l n="212">ܡܸܬܪܦܝܵܐ ܟܡܵܐ ܐܢ ܡܲܗܡܸܐ ܘܠܐ ܥܵܢܸ̇ܐ ܠܗܿ܀</l>
                <l n="213">:ܒܗܵܕܐ ܬܢܘܵܝ ܠܐ ܥܢ݂ܐ ܪܸܡ̇ܙܸܗ ܩܲܠܝܼܠܐܝܼܬ</l>
                <l n="214">ܕܢܸܓܠܸܐ ܫܪܪܗܿ ܘܢܲܟܸܿܣ ܚܘܼܬܼܪܐ ܕܥܘܼܙ̈ܠܲܝ ܠܒܐ܀</l>
                <l n="215">:ܗܲܢܝܼ ܗܘ݂ܐ ܠܗ ܩܵܠ ܦܬܓܵܡ̈ܝܪܘ ܡܢ݂ ܩܵܠ̈ܝܼܢ</l>
                <l n="216">ܘܡܣܲܟܸܐ ܗܘ݂ܵܐ ܕܬܘܣܸܦ ܬܸܙܡܲܪ ܩܵܠܸ̈ܐ ܚܢܝܓܸ̈ܐ܀</l>
                <l n="217">:ܒܝܲܕ ܬܘܗܵܝܗ ܡܓܲܪܸܓ ܗ̄ܘ݂ܐ ܠܸܒܵܐ ܬܲܩܢܵܐ</l>
                <l n="218">ܕܢܲܘܣܸܦ ܢܸܩܘܿܫ ܒܟܸܢܪ ܦܘܼܡܐ ܩܵܠ ܒܵܥܘܼܬܗ܀</l>
                <l n="219">:ܒܝܕ ܒܵܥܘܼܬܗܿ ܐܲܛܸܢ ܥܲܐ ܘܐܲܠܸܦ ܥܲܡܡܸ̈ܐ</l>
                <l n="220">ܕܢܸܚܙܘܿܢ ܢܘܗܪܐ ܕܗܲܝܡܡܵܢܘܼܬܼܐ ܒܒܲܪܬ ܚܸܫ̈ܘܿܟܸܐ܀</l>
                <l n="221">:ܒܝܕ ܒܵܥܘܼܬܗܿ ܐܲܛܸܢ ܥܲܡܐ ܘܐܠܸܦ ܥܲܡܡܸ̈ܐ</l>
                <l n="222">ܕܢܸܚܙܘܿܢ ܢܘܼܗܪܐ ܕܗܲܝܡܵܢܘܼܬܼܐ ܒܒܲܪܬ ܚܸܫ̈ܘܿܟܹܐ܀</l>
                <l n="223">:ܡܢ݂ ܥܲܡܐ ܗ̄ܘ݂ܵܐ ܕܓܲܠܙܘܼܗܝ ܫ̈ܐܕܐ ܡܢ݂ ܒܘܼܝܵܢܐ</l>
                <l n="224">ܘܙܲܦ݂ܢܵܬ̤ ܨܐܕܘܗܝ ܚܲܕܝܼ ܒܢܘܼܗܪܵܗܿ ܠܕܚܫܘܿܟܼܝܢ܀</l>
                <l n="225">:ܐܝܟ ܠܡܦܐܕܐ ܠܒܼܝܼܢ ܗ̄ܘ݂ܵܐ ܦܘܼܡܗܿܫܪ̈ܪܐ ܕܢܲܦܫܗܿ</l>
                <l n="226">ܘܥܵܠܸ̇ܒܼ ܗ̄ܘ݂ܵܐ ܠܸܗ ܠܐܣܦܝܼܪ ܫܸܡܫܐ ܒܢܲܗܝܼܪܘܬܗ܀</l>
                <l n="227">:ܐܝܟ ܟܪܘܿܙܵܐ ܗܘ̤ܵܐ ܒܲܪܬ ܩܠܗܿ ܒܐܕܢ̈ܝ ܟܠܢܫ</l>
                <l n="228">ܕܬܵܘ ܟܠ ܕܣܢܝܼܩ ܪܲܟܸܿܒܘ ܩ̈ܠܐ ܘܣܒܼܘ ܥܘܼܕܪܢܐ܀</l>
                <l n="229">:ܡܵܪܸܐ ܒܲܝܬܐ ܚܙܗܿ ܕܚܦܝܼܛܵܐ ܕܬܸܚܹܐ ܘܬܲܚܸܐ</l>
                <l n="230">ܘܥܲܒܕܸܟܼ ܠܩܵܠܗܿ ܐܝܟ ܗܲܕܝܼܝܵܐ ܠܘܵܬ ܦܘܼܪܥܵܢܐ܀</l>
                <l n="231">:ܒܩܵܠܐ ܕܦܲܝܗܿ ܓܠ݂ܐ ܥܠ ܐܓܼܪܐ ܕܥܬܝܼ̈ܕܵܬܐ</l>
                <l n="232">ܕܗܵܟܢ ܡܲܥܬܪ ܠܐܝܢܐ ܕܫ̇ܐܸܠ ܕܠܐ ܩܘܼܛܵܥܐ܀</l>
                <l n="233">:ܐܘܿ ܠܲܡ ܐܢܬܬܐ ܪܒܐ ܣܓܝ ܗܲܝܡܵܢܘܼܬܸܟܝ</l>
                <l n="234">ܘܠܐ ܡܬܦܲܚܡ ܥܵܠܡܐ ܟܠܗ ܒܲܫܪܪ ܚܘܼܒܹܟܝ܀</l>
                <l n="235">:ܚܲܝܠܐ ܪܒܐ ܩܢܸܐ ܪܥܝܵܢܸܟܝ ܠܘܼܩܒܲܠ ܒܝܼܫܵܐ</l>
                <l n="236">ܘܠܐ ܡܬܚܲܣܢܲܬܿܝ ܡܢ݂ ܚܲܣܝܼܢܐ ܕܡܲܩܪܒ ܥܲܡܸܟܝ܀</l>
                <l n="237">:ܚܟܿܝܼܡ ܠܸܒܟܼܝ ܘܲܨܢܝܼܥ ܝܲܨܪܟܼܝ ܠܡܸܬܟܲܬܫܘܼ</l>
                <l n="238">ܘܠܐ ܐܢܫ ܝܵܕܥ ܠܡܸܐܚܲܕ ܕܲܪܐ ܝܬܝܼܪ ܡܸܢܸܟܝ܀</l>
                <l n="239">:ܥܪܝܼܡ ܚܘܼܫܵܒܸܟܝ ܘܲܡܗܝܪ ܗܘܝܸܟܝ ܠܡܸܦܪܲܫ ܫܲܦܝܼܪ</l>
                <l n="240">ܘܠܲܝܬ ܦܵܪܚܬܐ ܕܩܲܠܝܼܠ ܓܦܗܿ ܒܲܕܡܘܼܬ ܙܵܘܥ̈ܝܟܝ܀</l>
                <l n="241">:ܠܲܝܬ ܐܬܠܝܼܛܐ ܕܝܵܕܥ ܕܢܐܚܘܿܕ ܕܲܪܵܐ ܒܕܘܡܝܟܼܝ</l>
                <l n="242">ܘܠܐ ܩܲܫܵܬܐ ܕܚ̇ܢܸܐ ܠܢܝܼܫܐ ܐܝܟ ܚܘܼܡܣܵܢܸܟܝ܀</l>
                <l n="243">:ܕܚܲܡܣܸܢ ܚܘܼܒܸܟܝ ܘܠܐ ܐܬܪܦܝܼ ܩܵܐ ܬܟܫܦܬܸܗ</l>
                <l n="244">ܗܐ ܦܵܪܲܥܢܵܐ ܐܓܪܐ ܠܥܲܡ̈ܠܐ ܕܗܲܝܡܵܢܘܼܬܸܟܝ܀</l>
                <l n="245">:ܕܲܐܓܲܪܬܝ ܘܲܢܩܲܫ݂ܬܝ ܒܲܬܪܥ ܪ̈ܚܡܸܐ ܐܠܗܝ̈ܐ</l>
                <l n="246">ܗܵܐ ܦܵܬܚܢܵܐ ܬܪܥܵܐ ܠܩܵܠܸܟܝ ܥܘܿܠܝ ܘܐܬܒܲܣܡܝ܀</l>
                <l n="247">:ܕܡܢܲܝܬܿܝ ܝܵܬܸܟܝ ܒܬܓܡܵܐ ܕܟܠ̈ܒܸܐ ܟܝܵܢܐ ܚܲܝܫܵܐ</l>
                <l n="248">ܗܵܐ ܡܲܘܫܸܛ ܐ̄ܢ݂ܐ ܢܬܪܐ ܕܪ̈ܚܡܐ ܠܘܵܬ ܟܲܦܢܘܼܬܸܟܝ܀</l>
                <l n="249">:ܕܦܼܪܲܫ ܝܲܨܪܵܟܼܝ ܚܲܟܿܝܼܡܐܝܼܬ ܘܲܩܪܵܢܝ ܡܵܪܐ</l>
                <l n="250">ܗܵܐ ܟܵܬܸܒܢܐ ܠܐ ܒܝܼܕܘܼܬܹܟܝ ܒܫܸܡ ܝܵܪܘ̈ܬܐ܀</l>
                <l n="251">:ܕܪܓܼܬܿܝ ܘܐܬܝܲܒܼܬܿܝ ܕܬܗܘܸܝܢ ܢܸܩܝܵܐ ܒܓܼܙܵܪ ܥܸܪ̈ܒܲܝ</l>
                <l n="252">ܗܵܐ ܡܪܡܸܐ ܐܢܼܐ ܛܒܼܥܵܐ ܕܡܵܪܘܼܬܝ ܥܲܠ ܪܥܝܵܢܸܟܝ܀</l>
                <l n="253">ܕܗܲܝܡܸܢܬܿܝ ܘܲܐܫܲܪܬܝ ܕܲܣ̇ܦܩ ܥܘܼܕܪܢܝ ܠܡܸܪܕܸܦ ܕܝ̈ܘܐ܆</l>
                <l n="254">ܗܵܐ ܡܚܲܬܘܢ ܐܢܼܐ ܒܝܕ ܣܘܼܥܪ̈ܢܐ ܫܪܪܐ ܕܢܦܫܸܟܼܝ܀</l>
                <l n="255">ܗܵܐ ܟܵܟܸܒ ܐ̄ܢܸܐ ܚܝܠ ܥܘܼܕܪܢܐ ܕܲܟܣܸܐ ܒܡܸܠ̈ܝ: </l>

                <pb ed="http://syriaca.org/manuscript/2288" n="f.60r"/>

                <l n="256">ܘܛܵܒܼ̈ܥ ܐܢ݂ܐ ܠܗ ܒܪܸܡܙܵܐ ܟܲܣܝܵܐ ܘܝ̇ܗܸܒ ܐ̄ܢܐ ܠܸܟܼܝ܀</l>
                <l n="257">:ܙܸܠܝ ܚܵܘܝ ܠܸܗ ܠܫܐܕܵܐ ܛܲܥܡܐܐ ܛܒܼܥܵܐ ܕܩܢܿܡܝ</l>
                <l n="258">ܘܗܵܐ ܡܬܒܲܠܗܸܐ ܘܫܿܒܸܩ ܙܲܝܢܸܗ ܘܥܵܪܸܩ ܥܪܛܠ܀</l>
                <l n="259">:ܙܸܠܝ ܐܸܡܲܪܝ ܠܸܗ ܕܝܫܘܿܥ ܐܡ݂ܪ ܕܦܘܿܩ ܡܢ݂ ܥܘܼܡܪܝܢ</l>
                <l n="260">ܘܙܸܠܝ ܐܫܬܲܢܲܩ ܒܚܘܼܪܒܐ ܕܪܚܝܼܩ ܡܼܢ ܐ̄ܢܫܘܼܬܐ܀</l>
                <l n="261">:ܙܸܠܝ ܒܲܕܩ ܠܸܗ ܥܠ ܡܲܦܘܠܬܸܗ ܠܣ̇ܚܦ ܐ̄ܢܫܐ</l>
                <l n="262">ܕܗܵܐ ܣܬܝܼܪ ܪܘܡܵܐ ܕܒܸܢܝܵܢ ܕܹܐܦܵܐ ܕܒܢܲܝܬ ܒܐܪܥܐ܀</l>
                <l n="263">:ܙܸܠܝ ܦܲܫܸܩܝ ܠܸܗ ܚܹܝܠ ܣܘܼܟܵܠܐ ܕܫܸܡܝ ܝܲܩܝܼܪܐ</l>
                <l n="264">ܕܫܡܵܐ ܕܝܫܘܿܥ ܦܵܪܸܩ ܐܢܫܐ ܗ̄ܘ ܘܣܵܚܸ̇ܦ ܕܚܘ̈ܐ܀</l>
                <l n="265">:ܙܸܠ ܐܸܡܲܪܝ ܠܸܗ ܕܗܵܐ ܢܦܼܩ ܡܲܠܟܐ ܒܵܬܲܪ ܕܝܼܠܸܗ</l>
                <l n="266">ܦܲܢܵܐ ܫܒܝܼܬܐ ܘܗܲܒ ܚܘܼܫܒܼܵܢܐ ܕܐܝܼܠܝܼܢ ܕܐܸܩܲܪܘ܀</l>
                <l n="267">:ܣܲܟܝ ܠܸܟܼܝ ܣܲܩܪܐ ܕܐܪܡܝܼ ܐܝܼܕܐ ܐܲܠܗܵܝܵܐ</l>
                <l n="268">ܘܙܸܠܝ ܚܵܘܝ ܠܸܗ ܫܪܝܼ ܫܘܼܠܛܢܗ ܠܥܒܼܕܐ ܛܪܘܿܢܐ܀</l>
                <l n="269">:ܘܕܐܹܝܢ ܫܲܪܝܼܪ ܗ̄ܘ݂ ܘܠܐ ܡܬܕܓܲܠ ܚܹܝܠ ܦܬܓܵܡܲ̈ܝ</l>
                <l n="270">ܗܐ ܢܩ݂ܲܦ ܡܸܠ̈ܠ ܠܘܵܬ ܣܘܼܥܪ̈ܢܐ ܥܲܕ ܪ̈ܲܚܝܼܩܝܼܢ܀</l>
                <l n="271">:ܗܐ ܢܦܲܩ ܕܝܘܵܐ ܥܲܕܠܐ ܢܚܙܸܐ ܫܪܪܐ ܒܓܸܠܝܵܐ</l>
                <l n="272">ܘܲܫܒ݂ܲܩ ܥܘܼܡܪܹܗ ܐܝܟ ܥܵܪܘܿܩܐ ܩܕܵܡ ܚܲܣܝܼܢܐ܀</l>
                <l n="273">:ܙܸܠܝ ܐܸܬܒܲܩܝܼ ܒܲܫܪܵܪ ܡܸܠ̈ܝ ܒܝܲܕ ܢܸܣܝܵܢܵܐ</l>
                <l n="274">ܘܣܲܒܼܝ ܬܲܚܘܝܼܬܼܐ ܕܪܒܘܼܬ ܚܲܝܠܐ ܕܫܘܼܠܛܵܢܝ ܦܐܝܐ܀</l>
                <l n="275">:ܗܵܐ ܝܲܗ݂ܒܼ ܨܸܒܼܝܵܢܝ ܐܦܵܦܵܣܝܣ ܥܲܠ ܒܝܫܘܼܬܗ</l>
                <l n="276">ܘܫܲܪܝܼ ܡܢܓܸܕ ܗܘ̤ ܠܩܢܘܿܡܗ ܒܝܲܕ ܫܘܼܢܵܝܵܐ܀</l>
                <l n="277">:ܗܵܐ ܫܡ݂ܲܥ ܛܵܒܐ ܕܡܸܬܠܲܚܲܡ ܐ̄ܢܐ ܠܡܵܪܘܿܕܘܼܬܗ</l>
                <l n="278">ܘܲܩܥ݂ܐ ܘܐܝܠܸܠ ܥܲܕܠܐ ܢܸܡܛܸܘܗܝ ܢܸܓܕܵܐ ܕܚܝܼܠܐ܀</l>
                <l n="279">:ܗܵܐ ܢܵܚ݂ ܦܓܪܐ ܕܫܵܚ̇ܩ ܗܘ݂ܵܐ ܠܸܗ ܒܡܲܪܝܼܪܘܼܬܗ</l>
                <l n="280">ܘܬܲܩܢ ܗܵܘܢܵܐ ܕܡܲܦܗܸܐ ܗܘ݂ܐ ܠܗ ܒܲܟܬܝܫܘܼܬܗ܀</l>
                <l n="281">:ܡܲܠܟܐ ܒܪܘܼܚܩܵܐ ܓܙܲܪ ܠܘܼܚܵܡܐ ܥܲܠ ܡܵܪܘܿܕܐ</l>
                <l n="282">ܘܩܲܕܡܸܗ ܪܡܵܐ ܠܲܡܝܒܠܢܐ ܕܟܼܬܼܝܼܒܵ̈ܬܐ܀</l>
                <l n="283">:ܥܲܕ ܐܝܙܓܕܵܐ ܡܩܲܘܸܐ ܠܡܲܠܟܐ ܕܢܲܪܡܸܐ ܐܝܼܕܐ</l>
                <l n="284">ܢܟܼܝܼܠܐ ܫܲܢܝܼ ܕܠܐ ܢܬܦܲܪܣܸܐ ܙܐܦܸܗ ܒܓܸܠܝܵܐ܀</l>
                <l n="285">:ܡܿܢ ܟܲܝ ܐܲܠܦܸܗ ܠܫܐܕܐ ܒܝܼܫܵܐ ܫܪܪܐ ܓܲܠܝܵܐ</l>
                <l n="286">ܘܟܕ ܪܚܝܼܩܝܼܢ ܓܐܵܪ̈ܝ ܕܝܼܢܐ ܚܲܝܸܒ ܗܘ̤ ܠܸܗ܀</l>
                <l n="287">:ܡܲܢܘܼ ܓܠ݂ܠ ܠܸܗ ܠܲܢܟܼܝܼܠ ܟܠܗ ܥܠ ܦܘܼܪܣܵܝܸ(ܣ)</l>
                <l n="288">ܘܣܲܬܲܪ ܢܦܫܸܗ ܡܢ݂ ܟܘܼܚܵܕܐ ܕܠܥܹܝܼܢ ܟܠ ܐܢܫ܀</l>
                <l n="289">:ܡܿܢ ܒܲܕܩ ܠܗ ܠܕܹܐܒܐ ܨܢܝܼܥܵܐ ܡܚܲܒܸܠ ܐܢܵܫܐ</l>
                <l n="290">ܕܗܐ ܒܲܪ ܕܘܝܼܕ ܢܦܲܩ ܕܲܢܨܘܼܕܵܝܢ ܒܲܕܡܘܼܬ ܐܒܘܼܗܝ܀</l>
                <l n="291">:ܡܲܢܘܼ ܚܲܘܝܹܗ ܠܬܲܥܠܐ ܢܟܼܝܼܠܐ ܫܒܝܼܠܐ ܕܐܪܝܵܐ</l>
                <l n="292">ܘܲܚܝܠܲܕ ܒܬܲܪܥܐ ܕܠܐ ܢܸܬܒܲܠܗܸܐ ܒܥܘܼܫܢܐ ܕܩܵܠܸܗ܀</l>
                <l n="293">:ܪܸܡܙܐ ܕܚܝܼܠܐ ܐܙܝܼܥ ܠܸܒܗ ܘܪܲܦܝܼ ܚܲܝܠܸܗ</l>
                <l n="294">ܘܣܲܪܕܗ ܩܸܢܛܐ ܘܫܒ݂ܲܩ ܫܲܝܢܐ ܘܲܪܚܸܡ ܚܘܼܪܟܫܵܐ܀</l>
                <l n="295">:ܒܸܟܼܝܵܐ ܘܐܸܠܝܵܐ ܡܠܹܐ ܗܘ݂ܐ ܦܘܼܡܸܗ ܟܲܕ ܢܦ̇ܩ ܗܘ݂ܐ</l>
                <l n="296">ܕܚܙ݂ܐ ܕܩܲܫܝܵܐ ܐܟܣܘܿܪܝܼܐ ܕܡܫܬܲܕܪ ܠܗܿ܀</l>
                <l n="297">:ܒܥܘܼܡܪܐ ܕܐܢܫܐ ܡܬܒܲܣܲܡ ܗܘ݂ܵܐ ܒܲܫܟܼܝܼܪ̈ܬܸܗ</l>
                <l n="298">ܘܕܚ݂ܙܵܐ ܕܛܪܕܘܼܗܝ ܐܘܚܸܠ ܘܲܦܣ݂ܲܩ ܕܠܲܝܬ ܒܘܼܝܵܢܐ܀</l>
                <l n="299">:ܚܙ݂ܐ ܕܐܬܚܲܪܙܵܬ ܒܲܪܝܐ ܚܵܡ ܥܲܒܕܐ ܡܢ݂ ܥܲܒܕܘܼܬܗ</l>
                <l n="300">ܘܝܼܕܲܥ ܕܲܒܛܸܠ ܢܝܼܪܐ ܕܥܡܠܸܗ ܡܢ݂ ܡܝ̈ܘܿܬܐ܀</l>
                <l n="301">:ܒܲܟܼܢܥܢܝܬܐ ܝܼܠܸܦ ܒܘܼܕܵܩܐ ܕܪܒܘܼܬ ܨܲܥܪܸܗ</l>
                <l n="302">ܕܐܢ ܒܲܪܬ ܠܝܼܛܐ ܬܲܒܪܲܬ̤ ܢܝܼܪܸܗ ܡܿܢ ܚܵܫܸܒܼ ܠܸܗ܀</l>
                <l n="303">ܪܒܿܘܪ ܓܘܼܢܚܵܐ ܕܐܲܚܕܗ ܠܒܝܼܫܐ ܒܗܢ ܣܘܼܥܪܢܐ: </l>

                <pb ed="http://syriaca.org/manuscript/2288" n="f.60v"/>

                <l n="304">ܘܐܸܠܥܵܐ ܪܦܝܼܬܼܐ ܙܟܼܬ̤ ܨܢܥ̈ܬܸܗ ܕܵܫܬ̤ ܚܘܼܬܼܪܗ܀</l>
                <l n="305">:ܪܒܿܘܼ ܬܲܗܪܐ ܕܣܸܩܪܬ̤ ܐܦ ܗܝ̤ ܒܝܕ ܚܘܼܡܣܵܢܐ</l>
                <l n="306">ܘܕܐܚܕܲܬ̤ ܕܲܪܵܐ ܥܲܡܢ ܚܲܣܝܼܢܐ ܘܠܐ ܐܸܙܕܲܟܼܝܲܬ܀</l>
                <l n="307">:ܩܐܪܣܵܐ ܪܒܐ ܥܸܒܕܲܬ̤ ܒܲܪܬ ܚܵܡ ܥܲܡ ܡܵܪܘܿܕܐ</l>
                <l n="308">ܘܒܕܡܘܼܬ ܓܐܪܹ̈ܐ ܫܕܵܬ̤ ܒܗ ܡܸܠ̈ܐ ܕܗܲܝܡܢܘܼܬܐ܀</l>
                <l n="309">:ܐܘܿ ܚܲܣܝܼܢܐ ܕܚܲܣܢܸܗ ܩܵܠܐ ܕܚܬܝܼܪ ܗܘ݂ܐ ܒܸܗ</l>
                <l n="310">ܒܕ ܨ̇ܐܪ ܗܘ݂ܐ ܩܵܠ ܢܸܥܡܵܬܸ̈ܗ ܒܓܼܘ ܦܲܪܕܝܣܵܐ܀</l>
                <l n="311">:ܐܘܿ ܓܲܢܒܵܪܐ ܕܚܵܒܼ ܡܢ݂ ܚܲܝܠܐ ܕܲܙܟܲܝܗܝ ܒܲܥܕܸܢ</l>
                <l n="312">ܘܦܲܟܼܪܵܝ̈ܗܝ ܐܝܼ̈ܕܐ ܕܐܣܲܪ ܐܢܝܢ ܒܐܘܼܟܼܠܐ ܕܦܹܐܪܐ܀</l>
                <l n="313">:ܒܐܘܼܟܼܠܐ ܕܦܐܪܐ ܦܲܟܼܪܗܿ ܠܚܵܘܵܐ ܕܫܡܥܲܬ̤ ܡܸܠܬܗ</l>
                <l n="314">ܘܲܗܼܦܝܢ ܦܐܪܐ ܕܡܢ݂ ܗܲܕܡ̈ܝܗܿ ܘܪܫܸܗ ܒܲܐܪܥܵܐ܀</l>
                <l n="315">:ܒܙܲܝܢܵܐ ܕܦܐܪܐ ܢܨ݂ܲܚ ܚܲܝܵܒܵܐ ܘܚܲܝܸܒܼ ܠܐܕܵܡ</l>
                <l n="316">ܘܲܒܒܲܪ ܐܕܡ ܚܵܒܼ ܘܐܬܦܲܪܣܝܼ ܕܠܼܵܘ ܙܲܟܵܝܐ ܗ̄ܘ݂܀</l>
                <l n="317">:ܒܟܸܢܪ ܚܵܘܵܐ ܙܡ݂ܲܪ ܢܸܥܡ̈ܬܹܵܗ ܕܡܪܬܼ ܡܲܘܬܐ</l>
                <l n="318">ܘܲܒܒܲܪܬܼ ܚܵܘܵܐ ܫܡܲܥ ܣܲܒܪ̈ܬܼܐ ܕܒܘܼܛܵܠ ܡܘܬܐ܀</l>
                <l n="319">:ܒܲܥܕܢ ܪܲܟܸܒ ܩ̈ܠܐ ܦܨܝܼܚ̈ܐ ܐܝܟ ܙܲܟܵܝܵܐ</l>
                <l n="320">ܘܗܵܪܟܐ ܐܝܠܸܠ ܚܢ̈ܓܼܬܐ ܐܝܟ ܚܲܝܵܒܐ܀</l>
                <l n="321">:ܒܚܲܫܐ ܩܲܫܝܵܐ ܡܬܬܲܢܚ ܗ̄ܘ݂ܵܐ ܒܕܫ̇ܡܥ ܗܘ݂ܐ</l>
                <l n="322">ܕܝܵܗܸܒܼ ܟܠܢܫ ܛܘܼܒܐ ܠܡܲܪܝܡ ܟܦܐܪܐ ܕܝܠܕܬ̤܀</l>
                <l n="323">:ܗܘ̤ ܠܗ ܒܲܪܝܼ ܐܝܟ ܕܠܡܝܼܬܼܐ ܕܡܲܪܝܡ ܐܒܠܸܗ</l>
                <l n="324">ܟܕ ܥܿܪܸܩ ܗܘ݂ܐ ܡܢ݂ ܒܲܪܬܿ ܩܠܐ ܕܫܸܡ ܒܲܪ ܕܘܝܼܕ܀</l>
                <l n="325">:ܩܵܠܐ ܕܐܢܬܬܐ ܫܡܲܥ ܟܕ ܩ̇ܥܝܐ ܒܲܪܬܼ ܝܼܫܘܿܥ</l>
                <l n="326">ܕܒܪܗ ܕܕܘܝܼܕ ܦܪܘܿܩ ܒܲܪܬ ܒܲܝܬܟ ܡܢ݂ ܚܲܣܝܼܢܵܐ܀</l>
                <l n="327">:ܦܐܹܐ ܗܘ݂ܐ ܩܵܠܗܿ ܟܲܚ ܫܵܐܠܐ ܗܘ݂ܵܬ ܪ̈ܚܡܸܐ ܠܒܲܪܬܼܗܿ</l>
                <l n="328">ܗܘ݂ܐ ܛܵܒ ܥܠ ܣܵܛܢܐ ܣܵܢܐܐ ܕܐܢܫܐ܀</l>
                <l n="329">:ܒܩܵܠ ܚܢܓܼܵܬܼܵܗܿ ܬܲܗܝܼܪܝܢ ܗܘ݂ܘ ܟܸܢܫ̈ܝ ܪܘܡܵܐ</l>
                <l n="330">ܘܬܓܼܡܵܐ ܕܫ̈ܐܕܐ ܟܡܝܼܪ ܗܘ݂ܐ ܘܐܒܼܝܼܠ ܠܒܲܪ ܡܢ݂ ܛܲܟܼܣܵܐ܀</l>
                <l n="331">:ܟܡܵܐ ܕܫܸܡ ܝܫܘܿܥ ܐܚܝܼܓܐ ܗܘ݂ܵܬܼ ܒܪܸܫ ܠܸܫܢܵܗܿ</l>
                <l n="332">ܫܐܕܐ ܫܓܝܼܫܐ ܡܬܡܲܪܡܲܪ ܗܘ݂ܐ ܥܲܙܝܼܙܐܝܼܬܼ܀</l>
                <l n="333">:ܟܡܵܐ ܕܗܝܼ ܒܚܘܨܦܵܐ ܡܸܬܟܲܫܦܐ ܗܘ݂ܵܬܼ ܥܲܠ ܥܘܼܕܪܢܐ</l>
                <l n="334">ܕܝܘܵܐ ܒܒܸܟܼܝܵܐ ܡܬܬܲܢܚ ܗ̄ܘܵܐ ܥܠ ܡܲܦܘܠܬܸܗ܀</l>
                <l n="335">:ܐܘܿ ܡܡܲܟܟܬܐ ܕܩܢܬܸ ܚܲܝܠܐ ܠܡܸܚܣܲܢ ܕܝܘ̈ܐ</l>
                <l n="336">ܘܙܵܥܘ݂ ܡܢ݂ ܩܵܠܗܿ ܚܣܢܝ̈ ܐܢܫܐ ܒܪ̈ܓܝܓܬܐ܀</l>
                <l n="337">:ܐܘܿ ܡܫܲܥܒܕܬܐ ܕܟܼܕܝܼܢܐ ܗܘ݂ܵܬ ܒܦܘܼܠܚܵܢ ܛܘܼܥܝܝ</l>
                <l n="338">ܕܦܪܩܲܬ̤ ܗܝ̤ ܠܗܿ ܡܢ݂ ܥܲܒܕܘܼܬܐ ܕܡܵܪܐ ܩܲܫܝܵܐ܀</l>
                <l n="339">:ܐܘܿ ܨܵܕܝܬܼܐ ܕܐܪܸܒܘ ܫ̈ܐܕܐ ܥܘܼܡܪܐ ܕܢܦܫܗܿ</l>
                <l n="340">ܕܫܲܝܸܢ ܩܠܗܿ ܗܲܝܟܲܠ ܒܲܪܬܗܿ ܕܡܣܲܚܦ ܗܼ̈ܘܵܐ܀</l>
                <l n="341">:ܐܘܿ ܠܸܟܼܝ ܐܡܵܐ ܡܪܚܡܵܢܝܼܬܼܐ ܟܡܵܐ ܪܒܿ ܚܘܼܒܸܟܼܝ</l>
                <l n="342">ܕܠܒܸܫܬܝ ܙܲܝܢܐ ܠܘܼܩܒܲܠ ܒܝܼܫܐ ܕܫܒܼܵܐ ܠܒܲܪܬܸܟܼܝ܀</l>
                <l n="343">:ܐܘܿ ܠܸܟܝ ܐܢܬܬܐ ܕܒܝܲܕ ܕܒܼܚܵܐ ܕܗܲܝܡܵܢܘܼܬܸܟܝ</l>
                <l n="344">ܪ̈ܥܝܲܬܝ ܡܲܠܟܐ ܘܐܦܢܝܼ ܫܒܝܼܬܹܟܝ ܡܢ݂ ܫܲܒܵܝܐ܀</l>
                <l n="345">ܐܘܿ ܟܡܵܐ ܗܲܝܡܸܢܬܝ ܘܲܟܼܡܵܐ ܐܲܚܸܒܬܝ ܘܲܟܼܡܵܐ ܣܲܝܒܲܪܬܝ܆</l>
                <l n="346">ܘܠܐ ܐܬܪܦܝܼ ܚܘܼܡܣܵܢ ܢܲܦܫܸܟܼܝ ܡܢ݂ ܬܘܼܟܼܠܵܢܵܐ܀</l>
                <l n="347">:ܐܘܼ ܠܲܟܼܝܵܢܐ ܟܡܵܐ ܢܛܲܪ ܛܟܼܣܐ ܕܐܣܝܼܪܘܬܸܗ</l>
                <l n="348">ܕܦܲܢܝܼ ܘܲܦܪܥ ܚܘܼܒܐ ܕܦܐܸܐ ܠܲܟܼܝܵܢ ܐܢܫܐ܀</l>
                <l n="349">:ܟܝܵܢܐ ܙܲܩܬܵܗܿ ܠܲܟܼܢܲܥܢܝܬܐ ܒܲܕܡܘܼܬ ܥܘܼܣܩܵܐ</l>
                <l n="350">ܘܚܸܫܲܬ̤ ܣܓܿܝ ܥܠ ܒܲܪܬܼ ܪ̈ܚܡܝܗܿ ܕܫܲܚܩܗܿ ܫܹܐܕܐ܀</l>
                <l n="351">:ܚܸܙܝܵܐ ܨܢܝܼܥܐ ܕܸܒܼܨܗܿ ܠܒܲܪܬܗܿ ܒܥܘܣܩܵܐ ܕܢܟܼܠܸܗ</l>
                <l n="352">ܘܦܸܪܚܬ̤ ܡܸܪܬܹܗ ܒܢܲܦܫܵܐ ܕܒܲܪܬܗܿ ܘܲܒܪܥܝܵܢܗܿ܀</l>
                <l n="353">ܚܲܫܐ ܕܝܼܠܗܿ ܚܫܲܒܬܸܗ ܠܚܲܫܵܐ ܕܒܲܪܬ ܗܲܕܵܡ̈ܝܗܿ: </l>

                <pb ed="http://syriaca.org/manuscript/2288" n="f.61r"/>

                <l n="354">ܘܠܐ ܐܸܬܒܲܝܐܬ̤ ܥܕܡܵܐ ܕܫܲܢܝܼ ܣܵܢܐܵܐ ܠܚܘܿܪܒܵܐ܀</l>
                <l n="355">:ܒܐܸܒܼܐܠ ܪܒܐ ܝܲܬܝܼܒܐ ܗ̄ܘܼܵܬܼ ܐܝܟ ܕܥܠ ܡܝܼܬܼܐ</l>
                <l n="356">ܟܡܵܐ ܕܡܵܪܘܿܕܐ ܡܪܹܝܼܡ ܗܘܼܐ ܩܵܠܗ ܒܗܲܝܟܲܠ ܒܲܪܬܗܿ܀</l>
                <l n="357">:ܒܸܟܼܝܵܐ ܘܐܸܠܝܵܐ ܡܠܸܐ ܗܘ݂ܐ ܦܘܼܡܗܿ ܒܟܼܠ ܥܸܕܵܢܝܼ̈ܢ</l>
                <l n="358">ܫܵܡܥܵܐ ܗܘ݂ܵܬܼ ܩܠ̈ܐ ܫܓܝܫ̈ܐ ܕܠܥܸܙ ܕܝܘܵܐ܀</l>
                <l n="359">:ܒܚܲܫܐ ܩܫܝܵܐ ܡܬܢܓܕܐ ܗ̄ܘܼܵܬ ܠܹܠܲܝ ܐܝܼܡܵܡ</l>
                <l n="360">ܟܕ ܚܵܙܝܵܐ ܗ̄ܘ݂ܵܐܬܼ ܦܘܼܬܵܠ ܦܓܪܐ ܘܒܘܼܠܗܵܝ ܢܲܦܫܐ܀</l>
                <l n="361">:ܠܐ ܫܠܝܼ ܦܘܼܡܗܿ ܡܢ݂ ܝܼܠ̈ܠܬܐ ܡܲܪܝܼܪ̈ܬܐ</l>
                <l n="362">ܥܕܡܐ ܕܲܫܠܝܼ ܦܓܪܐ ܕܒܲܪܬܗܿ ܘܵܢܚ݂ܘ ܗܲܕܡ̈ܝܗܿ܀</l>
                <l n="363">:ܠܵܐ ܓܵܙ ܪܸܕܝܐ ܕܕܡ̈ܪܹܐ ܕܥܲܝܢ̈ܝܗܿ ܘܲܕܚܘܼܫܵܒ̈ܝܗܿ</l>
                <l n="364">ܥܕܡܐ ܕܲܚܙ݂ܬ̤ ܕܝܼܒܸܫ ܢܸܒܥܵܐ ܕܡܲܪܬܼܗ ܕܒܝܼܫܐ܀</l>
                <l n="365">:ܠܐ ܫܠܚܲܬ̤ ܗ̄ܘ̤ܵܬ ܙܲܝܢܐ ܕܐܒܼܠܐ ܡܢ݂ ܪܥܝܵܢܵܗܿ</l>
                <l n="366">ܥܕܡܐ ܕܫܡܥܬ̤ ܗܝܿ ܒܲܪܬ ܩܵܠܐ ܕܢܲܦܝܼܩ ܫܐܕܐ܀</l>
                <l n="367">:ܠܐ ܣܵܒܼܪܐ ܗ̄ܘ݂ܵܬ ܕܒܸܝܬ ܚܝ̈ܐ ܗ̄ܘܼܵܬܼ ܐܵܦܢ ܚܲܝܵܐ</l>
                <l n="368">ܥܕܠܐ ܕܢܚܡܵܗܿ ܩܠܗ ܕܝܼܫܘܿܥ ܐܝܟ ܕܡܢ݂ ܩܲܒܼܪܐ܀</l>
                <l n="369">:ܒܩܵܠܸܗ ܢܲܚܡܗܿ ܡܢ݂ ܟܲܪܝܘܼܬܐ ܘܡܼܢ ܦܘܼܡ ܫܐܕܵܐ</l>
                <l n="370">ܘܲܦܢܬ̤ ܘܲܚܙܵܬ̤ ܚܝ̈ܐ ܕܙܲܒܢܐ ܘܕܠܐ ܫܘܼܠܵܡ܀</l>
                <l n="371">:ܣܲܡ ܚܲܝܘܼܬܐ ܐܪܡܝܼ ܒܢܲܦܫܗܿ ܒܲܕܡܘܼܬ ܙܲܪܥܵܐ</l>
                <l n="372">ܘܗܲܒܸܿܒܼ ܦܐܪܐ ܕܗܲܝܡܢܘܼܬܐ ܒܓܼܘ ܪܥܝܵܢܗܿ܀</l>
                <l n="373">:ܚܝܵܬ̤ ܡܢ݂ ܡܲܘܬܐ ܕܚܘܼܒܵܠ ܫܐܕܐ ܗܝ̤ ܥܲܡ ܒܲܪܬܗܿ</l>
                <l n="374">ܘܠܒܫܬ̤ ܢܚܬܵܐ ܕܗܲܝܡܵܢܘܼܬܐ ܕܠܐ ܡܬܚܲܒܲܠ܀</l>
                <l n="375">:ܬܪܝܢ ܝܘܼܬܼܪ̈ܢܐ ܩܢܵܬ̤ ܛܵܝܼܬܐ ܒܗܲܝܡܢܘܼܬܗܿ</l>
                <l n="376">ܓܗܵܝܬܐ ܕܫܐܕܐ ܘܒܝܬܵܝܘܼܬܐ ܕܫܸܡ ܒܵܪܘܿܝܐ܀</l>
                <l n="377">:ܒܫܲܒܛܵܐ ܕܫܐܕܐ ܕܢܓܸܕ ܒܲܪܬܼܗܿ ܩܢܵܬ̤ ܒܘܼܝܵܢܐ</l>
                <l n="378">ܘܝܠܦܲܬ̤ ܛܲܟܼܣܵܐ ܕܬܹܪܕܐ ܒܐܘܼܪܚܵܐ ܕܠܘܵܬ ܟܲܣܝܵܐ܀</l>
                <l n="379">:ܐܦ ܠܗ ܠܫܐܕܵܐ ܟܐܒܐ ܥܦܝܼܦܐ ܐܬܬܘܣܲܦ ܠܹܗ</l>
                <l n="380">ܕܟܕ ܣܵܒ̇ܪ ܗܘ݂ܐ ܕܡܹܪܕܐ ܪܵܕܐ ܗܦܝܢ ܐܬܢܓܸܕ܀</l>
                <l n="381">:ܒܦܲܚܵܐ ܕܲܨܠܵܐ ܢܦܲܠ ܡܵܪܘܿܕܐ ܟܕ ܠܐ ܝ̇ܕܥ</l>
                <l n="382">ܘܲܗܦܲܝܢ ܢܸܟܼܠܸܗ ܥܲܠ ܪܥܝܵܢܸܗ ܐܝܟ ܡܵܐ ܕܟܬܼܝܼܒ܀</l>
                <l n="383">:ܒܥ݂ܵܐ ܕܢܫܲܝܸܢ ܥܘܼܡܪܐ ܕܢܦܫܸܗ ܘܢܲܚܪܸܒܼ ܐܢܫܐ</l>
                <l n="384">ܘܣܲܚܦܸܗ ܪܡܙܵܐ ܠܒܸܢܝܵܢ ܕܐܦܹܗ ܘܫܲܝܸܢ ܐܢܵܫܵܐ܀</l>
                <l n="385">:ܒܬܸܛܪܐ ܕܪܘܓܙܸܗ ܨܒܼܵܐ ܕܢܦܟܿܗ ܠܚܲܠܝܘܼܬ ܫܲܝܢܐܵ</l>
                <l n="386">ܘܟܲܦܪܸܗ ܫܲܝܢܵܐ ܠܡܲܪܝܪܘܼܬܹܗ ܡܢ݂ ܡܝ̈ܘܿܬܸܐ܀</l>
                <l n="387">:ܐܝܟ ܕܒܚܲܡܪܐ ܐܪܘܝܼ ܐܢܘܿܢ ܒܲܟܼܬܝܼܫܘܼܬܸܗ</l>
                <l n="388">ܘܡܢ݂ ܕܐܬܥܲܝܕ ܒܫܸܩܝܵܐ ܕܪܘܚܵܐ ܛܐ݂ ܡܸܐܪܼܝܼܬܸܗ܀</l>
                <l n="389">:ܒܲܕܡܘܼܬ ܥܒ̈ܕܐ ܡܫܲܥܒܸܕ ܗܘ݂ܐ ܠܗܘܿܢ ܠܥܦܪ̈ܢܵܝܸܐ</l>
                <l n="390">ܘܩ݂ܵܡ ܚܲܕ ܡܸܢܗܘܿܢ ܘܚܲܪܪ ܐܢܘܿܢ ܡܢ݂ ܥܲܒܕܘܼܬܗ܀</l>
                <l n="391">:ܐܝܟ ܕܒܫܝܼ̈ܛܐ ܡܲܗܸܠ ܗܘ݂ܐ ܒܗܘܿܢ ܒܲܒܼܢ̈ܲܝ ܐܪܥܐ</l>
                <l n="392">ܘܐܪܝܼܡ ܩܵܠܹܗ ܚܲܓ ܦܓܪܢܐ ܘܲܪܥܸܠ ܡܸܢܗ܀</l>
                <l n="393">:ܒܗܝܼܠ ܗܘ݂ܐ ܘܲܫܠܹܐ ܒܥܘܼܡܪܐ ܕܐܢܫܐ ܒܲܕܡܘܼܬ ܡܲܠܟܵܐ</l>
                <l n="394">ܘܲܫܡܲܥ ܛܸܒܵܐ ܕܫܘܼܠܛܵܢ ܐܢܫܐ ܘܙܵܥ ܘܐܬܒܲܠܗܝܼ܀</l>
                <l n="395">:ܚܸܒ̈ܠ܀ ܕܡܘܬܐ ܐܲܚܕܘܼܗܝ ܡܢ݂ ܫܸܠܝ ܐܝܟ ܝܵܠܸܕܬܐ</l>
                <l n="396">ܕܚܙܐ ܐܢܵܫܐ ܕܪܵܕܦܝܼܢ ܕܝܘ̈ܐ ܒܫܸܡ ܒܲܪܢܵܫܐ܀</l>
                <l n="397">:ܡܵܢܐ ܗ̄ܝܼ ܗܕܐ ܫܲܐܸܠ ܫܹܐܕܐ ܠܫܐܕܐ ܚܲܒܪܸܗ</l>
                <l n="398">ܕܗܵܐ ܡܸܬܒܲܠܗܝܼܢ ܚܲܝܠ̈ܘܬܢ ܡܢ݂ ܩܵܠ ܐܢܵܫܵܐ܀</l>
                <l n="399">:ܐܸܡܲܬܝ ܐܲܫܦܸܠ ܚܹܝܠ ܬܲܩܝܼ̈ܦܹܐ ܩܕܵܡ ܚܲܠ̈ܫܹܐ</l>
                <l n="400">ܐܟܼܡܵܐ ܕܗܵܫܐ ܕܪ̈ܦܘ ܥܲܦܪܢܹ̈ܐ ܠܪ̈ܘܼܚܵܢܝܸܐ܀</l>
                <l n="401">:ܐܸܡܲܬܝ ܐܲܣܝܘ݂ ܟܪ̈ܝܼܗܝ ܦܓܪܐ ܠܗܲܕܡ̈ܝܗܘܿܢ</l>
                <l n="402">ܐܟܼܡܵܐ ܕܡܲܐܣܹܝܢ ܢܚ̈ܬܝ ܦܓܪܐ ܠܦܓܪ̈ܐ ܟܪ̈ܝܼܗܸܐ܀</l>
                <l n="403">ܐܸܡܲܬܝ ܚܲܪܪ ܥܲܒܕܐ ܡܢ݂ ܫܘܼܥܒܵܕܐ: </l>

                <pb ed="http://syriaca.org/manuscript/2288" n="f.61v"/>

                <l n="404">ܐܟܼܡܐ ܕܗܵܫܐ ܝ̇ܗܸܒ ܝܫܘܿܥ ܚܪܘܼܪ̈ܐ ܠܐܢܵܫܐ܀</l>
                <l n="405">:ܘܟܒܲܪ ܫܠܡܲܬ̤ ܗܝܿ ܕܟܬܝܼܒܐ ܥܠ ܒܲܪܢܵܫܐ</l>
                <l n="406">ܕܢܕܘܼܫ ܪܹܫܐ ܕܚܲܝܠ̈ܘܵܬܢ ܡܵܐ ܕܡܸܬܢܲܨܚ܀</l>
                <l n="407">:ܘܟܒܲܪ ܙܲܒܼܢܐ ܗ̄ܘ ܕܫܘܼܠܵܡ ܡܠ̈ܘܗܝ ܕܒܸܠܥܡ ܟܘܼܡܐܲܢ</l>
                <l n="408">ܘܗܵܢ̇ܘ ܕܩܪ݂ܵܝܗܝ ܒܘܟܒ ܢܘܼܗܪܐ ܕܡܢܗܪ ܐܢܵܫܐ܀</l>
                <l n="409">:ܘܲܟܼܒܪ ܫܲܪܝܼܪ ܦܬܓܵܡ ܡ̈ܠܘܗܝ ܕܗܿܘ ܪܘܼܚܵܢܐ</l>
                <l n="410">ܕܐܟܼܪܸܙ ܒܲܛܢܸܗ ܘܩܪܝܗܝ ܡܵܪܐ ܘܒܲܪ ܥܸܠܵܝܵܐ܀</l>
                <l n="411">:ܠܐ ܗܘ݂ܐ ܡܸܡܬܘܿܡ ܗܕܐ ܕܗܘܸܢ ܒܗܵܢܵܐ ܙܒܼܢܵܐ</l>
                <l n="412">ܕܩܵܪܝܢ ܐܢܵܫܐ ܒܫܸܡ ܒܲܪܢܫܐ ܘܪܥ̇ܠܝܼܢ ܕܝܘ̈ܐ܀</l>
                <l n="413">:ܠܐ ܐܫܬܲܡܥܲܬ̤ ܕܚܝ݂ܘ ܡܝܼ̈ܬܐ ܕܠܐ ܒܵܥܘܼܬܐ</l>
                <l n="414">ܐܟܡܵܐ ܕܲܡܥܝܼܪ ܗܢܐ ܠܡܝܼ̈ܬܸܐ ܐܝܟ ܕܡܢ݂ ܫܸܢܬܐ܀</l>
                <l n="415">:ܗܠܝܢ ܡܲܠܸܠܘ ܣܵܢ̈ܐܐ ܕܐܢܫܐ ܚܲܕ ܥܲܡ ܚܒܪܸܗ</l>
                <l n="416">ܕܚܙ݂ܘ ܐܢܵܫܐ ܕܡܲܦܢܸܐ ܠܐܢܫܐ ܡܢ݂ ܨܐܕܝܗܘܿܢ܀</l>
                <l n="417">:ܚܙ݂ܘ ܕܐܸܬܦܲܣܲܩܘ ܢܸܫ̈ܒܸܐ ܨܢܝܼܥܸ̈ܐ ܕܫܘܓܵܫ̈ܝܗܘܿܢ</l>
                <l n="418">ܘܲܦܠܲܛ ܨܲܝܕܐ ܕܨܵܕܘ ܡܢ݂ ܐܕܡ ܥܕܡܐ ܠܗܵܫܐ܀</l>
                <l n="419">:ܚܙ݂ܲܘ ܕܐܦ ܨܸܦܪܐ ܡܚܝܼܠܲܬ ܓܸܦܵܐ ܬܒܲܪܬܸܗ ܠܦܲܚܵܐ</l>
                <l n="420">ܘܦܪܚܲܬ̤ ܣܸܠܩܬ̤ ܠܥܸܠ ܡܢ݂ ܩܸܢܛܐ ܕܢܸܟܼܝܵܢ̈ܝܗܘܿܢ܀</l>
                <l n="421">:ܒܲܟܼܢܥܢܵܝܬܐ ܚܙ݂ܘ ܡܲܦܘܠܬܐ ܕܩܢܘܿܡ̈ܝܗܘܿܢ</l>
                <l n="422">ܕܐܝܟܲܢ ܚܸܣܢܲܬ̤ ܐܸܠܥܵܐ ܪܦܝܼܬܼܐ ܠܥܘܼܫܢܐ ܕܕܝܘ̈ܐ܀</l>
                <l n="423">:ܐܘ ܐܬܠܲܒܲܒܼܘ ܓܢܣܵܐ ܡܚܝܼܠܐ ܕܚܵܒ ܒܚܛܝܼܬܐ</l>
                <l n="424">ܘܲܠܒܼܫܘ ܙܲܝܢܐ ܪܘܼܚܵܢܝܐ ܘܐܩܪܸܒܘ ܘܲܙܟܼܘ܀</l>
                <l n="425">:ܐܚܘܿܕܘ ܣܲܟܿܪܐ ܕܗܲܝܡܢܘܼܬܼܐ ܒܪ̈ܥܝܢܝܟܿܘܿܢ</l>
                <l n="426">ܘܣܝܼܡܘ ܣܲܢܘܲܪܬܐ ܕܦܘܼܪܩܢ ܚܝ̈ܐ ܒܪܸܫ ܡܲܕܥܟܼܘܿܢ܀</l>
                <l n="427">:ܒܟܸܣܝܐ ܙܲܝܸܢܘ ܚܘܼܫܵܒܝ̈ܟܿܘܿܢ ܚܲܟܿܝܼܡܐܝܼܬ</l>
                <l n="428">ܘܝܼܠܸܦܘ ܛܟܼܣܐ ܠܡܸܬܟܲܬܫܘܼ ܥܲܡ ܪ̈ܘܼܚܵܢܐ܀</l>
                <l n="429">:ܠܲܘ ܒܣܪܢܐ ܗ̄ܘ݂ ܣܵܢܐܵܐ ܕܡܲܩܪܸܒ ܥܲܡ ܚܲܝܲܝܟܘܿܢ</l>
                <l n="430">ܐܠܐ ܪܘܼܚܐ ܐܚ̇ܕ ܕܲܪܵܐ ܒܙܘܥܸ̈ܐ ܟܣܲܝ̈ܐ܀</l>
                <l n="431">:ܠܦܘܼܬ ܟܲܣܝܘܼܬܸܗ ܛܲܝܸܒܘ ܙܲܝܢܐ ܪܘܼܚܵܢܝܐ</l>
                <l n="432">ܘܐܩܪܸܒܘ ܘܲܙܟܼܘ ܒܝܲܕ ܚܘܼܡܣܵܢܐ ܕܪ̈ܥܝܵܢܝܟܘܿܢ܀</l>
                <l n="433">ܢܲܛܪ ܠܲܢ ܒܢܝܼܫܢ ܚܝܐ: ܕܢܚܙܸܐ ܒܝܼܫܐ ܘܲܢܫܲܢܐ܀</l>
            </div>
        </body>
    </text>
</TEI>
