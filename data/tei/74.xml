<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8576">On the Workers in the Vineyard (Memra 47) - <foreign xml:lang="syr">ܥܲܠ ܦܠܐܬܵܐ ܗ̇ܝ ܦܥ̈ܠܹܐ ܠܟܲܪܡܹܗ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <pubPlace>
                        <placeName>Jean and Alexander Heard Library System, Vanderbilt
                            University, Nashville, Tennessee, USA</placeName>
                    </pubPlace>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/74</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-03-02" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div1 type="part" n="47">
                <head>
                    <title>On the Workers in the Vineyard (Memra 47)</title>
                </head>
                <head xml:lang="syr">
                    <title xml:lang="syr">ܥܲܠ ܦܠܐܬܵܐ ܗ̇ܝ ܦܥ̈ܠܹܐ ܠܟܲܪܡܹܗ</title>
                </head>
                <div2 type="rubric" xml:lang="syr">
                    <pb ed="http://syriaca.org/manuscript/2289" n="f.330v"/>
                    
                    <l>ܕܝܠܹܗ ܟܲܕ ܕܝܼܠܹܗ.</l>  
                    <l>ܡܸܐܡܪܵܐ ܕܫܸܬܝ ܘܬܡܢܝܵܐ.</l>
                    <l>ܕܥܒܼܝܕ ܠܹܗ ܥܲܠ ܦܠܐܬܵܐ ܗ̇ܝ ܕܓܲܒܼܪܵܐ ܕܢܦܲܩ ܒܨܦܪܵܬ ܕܢܹܐ[ܥܡܪ] ܦܥ̈ܠܹܐ ܠܟܲܪܡܹܗ܀</l>
                </div2>
                <div2 type="text" xml:lang="syr">
                    <l n="1">:ܩܵܠ ܫܝܦܘܿܪܵܬ ܕܢܚܹܗ ܕܡܪܲܢ ܐܙܥܸܩ ܒܐܲܪܥܵܐ</l>
<l n="2">ܘܐܲܬܿܬܥܝܼܪ ܥܠܡܵܐ ܐܲܝܟ ܕܡ̣ܢ ܫܸܢܬܵܐ ܕܡܲܐܝܢܘܼܬܼܵܐ.</l>
<l n="3">:ܒܡܐܝܼܢܘܼܬܼܵܐ ܕܡܸܟܼܘ ܡܵܝܘ̈ܬܹܐ ܐܲܝܟ ܕܒܫܢܬܐ</l>
<l n="4">ܘܐܲܥܝܼܪ ܐܢܘܿܢ ܩܵܠܹܗ ܕܡܵܪܲܢ ܟܲܕ ܠܵܐ ܨܵܒܝܼܢ.</l>
<l n="5">:ܠܵܐ ܨ̇ܒܝܢ ܗ̣̄ܘܵܘ ܕܡܟܹ̈ܐ ܕܥܘ̣ܠܐ ܠܡܸܣܢܵܐ ܥܘ̣ܠܵܐ</l>
<l n="6">ܘܠܐ ܡܢܚܝܼܢ ܗ̄ܘ̣ܵܘ ܠܡܸܚܙܵܐ ܫܡܫܵܐ ܕܙܕܝܼܩܘܼܵܬܐ.</l>
<l n="7">:ܠܸܠܝܵܐ ܕܛܘܥܝܲܝ ܪܚܝܼܡ ܗ̄ܘ̣ܵܐ ܥܠܝܼܗܘܿܢ ܕܒܢܲܝ̈ ܛܘܥܝܲܝ</l>
<l n="8">ܘܠܐ ܪܓܼܝܼܓܼܢ ܗ̄ܘ̣ܵܘ ܠܡܨܬ ܩܠܐ ܕܕܢܚܹܗ ܕܩܘܼܫܬܵܐ.</l>
<l n="9">:ܒܪܚܘܲܬܼ ܚܸܫܟܵܐ ܕܠܵܐ ܝܼܕܥܬܵܐ ܐܣܝܼܪܝܼܢ ܗ̄ܘ̣ܵܘ</l>
<l n="10">ܘܗܢܝܼܝܼ ܗ̄ܘ̣ܵܐ ܠܗܘܿܢ ܒܹܝܬ ܐܣܝܼܪܹ̈ܐ ܕܫܟܝܼܪ̈ܬܐ.</l>
<l n="11">:ܥܝܕܵܐ ܒܝܼܫܵܐ ܥܬܸܩ ܨܐܕܲܝܗܘܿܢ ܕܒܢܵܘ̈ܗܝ ܕܐܕܼܵܡ</l>
<l n="12">ܘܪܚܸܡܘ ܘܲܐܚܸܒܘ ܠܫܟܝܼܪ̈ܬܐ ܐܲܝܟ ܦܐܝ̈ܬܐ.</l>
<l n="13">:ܚܒܢܢܘܼܬܼܵܐ ܥܓܢܲܬ̤ ܐܸܢܘܿܢ ܒܫܸܬܩܵܐ ܕܛܘܥܝܲܝ</l>
<l n="14">ܘܠܵܐ ܐܬܝܐܲܒܼܘ ܠܡܸܩܢܵܐ ܥܘܼܬܪܵܐ ܕܫܦܝܼܪܵܬܵܐ.</l>
<l n="15">:ܕܠܐ ܦܘܠܚܢܵܐ ܕܫܦܝܪ̈ܬܐ ܗܘ̤ܘ ܡ̣ܢ ܕܗܘ̤ܵܘ</l>
<l n="16">ܕܲܕܠܵܐ ܥܡܠܐ ܕܪܚܡܲܬ ܩܘܼܫܬܼܵܐ ܪܕܵܘ ܘܒܪܝܼܬܼܵܐ.</l>
<l n="17">:ܚܒܢܢܐܝܬ ܡܬܡܦܟܝܼܢ ܗ̄ܘ̣ܵܘ ܒܣܘܥܪ̈ܟܵܝܗܘܿܢ</l>
<l n="18">ܘܨܪܝܟܝܼܢ ܗ̣̄ܘܵܘ ܘܡܓܙܝܼܢ ܗ̄ܘ̣ܘ ܡ̣ܢ ܟܠ ܛܒ̈ܢ.</l>
<l n="19">ܠܲܝܬ ܗ̄ܘ̣ܵܐ ܙܗܪܵܐ ܕܛܒܼ ܐܘ ܡܛܐܒܼ ܒܹܝܬ ܡܥܡܪܗܘܿܢ:܆</l>
<l n="20">ܘܟܼܡܵܐ ܕܚ̇ܛܝܢ ܬܘܼܒܼ ܚ̇ܛܝܢ ܗ̄ܘ̣ܵܘ ܕܠܐ ܣܲܒܥܘܼܬܼܵܐ.</l>
<l n="21">:ܥܘ̣ܠܵܐ ܒܥܘ̣ܠܵܐ ܚܠܝܼܛ ܗ̄ܘ̣ܵܐ ܒܥܘܼܡܪܵܐ ܕܗܘܦܟܿܝܼ̈ܗܘܿܢ</l>
<l n="22">ܘܠܲܝܬ ܗ̄ܘ̣ܵܐ ܕܘܼܟܬܵܐ ܕܣܦܝܼܩܵܐ ܗ̄ܘ̣ܵܬ ܡ̣ܢ ܣܢܝ̈ܬܐ. </l>

<pb ed="http://syriaca.org/manuscript/2289" n="f.331r"/>  
<l n="23">:ܐܲܝܟ ܠܵܐ ܐ̄ܢܫ̈ܐ ܡܬܕܒܪܝܼܢ ܗ̄ܘ̣ܵܘ ܒܕܘܼܒܪ̈ܲܝܗܘܿܢ</l>
<l n="24">ܥܕܡܵܐ ܕܐܬܼܐ ܚܲܕ ܒܲܪܢܫܵܐ ܘܚܲܟܸܡ ܐܸܢܘܿܢ.</l>
<l n="25">:ܚܲܕ ܒܲܪܢܫܵܐ ܩܡ ܡ̣ܢ ܐ̄ܢ̈ܫܵܐ ܟܪ̈ܝܗܲܝ ܢܫܦܵܐ</l>
<l n="26">ܘܐܚܠܹܡ ܐܸܢܘܿܢ ܡ̣ܢ ܟܘܪܗܢܵܐ ܕܠܵܐ ܝܕܥܵܬܐ.</l>
<l n="27">:ܒܣܡܵܐ ܕܡܠܵܘ̈ܗܝ ܢܚܸܡ ܐܸܢܘܿܢ ܡ̣ܢ ܚܘܒܲܝ̈ܗܘܿܢ</l>
<l n="28">ܘܚܵܘܝܼ ܐܢܘܿܢ ܫܒܝܼܠ ܢܘܼܚܡܵܐ ܕܫܦܝܼܪ̈ܬܵܐ.</l>
<l n="29">:ܒܫܦܝܪ̈ܬܵܐ ܐܥܢܝܼ ܐܸܢܘܿܢ ܠܡܬܗܓܵܝܘܼ</l>
<l n="30">ܕܠܵܐ ܬܘܼܒܼ ܢܦܢܘܿܢ ܠܗܸܪܓܵܐ ܕܥܘ̣ܠܵܐ ܒܹܗ.</l>
<l n="31">:ܡ̣ܢ ܨܝܕ ܥܘ̣ܠܵܐ ܬܚܸܡ ܐܸܢܘܿܢ ܠܡܠܚ̈ ܥܘ̣ܠܵܐ</l>
<l n="32">ܘܨܝܼܕ ܟܐܢܘܼܬܵܐ ܓܪܓ ܐܸܢܘܿܢ ܠܡܬܩܪܒܘ.</l>
<l n="33">:ܒܗܪܓܵܐ ܛܒܵܐ ܐܥܢܝܼ ܐܸܢܘܿܢ ܪܵܚܡܵܐ ܛܵܒܼܵܐ</l>
<l n="34">ܘܐܲܝܟ ܦܠܚܹ̈ܐ ܐܘܿܓܲܪ ܐܸܢܘܿܢ ܠܥܲܡܠܵܐ ܛܒܼܵܐ.</l>
<l n="35">:ܠܦܘܼܠܚܵܢ ܐ̄ܢܫܐ ܐܬܼܵܐ ܐ̄ܢܫܵܐ ܕܡ̣ܢ ܐ̄ܢܫܘܼܬܼܵܐ</l>
<l n="36">ܘܐܪܝܼܡ ܩܵܠܹܗ ܘܐܫܡܲܥ ܐܸܢܘܿܢ ܙܢܲܝ̈ ܦܘܠܚܢܹܗ.</l>
<l n="37">:ܒܡܲܬܠܵܐ ܪܟܒܹܗ ܠܦܘܼܠܚܵܢ ܥܲܡܠܵܐ ܕܟܼܵܘܿܙܘܼܬܹܗ</l>
<l n="38">ܘܐܪܙܢܐܝܼܬ ܩܪ̣ܵܐ ܠܡܠܠܹ̈ܐ ܠܩܸܪܝܵܢ ܚܘܼܒܹܗ.</l>
<l n="39">:ܩܵܠ ܩܸܪܝܢܹܗ ܕܩܪܵܐ ܠܐ̄ܢܵܫܵܐ ܫܡ̣ܥܘ ܚܘܫܒܲܝ̈</l>
<l n="40">ܘܢܕܘ ܡ̣ܢ ܫܸܬܩܵܐ ܕܪܡܹܝܢ ܗ̄ܘ̣ܵܘ ܒܹܗ ܐܲܝܟ ܕܡ̣ܢ ܫܢܬܼܵܐ.</l>
<l n="41">:ܒܸܡܐܝܢܘܬܵܐ ܕܡ[...]ܟܝܼܢ ܗ̄ܘ̣ܵܘ ܙܘܥܲܝ̈ ܪܥܝܵܢܝ</l>
<l n="42">ܘܩܡܘ ܕܢܨܘܼܬܘܢ ܩܠܵܐ ܕܡܟܼܪܸܙ ܐܓܼܪܐ ܛܒܼܵܐ.</l>
<l n="43">:ܒܩܵܐܐ ܕܐܓܼܪܐ ܐܬܬܥܝܼܪ ܕܲܥܝܵܢܝ ܚܫܢܢ ܥܡ̈ܐܐ</l>
<l n="44">ܘܫܪܝܼ ܡܪܟܸܒܼ ܫܥܝܼܬ ܡ̈ܠܹܐ ܕܙܢ̈ܝ ܟܘܹܫܪܵܐ.</l>
<l n="45">:ܐܝܟ ܕܒܚܠܡܵܐ ܚ̣ܙܵܝܗܝ ܠܲܫܪܪܵܐ ܟܲܕ ܡܬܬܪܓܡ</l>
<l n="46">ܕܣܒܼܪ ܕܡܨܐ ܠܡܦܠܲܚ ܥܲܡ̈ܠܹܐ ܒܛܟܼܣܵܐ ܕܡ̈ܠܹܐ.</l>
<l n="47">:ܡ̈ܠܐ ܫܡ̣ܥ ܗ̄ܘ̣ܵܐ ܡ̣ܢ ܗ̇ܘ ܦܘܼܡܵܐ ܡܬܪܓܡ ܚ̈ܝܹܐ</l>
<l n="48">ܘܲܩܪܸܒܼ ܕܢܨܘܼܬ ܨܘܬܐ ܕܡܠܹܐ ܦܘܼܠܚܵܢ ܥܲܡ̈ܠܹܐ.</l>
<l n="49">:ܠܦܘܠܚܵܢ ܥܡ̈ܐܐ ܩܪ̣ܝܗܝ ܠܟܼܝܢܲܢ ܪܚ̇ܡ ܓܸܢܣܲܢ</l>
<l n="50">ܘܫܕܲܪ ܨܐܕܲܝܢ ܚܲܕ ܡ̣ܢ ܓܸܢܣܲܢ ܕܢܩܪܹܝܢ ܨܐܕܵܘ̈ܗܝ.</l>
<l n="51">:ܒܡܬ̈ܠܹܐ ܨܕܢ ܐܲܝܟ ܨܝܕܵܐ ܠܚܘܼܬ ܟܸܢܦܵܐ</l>
<l n="52">ܘܐܥܸܠ ܚܒܫܲܢ ܠܓܼܵܘ ܡ̣ܢ ܡ̈ܠܹܐ ܕܟܼܪܘܿܙܘܼܬܹܗ.</l>
<l n="53">:ܠܩܛܵܐ ܕܡ̈ܐܐ ܐܪܡܝ ܒܐܲܪܥܵܐ ܩܕܼܵܡ ܪܥܝܢܲܢ</l>
<l n="54">ܘܚܬܚܸܬܼ ܢܓܕܢ ܐܲܝܟ ܕܠܠܘܦܵܐ ܠܘܵܬܼ ܡܐܟܼܘܠܬܼܵܐ.</l>
<l n="55">:ܦܲܚܵܐ ܕܡܬܠ̈ܐ ܨܠܵܐ ܠܹܗ ܠܠܸܒܲܢ ܪܚ̇ܡ ܦܸܗܝܵܐ</l>
<l n="56">ܕܠܵܐ ܬܘܼܒܼ ܢܦܗܹܐ ܒܲܪ̈ܓܼܝܓܼܵܐ ܐܲܝܟ ܕܒܩܕܡܵܐ.</l>
<l n="57">:ܝ̇ܕܥ ܗ̄ܘ̣ܵܐ ܠܲܢ ܕܐܸܬܥܝܼܕܢܲܢ ܒܦܗܝܵܐ ܕܛܘܥܝܲܝ</l>
<l n="58">ܥܠܗ̇ܝ ܚܒܼܫܲܢ ܠܓܵܘ ܡ̣ܢ ܢܫܒܹ̈ܐ ܕܡܲܠܦܢܘܼܬܹܗ.</l>
<l n="59">:ܐܘܼܡܵܢܵܐܝܼܬ ܨܕܢܚܘܼܒܹܗ ܐܲܝܟ ܕܠܨܝܕܵܐ</l>
<l n="60">ܘܐܚܲܕ ܒܐܦܝ̈ܢ ܬܪܲܥ ܝܼܘܠܦܵܢܵܐ ܕܡܠܝܼ̈ ܦܘܼܡܹܗ.</l>
<l n="61">:ܒܥܸܕܵܢ ܨܦܪܐ ܢܦܩ ܕܢܨܘܕܘܢ ܨܝܕ ܝܘܼܠܦܢܹܗ</l>
<l n="62">ܐܲܝܟ ܡܵܐ ܕܪܕܹܐ ܥܝܼܪܵܐ ܒܐܲܪܥܵܐ ܨܝܕ ܦܠܚ̈ܐ.</l>
<l n="63">:ܒܨܦܪܐ ܡܘܓܸܪ ܟܠ ܕܐܓܝܪܵܐ ܗ̄ܘ̣ ܒܹܝܬ ܐܲܪ݁ܢܥܹܐ</l>
<l n="64">ܘܒܹܗ ܒܥܝܕܵܐ ܩܪܲܢ ܐܵܦ ܡܪܲܢ ܠܦܘܼܠܚܵܢ ܚܘܼܒܹܗ.</l>
<l n="65">:ܨܦܪܵܐ ܢܟܝܹܗ ܠܫܘܼܪܵܝ ܡܲܬܠܵܐ ܕܟܼܵܪܘܿܙܘܼܬܹܗ</l>
<l n="66">ܘܐܲܝܟ ܕܒܨܦܪܵܐ ܩܪܲܢ ܠܥܒܕܐ ܕܦܘܼܠܚܵܢ ܟܪܸܡܹܗ.</l>
<l n="67">:ܠܠܸܠܝܵܐ ܕܡܝܹܗ ܠܙܒܼܢܵܐ ܩܲܕܡܵܐ ܕܡܸܢܹܗ ܘܠܗܠ</l>
<l n="68">ܘܐܲܝܟ ܐܝܼܡܡܵܐ ܠܥܸܕܵܢ ܡܲܬܠܵܐ ܕܡܲܠܦܢܘܼܬܹܗ.</l>
<l n="69">:ܐܲܝܟ ܚܲܕ ܝܵܘܡܵܐ ܣܡܹ̇ܗ ܠܪܲܗܛܵܐ ܕܗܵܢ ܕܘܼܒܵܪܵܐ</l>
<l n="70">ܠܠܝ ܐܝܼܡܵܡ ܐܲܝܟ ܡܵܐ ܕܩ̣ܪܵܝܗܝ ܡܘܫܹܐ ܒܪܵܫܝܼܬ.</l>
<l n="71">:ܠܲܬܼܪܹܝܢ ܛܵܘܪܹ̈ܐ ܠܦܓܹܗ ܠܙܒܼܢܵܐ ܕܟܼܠܗܘܿܬ ܕܲܪܹ̈ܐ</l>
<l n="72">ܘܲܠܚܲܕ ܝܗ̣ܒ ܠܹܗ ܫܥܹ̈ܐ ܕܠܸܠܝܵܐ ܘܚܲܕ ܕܐܝܼܡܡܵܐ. </l>

<pb ed="http://syriaca.org/manuscript/2289" n="f.331v"/>  
<l n="73">:ܠܛܵܘܪܵܐ ܕܥܪܟܲܢܝܹܗ ܠܸܠܝܵܐ ܡܸܛܠ ܛܘܠܝܲܝ</l>
<l n="74">ܕܐܲܝܟ ܕܒܚܫܟܵܐ ܣܡܹܝܢ ܗ̄ܘ̣ܵܘ ܐ̄ܢܫܐ ܡ̣ܢ ܛܒܬܵܐ.</l>
<l n="75">:ܠܙܒܼܢܵܐ ܕܝܸܠܹܗ ܩ̣ܪܵܝܗܝ ܐܡܡܵܐ ܡܸܛܠ ܩܘܿܫܬܼܵܐ</l>
<l n="76">ܕܐܝܟ ܕܒܢܘܗܪܵܐ ܚܙ̣ܵܘ ܒܹܗ ܐ̄ܢܫ̈ܐ ܫܪܵܪܵܐ ܓܲܠܝܵܐ.</l>
<l n="77">:ܫܪܪܵܐ ܓܲܠܝܵܐ ܐܲܟܼܪܸܙ ܩܠܹܗ ܒܐܕܢܲܝ̈ ܐ̄ܢܫ̈ܐ</l>
<l n="78">ܘܨܬܘܼܗܝ ܐ̄ܢܵܫܐ ܐܲܝܟ ܕܠܐ̄ܢܫܵܐ ܕܡܲܟܼܪܸܙ ܩܘܼܫܬܼܵܐ.</l>
<l n="79">:ܒܲܫܡܵܐ ܕܓܲܒܼܪܵܐ ܩܪ̣ܵܐ ܠܩܢܘܿܡܹܗ ܐ̄ܢܫܐ ܕܡܸܢܲܢ</l>
<l n="80">ܘܟܪܘܿܙܘܼܬܹܗ ܩܪܵܗ̇ ܡܲܠܟܘܼܬܼܵܐ ܕܟܣܝܵܐ ܒܪܵܘܡܵܐܘ</l>
<l n="81">:ܕܡܝܵܐ ܐܡ̣ܪ ܡܠܟܘܼܬ ܪܘܡܵܐ ܡܲܠܟܵܐ ܕܕܘܡܵܐ</l>
<l n="82">ܠܓܒܼܪܵܐ ܕܢܦ̣ܩ ܒܥܕܵܢ ܨܦܪܵܐ ܕܢܐܓܼܘܿܪ ܦܥ̈ܐܹܐ.</l>
<l n="83">:ܩܨ ܥܲܡ ܦܥ̈ܠܹܐ ܡ̣ܢ ܕܹܝܢܪܵܐ ܒܦܘܼܠܚܵܢ ܝܵܘܡܵܐ</l>
<l n="84">ܘܫܕܲܪ ܐܸܢܘܿܢ ܠܡܦܠܲܚ ܟܲܪܡܵܐ ܕܘܼܚܢܝܵܐ.</l>
<l n="85">:ܢܦܲܩ ܬܘܼܒܼ ܒܬܠܬ ܘܒܫܸܬ ܘܒܬܫܲܥ ܘܒܚܕܝܣܪ̈ܐ</l>
<l n="86">ܘܐܲܓܲܪ ܐܸܢܘܿܢ ܒܬܢܘܵܝ ܕܐܓܼܪܵܐ ܐܲܝܟ ܩܕܡܝܹ̈ܐ.</l>
<l n="87">:ܒܫ̈ܥܹܐ ܚܕܥܣܲܪ ܐܓܪ ܐܸܢܘܿܢ ܐܲܝܟ ܕܒܨܦܪܐ</l>
<l n="88">ܘܠܹܗ ܬܘܼܒܼ ܠܐܓܼܪܵܐ ܐܫܘܝܼ ܐܸܢܘܿܢ ܒܚܕܵܐ ܫܘܝܼܘ.</l>
<l n="89">:ܒܥܕܵܢ ܪܡܫܵܐ ܩ̣ܪܐ ܠܪܒܝܬܐ ܕܢܬܸܠ ܐܓܼܪܵܐ</l>
<l n="90">ܘܝܗܒ̣ ܠܐ̄ܚܪ̈ܝܐ ܕܝܢܵܪ ܕܝܢܵܪ ܐܲܝܟ ܕܐܸܬܦܩܲܕ.</l>
<l n="91">:ܦܥ̈ܠܹܐ ܩܕܡܹ̈ܐ ܚܙ̣ܵܘ ܡܘܗܒܼܬܼܵܐ ܕܝܗܒ̣ ܠܐܚܪ̈ܝܹܐ</l>
<l n="92">ܘܣܒܼܪܘ ܕܠܗܘ̇ܢ ܝܬܲܝܼܪ ܝ̇ܗܸܒ ܠܦܘܼܬ ܥܸܕܵܢܵܐ.</l>
<l n="93">:ܫܩ̣ܠܘ ܐܦ ܗܢܘܿܢ ܕܝܢܪ ܕܝܹܢܵܪ ܐܲܝܟ ܚܲܒܼܪ̈ܵܝܗܘܿܢ</l>
<l n="94">ܘܫܪܝܼܘ ܬ̇ܢܹܝܢ ܙܢܝ̈ [...] ܪܘܼܓܢܵܐ ܒܪ̈ܥܝܢܲܝܗܘܿܢ.</l>
<l n="95">:ܪܛܢܵܐ ܐܵܘܠܸܕܘ ܟܕܬܲܡܝܼܗܝܼܢ ܥܲܠ ܡܵܘܗ̇ܒܼܬܼܵܐ</l>
<l n="96">ܕܡܸܛܠ ܡܢܵܐ ܥܒܲܕ ܫܘܝܘܼܬܼܵܐ ܒܦܘܪܥܵܢ ܐܲܓܼܪܵܐ.</l>
<l n="97">:ܚܢܲܢ ܠܲܡ ܣܝܒܪܢ ܝܘܼܩܪܵܐ ܘܚܘܼܡܵܐ ܕܟܼܠܗ ܝܘܡܵܐ</l>
<l n="98">ܘܗܠܹܝܢ ܕܐܘܿܓܲܪܘ ܒܚܕܵܐ ܫܥܵܐ ܫܩ̣ܠܘ ܐܟܘܿܬܢ.</l>
<l n="99">:ܠܵܐ ܟܹܐܝܢ ܐܓܼܪܵܐ ܐܸܢ ܢܸܬܦܚܲܡ ܥܲܡ ܦܘܼܠܚܵܢܵܐ</l>
<l n="100">ܘܠܵܐ ܫܘܹܐ ܥܲܡܠܵܐ ܕܚܕܵܐ ܫܥܵܐ ܘܟܸܠܹܗ ܝܘܡܵܐ.</l>
<l n="101">:ܟܠܹܗ ܝܘܡܐ ܠܐܹܝܢ ܒܥ̇ܒܕܵܐ ܕܠܵܐ ܡܲܐܝܢܘܼ</l>
<l n="102">ܘܡܢܐ ܗ̄ܝ̣ ܗܵܕܹܐ ܕܣܓܝܼ ܥܲܡܠܵܐ ܘܫܘܹܐ ܐܓܼܪܵܐ.</l>
<l n="103">:ܡܵܪܹܐ ܒܲܝܬܵܐ ܚܙܵܐ ܦܠܚ̈ܝܹܐ ܕܐܘܠܸܕܘ ܪܸܛܢܵܐ</l>
<l n="104">ܘܠܚܲܕ ܡܸܢܗܘܢ ܩ̣ܪܵܐ ܘܐܦܝܼܣܹܗ ܒܦܪܨܘܿܦ ܚܒܼܪ̈ܘܗܝ.</l>
<l n="105">:ܚܒܼܪܝ ܐܡ̣ܪ ܠܹܗ ܘܩܪܝܗܝ ܚܒܼܪܹܗ ܒܣܝܡܐܝܼܬ</l>
<l n="106">ܘܚܘܹܝܗ ܢܝܼܫܵܐ ܕܪܒܘܼܬ ܚܘܼܒܹܗ ܕܠܘܵܬ ܐ̄ܢܵܫܵܐ.</l>
<l n="107">:ܠܵܐ ܡܥܘܸܠ ܐ̄ܢܵܐ ܒܦܘܼܪܥܵܢ ܐܓܼܪܵܐ ܐܲܝܟ ܡܵܐ ܕܣܒܼܪܬ</l>
<l n="108">ܘܠܵܐ ܛܠܸܡ ܐ̄ܢܵܐ ܠܐܝܢܵܐ ܕܠܦܚܵܒܝ ܚܘܼܒܢܵܐܝܼܬ.</l>
<l n="109">:ܒܚܲܕ ܕܝܢܪܐ ܩܨܬ ܥܲܡܟ ܘܐܲܢ̄ܬ ܩܗ̇ܕ ܐܲܢ̄ܬ</l>
<l n="110">ܣܒܼ ܕܝܪܵܟ ܘܦܘܼܫ ܡ̣ܢ ܡ̈ܠܹܐ ܕܡܠܝܼ̈ܢ ܕܲܛܢܵܐ.</l>
<l n="111">:ܫܠܡ ܡܠܹ̈ܐ ܕܬܪܓܸܡ ܡܪܲܢ ܐ̄ܪܙܟܐܝܼܬ</l>
<l n="112">ܢܸܒܼܥܹܐ ܢܸܦܫܐ ܒܥܬܵܐ ܕܟܲܣܝܵܐ ܒܬܘܼܪ̈ܓܡܲܝܗܹܝܢ.</l>
<l n="113">:ܒܥܬܵܐ ܒ̇ܥܐ ܟܠ ܬܘܪܓܡܵܐ ܕܒܦܠܐ̈ܬܐ</l>
<l n="114">ܕܐܠܵܐ ܡܢܗܪܵܬ ܒܥܵܬܐ ܠܡ̈ܐܹܐ ܠܵܐ ܡܸܬܢܲܗܪ̈ܵܢ.</l>
<l n="115">:ܢܘܗܪܵܐ ܕܬܪܝܢ ܒܥܵܬܐ ܕܒܥܝܵܐ ܕܡܸܠܹ̈ܐ</l>
<l n="116">ܘܐܲܝܟ ܕܒܢܘܼܗܪܵܐ ܡܚܵܘܝܵܐ ܢܘܼܗܪܵܐ ܕܣܘܟܵܠ ܡܸܠܹ̈ܐ.</l>
<l n="117">:ܠܲܝܬ ܢܲܥܝܼܪ̈ܵܐ ܕܪܲܒ ܡ̣ܢ ܢܘܗܪܵܐ ܕܡܠܲܝ̈ ܪܘܼܚܵܐ</l>
<l n="118">ܘܠܐ ܚܟܼܡ̈ܬܐ ܕܩܢ̈ܝܢ ܚܲܝܠܵܐ ܐܲܝܟ ܚܟܡܵܬܗܹ̈ܝܢ.</l>
<l n="119">:ܠܵܐ ܡܬܬܩ̈ܠܢ ܥܲܡ ܒܪ̈ܘܠܹܐ ܘܡܪ̈ܓܢܝܬܵܐ</l>
<l n="120">ܘܠܵܐ ܡܬܦܝ̈ܡܵܢ ܥܲܡ ܟܠ ܡܸܕܸܡ ܕܝܲܩܝܼܪ ܦܸܚܡܹܗ.</l>
<l n="121">ܒܨܝܼܪ ܟܠܡܸܕܡ ܟܲܕ ܢܬܦܚܲܡ ܒܫܘܼܦܪܵܐ ܕܒܼܗܹܝܢ: </l>

<pb ed="http://syriaca.org/manuscript/2289" n="f.332r"/>  
<l n="122">ܘܐܲܝܟ ܠܵܐ ܫܘܦܪܵܐ ܗ̄ܘ̣ ܟܠ ܫܦܝܼܪܵܐ ܕܕܼܵܡ ܪܓܲܢܗܘܿܢ.</l>
<l n="123">:ܪ̈ܓܼܝܓܢ ܣܓܼܝ ܡ̣ܢ ܟܠ ܕܲܪܓܼܝܼܓ ܒܝܬ ܐܪ̈ܥܢܹܐ</l>
<l n="124">ܘܛܟ ܪܓܲܬܗܹܝܢ ܫܒܬܹܗ ܠܥܠܡܵܐ ܨܝܕ ܪܓܬܗܹܝܢ.</l>
<l n="125">:ܕܲܓܬܵܐ ܕܒܼܗܹܝܢ ܫܒܲܬ̤ ܠܐܪ̈ܥܢܹܐ ܘܠܫܡܝ̈ܢܹܐ</l>
<l n="126">ܫܛܘ ܟܠܡܸܕܸܡ ܩܪܚܸܡܘ ܘܐܲܚܸܒܘ ܠܗܸܪܓܵܐ ܕܒܼܗܹܝܢ.</l>
<l n="127">:ܗܪܓܵܐ ܕܒܼܗܝܢ ܪܚܡ̇ܬ ܐܦ ܐ̄ܢܐ ܟܲܕ ܠܵܐ ܪܚܡܸ̇ܬ</l>
<l n="128">ܒܡ̈ܐܹܐ ܪܚܡܸ̇ܬ ܟܲܕ ܪܚܝܼܩ ܐ̄ܢܐ ܡ̣ܢ ܣܘܼܥܪ̈ܢܹܐ.</l>
<l n="129">:ܪܓܬܐ ܪܓܬܢܝ ܕܐܪܓܼ ܡ̈ܐܹܐ ܕܠܵܐ ܣܘܼܥܪ̈ܢܹܐ</l>
<l n="130">ܕܛܟ ܡ̣ܢ ܡܠܹ̈ܐ ܢܦܢܹܐ ܪܸܥܝܵܢܝ ܨܝܕ ܣܘܼܥܪ̈ܵܢܹܐ.</l>
<l n="131">:ܐܝܟ ܕܠܫܒܪܐ ܓܲܪܓܼܢܝ ܕܲܥܝܵܢܝ ܨܝܕ ܝܘܼܠܦܵܢܵܐ</l>
<l n="132">ܕܡ̣ܢ ܝܘܼܠܦܢܵܐ ܐܹܠܦ ܚܲܝܠܐ ܕܒܝܘܠܦܢܵܐ.</l>
<l n="133">:ܠܒܹܝܬ ܝܘܠܦܢܵܐ ܕܪܒ ܡܲܠܦܢܹ̈ܐ ܒܥ̇ܝܬܼ ܕܐܬܩܪܲܒܼ</l>
<l n="134">ܕܚܙܝܬܿ ܕܡܗܝܼܪ ܡܸܐܡܪܵܐ ܕܡܸܠܬܹܗ ܡ̣ܢ ܟܠ ܝܘܼܠܦܵܢ.</l>
<l n="135">:ܡܸܐܡܪܵܐ ܛܵܒܼܵܐ ܫܡܥ̇ܬ ܕܐܡ̣ܪ ܒܐܕܢܲܝ̈ ܐ̄ܢܫ̈ܐ</l>
<l n="136">ܘܫܚ̇ܩܬ ܐܢܵܐ ܠܝܼ ܕܐܕܲܥ ܘܐܘܕܲܥ ܡܐܡܪܵܐ ܕܫܡܥ̇ܬ.</l>
<l n="137">ܛܒܵܐ ܕܐܓܪܵܐ ܕܝܗ̣ܒ ܠܐܓܝܼܪܹ̈ܐ ܐܬܼܐ ܠܐܕܢܝ̈.</l>
<l n="138">ܘܒܼܥܝܬ ܕܐܘܓܪ ܐܦܸܢ ܩܲܠܝܼܠ ܒܫܘܼܠܵܡ ܝܵܘܡܵܐ.</l>
<l n="139">:ܒܨܦܪܵܐ ܫܡ̇ܥܬܼ ܕܐܓܼܪ ܦܥ̈ܐܹܐ ܠܦܚܠܚܵܢ ܟܲܪ[ܡܹܐܗ]</l>
<l n="140">ܘܩܨ ܕܝܢܪܵܐ ܠܚܕܵܐ ܫܵܥܵܐ ܘܠܚܕ ܥܣܪܹ̈ܐ.</l>
<l n="141">:ܒܫܘܝܘܬܼ ܐܓܼܪܵܐ ܬܗܲܪܘ ܚܘܼܫܒܲܝ̈ ܡܚܝܲܠܲܝ̈ ܚܲܝܐܐ</l>
<l n="142">ܕܡܵܢܵܐ ܗ̄ܝ̣ ܗܵܕܹܐ ܕܠܵܐ ܫܘܹܐ ܐܲܓܼܪܵܐ ܥܲܡ ܦܘܼܠܚܢܵܐ.</l>
<l n="143">:ܡܢܘܼ ܡ̣ܢ ܡܬܘܩ ܩܨܕܝܼܢܪܵܐ ܠܫܥܹ̈ܐ ܬܪܥܣܲܪ</l>
<l n="144">ܘܐܝܢܵܘ ܦܲܥܠܵܐ ܕܲܠܐܝܼ ܗܟܼܵܢ ܘܢܣܲܒܼ ܗܵܟ̣ܵܢ.</l>
<l n="145">:ܠܲܝܬ ܥܬܝܪ ܕܐܸܓܪ ܦܲܥ̈ܐܹܐ ܒܟܼܠܗܹܝܢ ܫܥܹ̈ܐ</l>
<l n="146">ܘܠܵܐ ܐܓܼܝܼܪܵܐ ܕܡܵܘܓܪ ܟܠܫܵܥ ܒܦܠܓܘܼܬ ܝܘܡܵܐ.</l>
<l n="147">:ܢܘܼܟܼܪܝ ܫܡܥܹܗ ܕܗܵܢ ܦܘܼܠܚܢܵܐ ܠܟܼܠ ܦܘܼܠܚܢܝܼ̈ܢ</l>
<l n="148">ܘܠܲܝܬ ܠܹܗ ܕܘܼܡܝܵܐ ܒܟܼܠ ܦܘܼܠܚܵܢܝܼ̈ܢ ܕܒܹܝܬ ܐܪ̈ܥܢܹܐ.</l>
<l n="149">:ܠܵܐ ܕܡܝܘܼܬܹܗ ܥܨܬܵܢܝ ܕܐܒܼܠܹܐ ܒܥܬܐ ܕܥܵܠܘܗܝ</l>
<l n="150">ܕܡܸܛܠ ܡܵܢܵܐ ܡܫܵܓܢܵܝ ܕܘܼܡܝܹܗ ܡ̣ܢ ܟܠ ܕܘܡܝ̈ܢ.</l>
<l n="151">:ܕܘܡܝܹܗ ܓܪܓܼܢܝ ܕܐܨܘܿܪ ܕܘܼܡܝܹܗ ܒܣܡܵܐ ܕܡ̈ܠܹܐ</l>
<l n="152">ܕܒܝܲܕ ܡܠܹ̈ܐ ܐܓܼܠܹܐ ܠܐ̄ܢܫ̈ܐ ܙܢܲܝ̈ ܕܡܘ̈ܬܹܗ.</l>
<l n="153">:ܕܡܘܼܬܼܵܐ ܕܥܲܡܠܵܘ̈ܗܝ ܚܙܝ̇ܬ ܕܪܫܝܼܡܵܐ ܒܟܬܝܿ̈ܒܬܼܵܐ</l>
<l n="154">ܘܡ̣ܢ ܕܟܬܝ̈ܒܵܢ ܒܥܝ̇ܬ ܕܡܬܝܼ̈ܒܵܢ ܠܲܕܠܵܐ ܟܬܝܼ̈ܒܵܢ.</l>
<l n="155">:ܒܟܬܝܒ̈ܬܐ ܚܙ̇ܝܬ ܟܕ ܪܗ̇ܛ ܫܸܡ ܡܠܟܘܼܬܼܵܐ</l>
<l n="156">ܘܥܡܹܗ ܕܫܡܵܬܐ ܓܲܒܼܪܵܐ ܕܐܓܪ ܦܥ̈ܠܹܐ ܠܟܪܡܹܗ.</l>
<l n="157">ܠܐܓܪ ܦܥ̈ܠܹܐ ܕܡܝܼܗ ܠܓܒܼܪܵܐ ܕܡܟܼܪܙ ܩܘܼܫܬܼܵܐ.</l>
<l n="158">ܘܟܪܘܿܙܘܼܬܹܗ ܩܪܵܗ̇ ܡܲܠܟܘܼܬܼܵܐ ܕܐܝܼܬܹܝܗ̇ ܒܪܘܡܵܐ.</l>
<l n="159">:ܡܠܟܘܼܬ ܪܘܡܵܐ ܩܪܵܗ̇ ܠܲܣܒܪܬܵܐ ܕܐܟܼܪܙ ܒܲܐܪܥܵܐ</l>
<l n="160">ܒܗ̇ܝ ܕܡܚܘܝܵܐ ܫܒܝܼܠ ܡܲܠܟܿܘܼܬܼܵܐ ܠܕܒܼܥܝܵܢ ܠܵܗ̇.</l>
<l n="161">:ܫܒܝܼܠ ܡܥܟܘܬܵܐ ܕܪܫܬ̤ ܒܲܐܪܥܵܐ ܡܠܬܹܗ ܕܡܪܲܢ</l>
<l n="162">ܘܐܠܦܬ̤ ܐ̄ܢܫ̈ܐ ܕܢܪܕܘܢ ܥܲܡܵܗ̇ ܠܐܝܟܵܐ ܕܐܝܼܬܹܝܗ̇.</l>
<l n="163">:ܬܘܼܩܵܢ ܪܘܡܵܐ ܥܬܝܼܕ ܗ̄ܘ̣ܵܐ ܕܢܸܓܼܠܹܐ ܠܐܪ̈ܥܢܝܹܐ</l>
<l n="164">ܘܨܪ ܕܡܘ̈ܬܹܗ ܒܹܝܬܼ ܐܪ̈ܥܢܹܐ ܥܕܠܵܐ ܢܸܗܘܹܐ.</l>
<l n="165">:ܒܥܡ̈ܐܹܐ ܕܪܘܼܚܵܐ ܣܝܼܡܵܐ ܗ̄ܘ̣ܵܬ ܠܹܗ ܕܢܲܢܹܐ ܠܐ̄ܢܫ̈ܐ</l>
<l n="166">ܘܐܥܢܝܼ ܐܢܘܿܢ ܦܓܪܢܐܝܼܬ ܩܕܼܵܡ ܣܘܥܪ̈ܢܹܐ.</l>
<l n="167">:ܦܛܪܢܐܝܼܬ ܚܙ݂ܲܩ ܦܓܼܪܢܐ ܩܕܼܵܡ ܦܓܼܪ̈ܢܹܐ</l>
<l n="168">ܘܚܘܝܼ ܠܐ̄ܢܫܐ ܠܡܸܕܪܐ ܒܐܘܼܪܚܐ ܕܪ̈ܘܚܢܝܵܬܼܵܐ.</l>
<l n="169">:ܥܡܐܐ ܕܕܘܼܚܵܐ ܪܫ̣ܡ ܒܚܙܬܵܐ ܕܪܲܓܼܫܝ ܦܓܼܪܐ</l>
<l n="170">ܘܫܲܪܝܼܘ ܐܢܫܵܐ ܠܡܸܚܢܵܐ ܠܢܝܼܫܵܐ ܕܟܼܣܹܐ ܒܪܵܘܡܵܐ. </l>

<pb ed="http://syriaca.org/manuscript/2289" n="f.332v"/>  
<l n="171">:ܐܘ ܬܸܕܡܘܪܬܵܐ ܕܗܘ̤ܵܬ ܒܐܵܪܥܵܐ ܒܹܝܬ ܐܪ̈ܥܢܹܐ</l>
<l n="172">ܕܟܲܕ ܐܪ̈ܥܢܝܼܢ ܪܚܸܡܘ ܥܢܝܢܵܐ ܕܠܵܐ ܐܪ̈ܥܢܐ.</l>
<l n="173">:ܩܵܠܵܐ ܚܕܬܵܐ ܫܡ݂ܲܥܘ ܐܪ̈ܥܢܹܐ ܡ̣ܢ ܐܘܥܢܵܐ</l>
<l n="174">ܕܡܟܼܪܸܙ ܒܐܪܥܵܐ ܣܒܲܪܬܵܐ ܚܲܕܬܵܐ ܕܠܵܐ ܐܬܟܪܙܲܬ̤.</l>
<l n="175">:ܒܬܢܘܝ ܕܐܓܼܪܐ ܚܬܚܸܬ ܐܸܢܘܿܢ ܠܒܢܲܝ̈ ܐܲܪܥܵܐ</l>
<l n="176">ܘܪܗܸܛܘ ܨܐܕܵܘܗܝ ܘܩܲܒ̣ܠܘ ܐܸܢܘܿܢ ܚܘܼܒܵܢܵܐܝܼܬ.</l>
<l n="177">:ܚܘܼܒܹܗ ܢܓܕܹܗ ܠܘܵܬ ܥܸܢܝܢܵܐ ܕܒܢܲܝ̈ ܓܸܢܣܹܗ</l>
<l n="178">ܕܢܐܓܼܘܪ ܐܢܘܿܢ ܠܦܘܼܠܚܵܢ ܚܲܝܹ̈ܐ ܪ̈ܘܚܢܝܹܐ.</l>
<l n="179">:ܙܢܲܝ̈ ܦܘܼܠܚܢܵܐ ܪܘܚܢܝܵܐ ܐܲܠܸܦ ܐܸܢܘܿܢ</l>
<l n="180">ܕܡ̣ܢ ܥܡܠܝ̈ܗܘܿܢ ܢܸܩܢܘܿܢ ܚܲܝܹ̈ܐ ܠܵܐ ܡܝܘ̈ܬܹܐ.</l>
<l n="181">:ܒܗܕܐ ܐܢܘܝ ܢܦ̣ܩ ܡ̣ܢ ܨܦܪܵܐ ܕܫܘܼܪܵܝ ܕܢܚܹܗ</l>
<l n="182">ܟܕ ܠܹܗ ܠܕܼܢܚܹܗ ܟܢܝܼ ܨܦܪܵܐ ܘܫܘܪܝ ܝܘܡܵܐ.</l>
<l n="183">:ܓܲܒܼܪܵܐ ܟܢܝܼ ܗܘ̤ ܠܲܩܢܘܿܡܹܗ ܒܗܝ ܕܐܵܦ ܓܲܒܼܪܵܐ ܗ̄ܘ̣</l>
<l n="184">ܘܠܝܘܠܦܸܢܹܗ ܩ̣ܪܐ ܡܠܟܘܼܬܼܵܐ ܡܠܝܲܬ̤ ܚܲܝܹ̈ܐ.</l>
<l n="185">:ܥܕܢ ܨܦܪܵܐ ܗܘ̤ܵܐ ܫܘܼܪܝܵܐ ܕܟܪܘܿܙܘܼܬܹܗ</l>
<l n="186">ܘܦܥ̈ܠܹܐ ܕܨܦܪܐ ܫܠܝܼܚܹ̈ܐ ܬܪܥܣܲܪ ܕܐܘܓܲܪܘ ܥܲܡܗ.</l>
<l n="187">:ܗܢܘܿܢ ܐܘܓܲܪܘ ܒܥܕܢ ܨܦܪܵܬ ܕܟܪܵܘܿܙܘܵܬܼܵܐ</l>
<l n="188">ܘܗܢܘܿܢ ܐܢܘܢ ܕܛܥܢܘ ܝܘܼܩܪܵܐ ܕܟܼܠܹܗ ܝܵܘܡܵܐ.</l>
<l n="189">:ܝܘܩܪܵܐ ܪܒܵܐ ܛܥܢܘ ܟܪܵܙܹܐ ܕܡܠܬܼ ܚ̈ܝܹܐ</l>
<l n="190">ܒܗ̇ܝ ܕܩܫܹܐ ܗ̄ܘ̣ܵܐ ܫܘܪܵܝ ܙܒܼܪܵܐ ܕܟܪܘܿܙܘܬܼܵܐ.</l>
<l n="191">:ܩܫܹܐ ܗ̄ܘ̣ܵܐ ܙܒܢܵܐ ܕܣܝܒܲܪܘ ܟܠܢܹ̈ܐ ܫܠܝܼܚܹ̈ܐ ܓܒܲܝ̈ܐ</l>
<l n="192">ܘܛܵܒܼ ܥܙܝܼܙ ܗ̄ܘ̣ܵܐ ܩܪܒܼܵܐ ܚܕܢܦ̈ܐ ܘܕܝܗܘܕ̈ܝܹܐ </l>
<l n="193">:ܥܙܝܼܙܵܐ ܗ̄ܘ̣ܵܐ ܝܗܘܕܝܘܼܬܼܵܐ ܒܢܛܘܪ̈ܬܵܐ</l>
<l n="194">ܘܚܡܝܡܵܐ ܗ̄ܘ̣ܵܬ ܐܵܦ ܚܲܢܦܘܼܬܼܵܐ ܒܪܚܡܲܬ ܫܸܐܕܹ̈ܐ.</l>
<l n="195">:ܒܪܚܡܲܬ ܫܐܕܹ̈ܐ ܐܣܝܼܪܝܼܢ ܗ̄ܘ̣ܵܘ ܥܡܡܹ̈ܐ ܚܢ̈ܦܹܐ</l>
<l n="196">ܘܡܣܬܬܐ ܗ̄ܘ̣ܬ ܪܚܡܲܬܿ ܫܸܐܕܹ̈ܐ ܩܪܸ̈ܥܝܢܲܝܗܘܿܢ.</l>
<l n="197">:ܬܪܸܝܢ ܬܟܬܘ̈ܫܹܐ ܥܒܲܕܘ ܐܬܠܝ̈ܛܹܐ ܕܙܕܝܼܩܘܼܬܵܐ</l>
<l n="198">ܥܲܡ ܚܢܦܘܼܬܼܵܐ ܘܝܗܘܕܝܘܼܬܵܐ ܫܩܝܼ̈ܦܹܐ ܪܡܹܐ.</l>
<l n="199">:ܒܪܘܡܵܐ ܪܡܵܐ ܣܝܼܡ ܗ̄ܘ̣ܵܐ ܪܫܗ̇ ܕܝܗܘܕܝܘܼܬܼܵܐ</l>
<l n="200">ܘܐܲܝܟ ܕܒܚܣܢܹ̈ܐ ܡܣܬܬܪܵܐ ܗ̄ܘ̣ܵܬ ܐܵܦ ܚܲܢܦܘܼܬܼܵܐ.</l>
<l n="201">:ܚܣܝܼܟܝܼܢ ܗ̄ܘ̣ܵܘ ܫܸܡ ܐܲܠܵܗܹ̈ܐ ܕܠܵܐ ܐܠܗܹ̈ܐ</l>
<l n="202">ܘܣܚܦܘ ܐܸܢܘܿܢ ܫܠܝܼܚܹ̈ܐ ܒܐܲܪܥܵܐ ܒܫܸܡ ܚܲܕ ܚܲܝܠܵܐ.</l>
<l n="203">:ܫܸܡ ܚܲܕ ܚܝܠܵܐ ܐܲܟܼܪܸܙܘ ܒܐܪܥܵܐ ܐܪ̈ܥܢܝܹܐ</l>
<l n="204">ܘܙܵܥܘ ܘܐܸܬܒܲܠܗܝܼܘ ܟܠ ܫܘܼܡܗܝܼ̈ܢ ܕܠܵܐ ܐܠܗܹ̈ܐ.</l>
<l n="205">:ܠܵܐ ܐܠܗܹ̈ܐ ܥܩ̣ܪܘ ܡ̣ܢ ܐܪܥܵܐ ܐܲܠܗ̈ܝܹܐ</l>
<l n="206">ܘܐܲܝܟ ܕܠܙܪܥܵܐ ܙܪܥܘܼܗܝ ܠܲܫܡܵܐ ܕܚܲܕ ܐܠܗܵܐ.</l>
<l n="207">:ܐܲܝܟ ܕܠܚܪܵܐ ܥܵܕܘܼܗܝ ܠܝܥܪܵܐ ܕܦܬܼܪܘܼܬܼܵܐ</l>
<l n="208">ܕܠܵܐ ܢܬܥܘܟ ܙܲܪܥܵܐ ܕܚܲܝܹ̈ܐ ܡ̣ܢ ܬܪܒܼܝܬܹܗ.</l>
<l n="209">:ܕܬܪܒܝܼܬ ܙܲܪܥܵܐ ܚܨܝܼܦܝܢ ܗ̄ܘ̣ܵܘ ܦܥ̈ܠܹܐ ܛܒܹ̈ܐ</l>
<l n="210">ܘܒܕܡܘܼܬ ܡܘܼܬ ܛܠܐ ܡܫܩܝܼܢ ܗ̄ܘ̣ܵܘ ܠܹܗ ܡܠܝ̈ ܪܘܼܚܵܐ.</l>
<l n="211">:ܒܡܠܲܝ̈ ܪܘܼܚܵܐ ܦܠܚܝܼܢ ܗ̄ܘ̣ܵܘ ܠܹܗ ܠܟܪܡܵܐ ܕܐ̄ܢܵܫܐ</l>
<l n="212">ܘܡܣܟܝܢ ܗ̄ܘ̣ܵܘ ܕܢܬܸܠ ܦܐܪܹ̈ܐ ܪ̈ܘܚܢܝܹܐ.</l>
<l n="213">:ܒܩܢܛܵܐ ܘܚܘܼܒܵܐ ܡܬܩܪܒܝܼܢ ܗ̄ܘ̣ܵܘ ܨܝܕ ܦܘܼܠܚܢܹܗ</l>
<l n="214">:ܕܠܵܐ ܢܸܬܒܣܪܘܢ ܡ̣ܢ ܗܘ̇ ܡܪܵܐ ܕܐܘܓܪܘ ܥܲܡܹܗ</l>
<l n="215">:ܐܲܝܟ ܟܣܘܚܹ̈ܐ ܦܣܩܘ ܡܸܢܹܗ ܙܢܲܝ̈ ܒܝܼܫ̈ܬܐ</l>
<l n="216">ܕܢܗܘܹܐ ܫܲܪܝܼܪ ܥܩܪ ܫܪ̈ܫܐ ܕܗܝܡܢܘܼܬܹܗ.</l>
<l n="217">:ܒܗܲܝܡܢܘܬܵܐ ܡܣܬ̇ܬܝܼܢ ܗܘ̣ܘ ܠܗ̇ ܠܗܝܡܢܘܼܬܹܗ</l>
<l n="218">ܕܠܵܐ ܢܟܘܼܢܵܝܗܝ ܫܘܒܵܐ ܘܥܪܝܵܐ ܕܪ̈ܓܝܼܓܬܐ.</l>
<l n="219">ܣܓܼܝ ܣܘܹܝܢ ܗ̄ܘ̣ܵܘ ܕܲܢܢܲܛܪܘܼܢܵܝܗܝ ܡ̣ܢ ܢܸܟܝܵܢܹ̈ܐ: </l>

<pb ed="http://syriaca.org/manuscript/2289" n="f.333r"/>  
<l n="220">ܘܲܚܦܝܼܛܝܼܢ ܗ̄ܘ̣ܵܘ ܕܠܵܐ ܢܸܚܣܲܪ ܠܹܗ ܫܸܩܝܵܐ ܕܪܘܼܚܵܐ.</l>
<l n="221">:ܘܥܲܡ̈ܐܹܐ ܦܲܠܚܘܼܗܝ ܘܲܒܼܦܸܬܓܼܵܡܹ̈ܐ ܣܲܡܸܟܘ ܣܵܘܟܵܘ̈ܗܝ</l>
<l n="222">ܘܗܲܒܸܒܼܘ ܛܲܪܦܹ̈ܐ ܘܛܥܢ ܦܸܐܪܹ̈ܐ ܕܕܟܝܘܼܬ ܢܲܦܫܵܐ.</l>
<l n="223">:ܦܸܐܪܹ̈ܐ ܕܟܼܝ̈ܵܐ ܛܥܝܼܢ ܗ̄ܘ̣ܵܐ ܟܲܪܡܵܐ ܓܠܝܼܙ ܡ̣ܢ ܦܸܐܪܹ̈ܐ</l>
<l n="224">ܘܲܬܼܗܲܪܘ ܐ̄ܢܫ̈ܐ ܘܲܫܡܲܝܵܢܹ̈ܐ ܒܛܵܒܘܼܬܼ ܦܹܐܪ̈ܵܘܗܝ.</l>
<l n="225">:ܬܲܗܪܬܐ ܪܲܒܵܐ ܒܫܘܼܚܠܵܦ ܙܲܒܼܢܵܐ ܕܟܲܪܡܵܐ ܕܥܲܡܡܹ̈ܐ</l>
<l n="226">ܕܝܲܗ̣ܒ ܛܲܒܼ̈ܬܐ ܚܠܵܦ ܚܲܪ݁ܘܼܒܹܐ ܕܡܪܒܹܐ ܗ̄ܘ̣ܵܐ.</l>
<l n="227">:ܙܢܲܝ̈ ܚܲܪ̈ܘܼܒܹܐ ܛܥܝܲܢ ܗ̄ܘ̣ܵܐ ܒܙܲܒܼܢܵܐ ܕܲܦܬܿܟܼܪܘܼܬܼܵܐ</l>
<l n="228">ܘܲܕܝܲܗ̣̄ܒ ܢܲܦܫܹܗ ܠܦܘܼܠܚܵܢ ܪܘܼܚܵܐ ܛܥܢ ܒܘܼܪ̈ܟܵܬܼܵܐ.</l>
<l n="229">:ܪܘܼܚܵܢܐܹܝܬ ܦܲܠܚܘܼܗܝ ܩܵܐܹ̈ܐ ܕܫܠܝܼܚܝܘܬܐ</l>
<l n="230">:ܘܛܪܕܘ ܡܸܢܹܗ ܕܐܸܒܹ̈ܐ ܘܕܲܒܹ̈ܐ ܘܢܲܝ̈ ܒܝܼ̈ܫܵܐ</l>
<l n="231">:ܙܢܲܝ̈ ܒ̈ܝܼܫܵܢܵܐ ܕܵܝܫܝܼܢ ܗ̄ܘ̣ܵܘ ܠܹܗ ܐܲܝܟ ܚܲܝ̈ܘܵܬܼܵܐ</l>
<l n="232">ܘܣܓܼܘ ܒܐܲܦܲܝ̈ܗܘܿܢ ܙܢܲܝ̈ ܛܵܒܼ̈ܬܐ ܕܠܵܐ ܡܸܬܚܲܣܢܝܼܢ.</l>
<l n="233">:ܣܝܵܓܼܵܐ ܪܡܵܐ ܥܒܲܕܘ ܠܹܗ ܠܪܲܪܡܵܐ ܐܲܠܵܗܵܝܵܐ</l>
<l n="234">ܕܠܵܐ ܢܲܟܼܘܼܢܵܝܗܝ ܫܸܐܕܹ̈ܐ ܛܪ̈ܘܢܹܐ ܒܢܸܟܼܝܵܢܲܝ̈ܗܘܿܢ.</l>
<l n="235">:ܡܲܓܼܕܠܵܐ ܕܫܘܼܒܼܚܵܐ ܒܢܵܘ ܒܲܡܨܥܬܹܗ ܠܲܡܫܲܒܵܚܘܼ</l>
<l n="236">ܘܢܸܗܘܹܐ ܢ̇ܛܪ ܦܸܐܪܹ̈ܐܐ ܕܫܘܼܒܼܚܵܐ ܕܡܸܬܼܚܲܡܠܝܼܢ ܒܹܗ.</l>
<l n="237">:ܐܵܦ ܡܲܥܨܲܪܼܬܵܐ ܕܡܲܥܡܘܿܕܝܼܬܼܵܐ ܥܒܕܘ ܠܲܡܝܼ̈ܕܹܐ</l>
<l n="238">ܕܲܢܕܟܘܢ ܒܵܗ̇ ܡܘܼܡܹ̈ܐ ܕܲܦܓܼܪܵܐ ܘܲܕܪܸ̈ܥܝܵܢܹܐ.</l>
<l n="239">:ܥܲܠܝܼܪܵܐܝܼܬ ܐܣܢܘ ܣܵܡܘ ܒܗ ܙܢܲܝ̈ ܛܵܒܼܬܐ</l>
<l n="240">ܕܠܵܐ ܢܸܚܣܲܪ ܒܹܗ ܚܲܕ ܡ̣ܢ ܛܘܼܒܹ̈ܐ ܠܲܕܦܠܲܚ ܒܹܗ.</l>
<l n="241">:ܚܝܠܵܐ ܕܪܘܼܚܵܐ ܚܲܟܸܡ ܐܸܢܘܿܢ ܠܡܸܣܥܲܪ ܗܵܠܹܝܢ</l>
<l n="242">ܘܗܘ̤ ܝܲܗ̣ܒ ܚܲܝܠܵܐ ܒܪܸ̈ܥܝܵܢܲܝܗܘܿܢ ܠܡܸܦܠܲܚ ܐ̄ܢܫ̈ܐ.</l>
<l n="243">:ܠܡܸܦܠܲܚ ܒܟܲܪܡܹܗ ܫܲܕܲܪ ܐܸܢܘܿܢ ܡܵܪܹܐ ܟܲܪܡܵܐ</l>
<l n="244">ܘܐܲܝܟ ܨܒܼܝܵܢܹܗ ܓܡܲܪܘ ܨܒܼܝܵܢܹܗ ܒܦܘܼܠܚܵܢ ܟܲܪܡܹܗ.</l>
<l n="245">:ܟܠܵܗ̇ ܕܓܬܹܗ ܕܡܵܕܐ ܟܲܪܡܵܐ ܓܡ݂ܲܪܘ ܦܠܲܚܹ̈ܐ</l>
<l n="246">ܘܫܲܪܝܼܘ ܘܫܲܠܸܡܘ ܒܚܲܕ ܨܒܼܝܵܢܵܐ ܕܠܵܐ ܩܘܼܛܵܟܵܐ.</l>
<l n="247">:ܠܵܐ ܐܬܩܛܥܘ ܪܸ̈ܥܝܵܢܲܝܗܘܿܢ ܒܦܘܠܚܵܢܲܝ̈ܗܘܿܢ</l>
<l n="248">ܒܲܕ ܚܵܝܪܝܼܢ ܗ̄ܘ̣ܵܘ ܕܪܲܒ ܦܘܼܪܥܵܢܵܐ ܛܵܒܼ ܡ̣ܢ ܥܲܡ̈ܠܹܐ.</l>
<l n="249">:ܙܥܘܿܪ ܗ̄ܘ̣ܵܐ ܥܲܡܠܵܐ ܟܲܕ ܢܸܬܼܦܲܚܲܡ ܥܲܡ ܦܘܼܪܥܵܢܵܐ</l>
<l n="250">ܘܠܵܐ ܦܚ̈ܡܵܢ ܗ̈ܘ̣ܝ ܫܥ̈ܐ ܬܪܹܥܣܲܪ ܠܚܲܕ ܕܝܹܢܵܪܵܐ.</l>
<l n="251">:ܚܲܕ ܕܝܼܢܵܪܐ ܩܨܵܐ ܗ̄ܘ̣ܵܐ ܛܵܒܼܵܐ ܠܦܵܠܚܹ̈ܐ ܛܵܒܹ̈ܐ</l>
<l n="252">ܘܛܵܒܼ ܐܸܬܼܟܲܫܲܪܘ ܠܡܸܦܠܲܚ ܟܲܪܡܵܐ ܕܡܠܝܼܠܘܼܬܼܵܐ.</l>
<l n="253">:ܟܲܕܡܵܐ ܡܠܝܼܠܵܐ ܦܠܲܚܘ ܦܲܠܵܚܹ̈ܐ ܕܙܲܕܝܼܩܘܼܬܼܵܐ</l>
<l n="254">ܘܲܢܛܲܪܘ ܦܐܲܪ̈ܘܗܝ ܕܠܵܐ ܢܸܬܼܚܲܒܠܘܿܢ ܡ̣ܢ ܢܸܟܼܝܵܢܹ̈ܐ.</l>
<l n="255">:ܫܡܵܗܹ̈ܐ ܬܠܵܬܵܐ ܥܒܲܕܼܘ ܠܹܗ ܫܘܼܪܐ ܠܫܘܼܛܵܪ ܚܲܝܵܘ̈ܗܝ</l>
<l n="256">ܕܢܸܗܘܹܐ ܫܲܪܝܼܪ ܒܸܢܝܵܢ ܚܲܝܹ̈ܐ ܕܡܵܝܘܿܬܘܼܬܹܗ.</l>
<l n="257">:ܝܵܕܥܝܼܢ ܗ̄ܘ̣ܵܘ ܠܹܗ ܠܪܘܼܟܵܒܼ ܦܲܓܼܪܹܗ ܕܡܸܫܬܲܝܵܢܵܐ ܗ̄ܘ̣</l>
<l n="258">ܥܲܠ ܗ̇ܝ ܣܵܡܘ ܠܹܗ ܫܡܵܗܹ̈ܐ ܬܠܵܬܐ ܒܲܕ ܡܘܼܬ ܥܲܪ݁ܩܹܐ.</l>
<l n="259">:ܒܥܲܪ̈ܩܹܐ ܕܪܘܼܚܵܐ ܒܢܵܘ ܒܲܢܵܝܹ̈ܐ ܠܒܸܢܝܵܢ ܐ̄ܢܵܫ̈ܐ</l>
<l n="260">ܘܫܲܪܪܵܘ ܐܸܣܵܘ̈ܗܝ ܫܒܸܡ ܐܝܼܬܼܘܼܬܵܐ ܕܠܵܐ ܡܸܫܬܲܝܵܐ.</l>
<l n="261">:ܫܸܡ ܐܝܼܬܘܬܼܵܐ ܣܵܡܘ ܩܲܕܡܝܼܬܼ ܐܲܝܟ ܫܲܬܸܐܣܬܼܵܐ</l>
<l n="262">ܘܲܥܠܹܝܗ̇ ܫܲܟܼܠܸܠܘ ܟܠܹܗ ܪܵܘܡܵܐ ܕܬܵܘܕܝܼܬ ܐ̄ܢܵܫܵܐ.</l>
<l n="263">:ܚܕܵܐ ܬܵܘܕܝܼܬܼܵܐ ܕܚܕ ܒܪܘܿܝܵܐ ܒܢܵܘ ܒܲܒܼܪܝܼܬܵܐ</l>
<l n="264">ܘܚܲܕ ܫܘܼܡܵܗܵܐ ܐܲܟܼܪܸܙܘ ܒܐܲܪܥܵܐ ܠܫܵܡܘܿܥܲܝ̈ܗܘܿܢ.</l>
<l n="265">:ܒܗܵܢ ܫܘܼܡܵܗܵܐ ܬܲܠܡܸܕܘ ܘܐܲܠܸܦܘ ܘܐܲܥܡܹܕܘ ܐ̄ܢܫ̈ܐ</l>
<l n="266">ܘܲܟܼܕܢܘ ܟܠܵܗ̇ ܬܚܹܝܬܼ ܫܘܼܠܛܵܢܵܐ ܕܫܲܠܝܼܛ ܥܲܠ ܟܠ.</l>
<l n="267">ܡ̣ܢ ܟܠ ܫܘܼܠܛܵܢ ܟܲܢܫܘ ܐܸܢܘܿܢ ܠܥܲܡܡܹ̈ܐ ܦܠܝܼ̈ܓܹܐ: </l>

<pb ed="http://syriaca.org/manuscript/2289" n="f.333v"/>  
<l n="268">ܘܐܲܠܸܦܘ ܐܸܢܘܿܢ ܠܲܡܵܝܼܩܵܪܘܼ ܠܚܲܕ ܫܘܼܠܛܲܢܐ.</l>
<l n="269">:ܒܚܲܕ ܫܘܼܠܛܵܢܵܐ ܟܕܢܸܘ ܟܠ ܫܘܼܠܛܵܢ ܕܪܵܘܡܵܐ ܘܥܘܼܡܩܵܐ</l>
<l n="270">ܘܲܠܓܼܘ ܡܸܢܹܗ ܚܒܲܫܘ ܟܠ ܒܸܪ̈ܝܵܢ ܡܠܝܼ̈ܠܹܐ ܘܚܲܪ̈ܫܹܐ.</l>
<l n="271">:ܠܓܼܵܘ ܡ̣ܢ ܫܸܡܥܵܐ ܕܦܸܬܼܓܼܵܡܲܝ̈ܗܘܿܢ ܚܒܲܫܘ ܟܠ ܡܸܕܸܡ</l>
<l n="272">ܐܲܪ̈ܥܵܢܵܝܹܐ ܘܲܡܫܲܝܵܢܹ̈ܐ ܕܠܵܐ ܪܘܼܟܵܒܵܐ.</l>
<l n="273">:ܐܘ ܠܡܵܘܝܘܿܬܹ̈ܐ ܠܒܝܼܫܲܝ̈ ܦܲܓܼܪܵܐ ܡܸܬܼܚܲܒܠܵܢܵܐ</l>
<l n="274">ܕܚܲܒܼܫܘܼܗܝ ܠܥܵܠܡܵܐ ܠܓܼܵܘ ܡ̣ܢ ܡܸ̈ܠܹܐ ܕܡܸܠܵܬܐ ܕܲܒܼܗܘܿܢ.</l>
<l n="275">:ܐܘ ܠܲܐܪ̈ܥܵܢܹܐ ܛܥܝܢܲܝ̈ ܝܘܼܩܪܵܐ ܕܡܵܝܘܿܬܘܼܬܼܵܐ</l>
<l n="276">ܕܣܠܸܩܘ ܫܲܠܸܒܼܕܘ ܟܸܢܫܲܝ̈ ܪܵܘܡܵܐ ܬܚܹܝܬܼ ܡܸܠܲܬܼܗܘܿܢ.</l>
<l n="277">:ܐܘ ܠܨܵܝܵܕܹ̈ܐ ܨܵܝܕܲܝ̈ ܐܘܼܟܼܠܵܐ ܠܐܘܼܟܼܵܐܐ ܕܦܲܓܼܪܵܐ</l>
<l n="278">ܕܨܵܕܘ ܠܲܡܠܝܼ̈ܠܹܐ ܘܐܵܘܼܟܼܠܘ ܐܸܢܘܿܬ ܐܘܟܼܠܵܐ ܐܘܟܼܠܵܐ ܕܪܘܼܚܵܐ.</l>
<l n="279">:ܐܘ ܠܗܸܕܝ̈ܘܛܹܐ ܘܒܘܲܪ̈ܝ ܡ̣ܢ ܟܠ ܒܟܼܠ ܕܘܪ̈ܲܫܝܼܢ</l>
<l n="280">ܕܕܲܪܫܘܼܗܝ ܠܥܵܠܡܵܐ ܒܪܲܗܛܵܪܘܼܬܵܐ ܕܠܵܐ ܚܙܝܵܐ ܠܹܗ.</l>
<l n="281">:ܐܘ ܠܕܸܐܬܒܪܝܼܘ ܒܚܲܕ ܠܸܫܵܫܵܐ ܘܚܲܕ ܗܓܝܵܢܵܐ</l>
<l n="282">ܕܬܲܪܓܹܡܘ ܥܲܡ ܟܠ ܐܲܝܟ ܗܸܓܝܵܢܵܐ ܕܠܸܫܵܢܲܝ̈ܗܘܿܢ.</l>
<l n="283">:ܒܟܼܠ ܠܸܫܵܢܝܼ̈ܢ ܠܥܸܙܘ ܩܸܘܪ̈ܚܹܐ ܟܪ̈ܝܲܝ ܡܸܠܬܵܐ</l>
<l n="284">ܘܲܠܟܼܠ ܗܡܡܝܼ̈ܢ ܦܫܩܘ ܚܲܝܠܵܐ ܕܲܒܡ݂ܲܠܲܝ̈ܗܘܿܢ.</l>
<l n="285">ܒܚܹܝܠ ܡܸܠܲܝ̈ܗܘܿܢ ܬܗܲܪܘ ܘܲܠܥܡܡ̈ܝܼܢ ܩܢܝܼܝ̈ ܡܸܠܬܼܵܐ.</l>
<l n="286">:ܕܟܲܡܵܐ ܚܲܣܝܼܢ ܚܲܝܠܐ ܕܲܒܼܗܘܿܢ ܡ̣ܢ ܟܠ ܚܲܝܠܝܼ̈ܢ</l>
<l n="287">:ܟܠ ܥܲܡ ܟܠܐ ܚܒܼ ܡ̣ܢ ܚܲܝܠܵܐ ܕܲܒܨܝܼܵܕܹ̈ܐ</l>
<l n="288">ܘܠܵܐ ܦܵܫ ܥܲܡܵܐ ܕܠܵܐ ܝܲܗ̄ܒ̣ ܐܝܼܕܵܐ ܠܚܲܝܠܵܐ ܕܲܒܼܗܘܿܢ.</l>
<l n="289">:ܚܵܒܼܘ ܚܲܟܝܼ̈ܡܹܐ ܒܗܸܬܼܘ ܝܵܕܘ̈ܥܹܐ ܫܬܸܩܘ ܡܲܠܵܠܹ̈ܐ</l>
<l n="290">ܘܩܵܠ ܗܸܕܝܘܿܛܹ̈ܐ ܪܵܥܹܡ ܒܐܲܪܥܵܐ ܐܲܝܟ ܫܝܼܦܘܿܪܵܐ.</l>
<l n="291">:ܐܲܫܦܸܠ ܚܘܼܬܼܪܵܐ ܥܪܲܩ ܫܘܼܒܼܗܵܪܵܐ ܒܛܸܠ ܫܘܼܥܠܵܝܵܐ</l>
<l n="292">ܘܲܡܟܝܼܟܘܼܬܵܐ ܣܒܼܝܼܣ ܩܘܼܠܵܣܵܗ̇ ܒܟܼܠ ܠܸܫܵܢܝܼ̈ܢ.</l>
<l n="293">:ܗܘ̤ܘ ܐܲܝܟ ܠܵܐ ܗܘ̤ܘ ܟܠ ܝܘܼܠܦܵܢܲܝ̈ܢ ܕܒܼܕܘ ܕܲܝ̈ܘܹܐ</l>
<l n="294">ܘܩܵܡ ܒܲܫܪܵܪܵܐ ܚܲܕ ܝܘܼܠܦܵܢܵܐ ܕܕܲܟܸܒܼܘ ܒܘܼܪܹ̈ܐ.</l>
<l n="295">:ܥܪܲܩܘ ܗܲܓܵܓܹ̈ܐ ܕܦܹܐܘܛܘܼܬܵܐ ܘܕܪܗܛܪܘܼܬܼܵܐ</l>
<l n="296">ܘܠܵܐ ܣܦܩܘ ܦܲܢܝܼܘ ܡܸܠܬܵܐ ܕܩܘܼܫܬܵܐ ܠܨܵܝܕ̈ܝܼ ܢܘܼܢܹ̈ܐ.</l>
<l n="297">ܕܥܸܟܼܘ ܨܡܚܲܝ̈ܗܘܿܢ ܕܦܝܼܠܵܣܘܿܦܹ̈ܐ ܚܬܝܪ݁ܲܝ ܒܲܫܡܵܐ.</l>
<l n="298">:ܘܥܦ ܢܗܝܼܪܵܐ ܕܲܒܼܡܸܠܲܝ̈ܗܘܿܢ ܕܒܘܪ̈ܝ ܡ̣ܢ ܟܠ</l>
<l n="299">:ܒܘܼܪ̈ܝ ܡ̣ܢ ܟܠ ܐܲܠܸܦܘ ܡܸܕܡ ܕܪܲܒ ܡ̣ܢ ܡܸܕܸܡ</l>
<l n="300">ܘܙܩܦܘ ܨܒܼܥܵܐ ܟܵܗܢܹ̈ܐ ܘܡܲܠ̈ܟܹܐ ܘܫܘܼܠܵܛܢܝܲܗ̈ܘܿܢ.</l>
<l n="301">:ܚܲܕ ܫܘܼܠܛܵܢܵܐ ܩܒܲܥܘ ܐܲܝܟ [ܢܝܼܫܵܐ] ܩܕܼܵܡ ܟܠ ܥܲܡܡ̈ܝܼܢ</l>
<l n="302">ܕܢܗܘܘܿܢ ܚܵܢܹܝܢ ܟܠ ܠܸܫܢܝܼ̈ܢ ܠܘܲܥܕܵܐ ܕܲܫܡܹܗ.</l>
<l n="303">:ܫܡܵܐ ܕܐܝܼܬܘܼܬܼܵܐ ܕܐܝܼܬܹܝܗ̇ ܘܐܝܼܬܹܝܗ̇ ܐܲܟܼܪܸܙܘ ܒܲܐܪܥܵܐ</l>
<l n="304">ܘܲܬܼܢܵܘ ܘܬܲܠܸܬܼ ܬܠܝܼܬܵܝܘܼܬܼܵܐ ܕܠܵܐ ܡܸܣܬܿܕܼܩܵܐ.</l>
<l n="305">:ܬܠܵܬܵܐ ܫܡܲܗܹ̈ܐ ܣܵܡܘ ܠܲܩܢܘܿܡܹ̈ܐ ܐܲܝܟ ܕܐܸܬܦܲܩܲܕܘ</l>
<l n="306">ܘܐܲܩܸܦܘ ܐܸܢܘܿܢ ܠܚܲܕ ܫܘܼܠܛܵܢܵܐ ܕܫܸܡ ܐܝܼܬܘܼܬܼܵܐ.</l>
<l n="307">:ܥܲܡ ܐܝܼܬܘܼܬܵܐ ܡܢܵܘ ܐܵܦ ܐ̄ܪܵܙܵܐ ܕܦܲܓܼܪܵܢܘܼܬܼܵܐ</l>
<l n="308">ܕܠܵܐ ܬܸܗܘܹܐ ܠܵܗ̇ ܬܠܝܼܬܵܝܘܼܬܵܐ ܪܒܝܼܥܵܘܼܬܼܵܐ.</l>
<l n="309">:ܒܚܲܕ ܫܘܼܡܵܗܵܐ ܣܲܝܸܟܘ ܘܲܚܒܲܫܘ ܫܸܡ ܐ̄ܢܵܫܘܼܬܵܐ</l>
<l n="310">ܒܪܵܐ ܕܐܲܠܵܗܵܐ ܘܒܲܪ̈ܢܵܫܘܼܬܵܐ ܚܲܕ ܦܲܪܨܘܵܦܐ.</l>
<l n="311">:ܚܲܕ ܦܲܪܨܘܿܦܵܐ ܟܬܲܒܼܘܒܵܐܘܼܬܼܵܐ ܕܲܫܡܵܐ ܕܲܒܼܪܵܐ</l>
<l n="312">ܡܸܠܬܹܗ ܕܠܲܒܼܵܐ ܕܐܝܼܬܼܵܘܗܝ ܡܸܡܬܘܿܡ ܘܐ̄ܢܵܫܵܐ ܕܡܸܢܲܢ.</l>
<l n="313">:ܬܪܹܝܢ ܒܲܟܼܝ̈ܫܵܐ ܠܦܘܼܬܼ ܕܲܟܼܝܵܢܹܐ ܬܕܹܝܢ ܐܝܼܬܲܝܗܘܿܢ</l>
<l n="314">ܘܚܲܕ ܦܲܪܨܘܿܦܵܐ ܐܲܝܟ ܡܸܢܝܵܢܵܐ ܕܠܵܐ ܡܸܫܬܿܚܲܠܦ.</l>
<l n="315">ܠܵܐ ܡܸܫܬܲܚܠܲܦ ܡܸܢܝܵܢ ܐܲܒܼܵܐ ܘܲܒܼܪܵܐ ܘܪܘܼܚܵܐ: </l>

<pb ed="http://syriaca.org/manuscript/2289" n="f.334r"/>  
<l n="316">ܘܠܵܐ ܡܸܬܼܡܲܙܲܓܼ ܟܝܵܢ ܐܝܼܬܘܼܬܼܵܐ ܒܲܟܼܝܵܢ ܐ̄ܢܵܫܵܐ.</l>
<l n="317">:ܒܕܝܼܠܹܗ ܡܩܵܘܹܐ ܟܝܵܢ ܐܝܼܬܼܘܼܬܵܐ ܥܲܡ ܐ̄ܢܵܫܘܼܬܼܵܐ</l>
<l n="318">ܐܵܦ ܐ̄ܢܵܫܘܼܬܼܵܐ ܢܛܝܼܵܪܐ[...]ܬܵܗ ܥܲܡ ܐܝܼܬܘܼܬܵܐ.</l>
<l n="319">:ܠܵܐ ܡܸܬܼܚܲܠ̈ܛܵܢ ܟܝܵܢܵܝܵܬܵܐ ܕܐܝܼܬ ܠܲܟܼܝܵܢܹ̈ܐ</l>
<l n="320">ܘܝܲܬܝܵܪܬܝܼܬܼ ܟܝܵܢ ܥܵܒܼܘܿܕܵܐ ܥܲܡ ܕܥܒܝܼܪ̈ܕܹܐ.</l>
<l n="321">:ܟܝܵܢ ܥܵܒܼܘܕܵܐ ܚܠܛܘ ܡܲܪ̈ܵܚܹܐ ܥܲܡ ܕܲܥܝܼܪ̈ܕܹܐ</l>
<l n="322">ܘܬܘܿܪܬ ܣܲܓܼܝ ܕܟܼܡܵܐ ܐܲܡܪܲܚ ܝܲܨܪܵܐ ܕܐ̄ܢܵܫܵܐ.</l>
<l n="323">:ܝܲܨܪܵܐ ܕܐ̄ܢܵܫܵܐ ܥܨܵܢܝ ܕܐܫܚܸܠܦ ܪܲܗܛܵܐ ܕܡܸܠܲܝ̈</l>
<l n="324">ܘܫܒܼ̇ܩܸܬ ܡܸܠܲܬܝ ܘܲܪܕܹܝܬ ܒܐܘܼܪܚܵܐ ܕܡܸܠܬܐ ܘܦܲܓܼܪܵܐ.</l>
<l n="325">:ܡܸܠܬܐ ܘܦܲܓܼܪܵܐ ܚܠܲܛܘ ܡܲܪ̈ܵܚܹܐ ܕܠܵܐ ܒܘܼܝܵܢܵܐ</l>
<l n="326">ܘܛܢܬ̤ ܡܸܠܲܬܼܝ ܕܬܸܦܪܘܿܫ ܡܸ̈ܠܹܐ ܕܠܵܐ ܡܸܬܼܚܲܠ̈ܛܵܢ.</l>
<l n="327">:ܗܵܢܵܐ ܛܢܵܢܵܐ ܗܘ̤ܵܐ ܠܹܗ ܠܪܸܥܝܵܢܝ ܒܟܼܠ ܬܘܼܪ̈ܓܵܡܝܼܢ</l>
<l n="328">ܘܠܐ ܡܲܪܦܹܐ ܠܝܼ ܕܐܸܕܲܕܹܐ ܒܐܘܼܪܚܵܐ ܕܡ̣ܢ ܒܠܸܥܵܕܵܘܗܝ.</l>
<l n="329">:ܐܘܼܪܚܵܐ ܕܡܲܬܠܵܐ ܕܦܲܥ̈ܐܹܐ ܕܐܵܘܓܲܪܘ ܪܡܝܵܐ ܗ̄ܘ̣ܵܬ ܠܝܼ</l>
<l n="330">ܘܕܦܲܓܲܠ ܠܹܗ ܒܝܼ ܫܒܝܼܠ ܡܘܼܙܵܓܼܵܐ ܣܛܝܹܬܼ ܡ̣ܬ ܡܸܠܬܝ.</l>
<l n="331">:ܡܠܬܝ ܫܸܒܼܩܸܬ ܕܐܟܣ ܡܸܠܬܼܵܐ ܕܒܕܝ̈ ܡܸ̈ܠܹܐ</l>
<l n="332">ܘܲܦܢܹܝܬ ܕܐܸܪܕܹܐ ܒܲܫܒܝܼܠ ܡܸܠܬܼܵܐ ܕܢܸܦܩܲܬ ܡܸܢܗ̇.</l>
<l n="333">:ܬܵܝ ܟܹܝܬܼ ܡܢܵܝ ܥܲܠ ܡܸܠܬܵܐ ܕܪܵܡܝܵܐ ܗ̄ܘ̣ܵܬ ܠܹܟܝ</l>
<l n="334">ܘܪܕܝ ܒܐܘܼܪܚܵܐ ܕܲܕܪܲܫܘ ܦܲܥ̈ܐܹܐ ܒܦܘܼܠܚܵܢ ܟܲܪܡܵܐ.</l>
<l n="335">ܒܲܠܘܝܼܬ ܦܲܥ̈ܐܹܐ ܕܦܲܠܲܚܘ ܫܦܝܼܪ ܪܓܼܝܼܓܼ ܐ̄ܢܵܐ ܕܐܸܚܙܘܿܩ.</l>
<l n="336">ܕܕܲܡ ܐܸܬܵܘܬܲܦ ܒܦܘܼܪ̈ܥܢ ܐܲܓܼܪܵܐ ܕܡܘܼܠܟܵܢܲܝ̈ܗܘܿܢ.</l>
<l n="337">:ܡܘܼܠܟܵܢܲܝ̈ܗܘܿܢ ܓܲܪ̈ܓܘܼܢܝ ܕܐܵܘܲܓܲܪ ܥܲܡ ܥܲܡܠܲܝ̈ܗܘܿܢ</l>
<l n="338">ܕܛܟ ܢܸܗܘܹܐ ܠܝܼ ܡܠܘܿܠܵܐ ܕܡܸ̈ܠܹܐ ܠܥܲܠܲܬܼ ܚܲܝܹ̈ܐ.</l>
<l n="339">:ܡܸܛܠ ܚܲܝܹ̈ܐ ܠܐܝܼܘ ܒܥܒܕܹܗ ܡܵܪܹܐ ܟܲܪܡܵܐ</l>
<l n="340">ܘܲܛܥܢܲܘ ܝܘܼܩܪܵܐ ܕܥܲܡ̈ܐܹܐ ܩܫܲܝܵ̈ܐ ܕܟܼܠܹܗ ܝܵܘܡܵܐ.</l>
<l n="341">:ܒܨܲܦܪܵܐ ܐܵܘܓܲܪܘ ܐܲܝܛ ܡܵܐ ܕܢܵܒܲܥ ܛܲܟܼܣܵܐ ܕܐܓܼܪܵܐ</l>
<l n="342">ܘܥܲܡܹܗ ܕܪܲܗܛܵܐ ܕܫܵܥܲܝ̈ ܝܵܘܡܵܐ ܡܬܲܚܘ ܥܲܡܠܲܝ̈ܗܘܿܢ.</l>
<l n="343">:ܟܠܹܗ ܝܵܘܡܵܐ ܠܐܝܼܘ ܟܲܫܝܼܪܹ̈ܐ ܒܦܘܼܠܚܵܢܲܝ̈ܗܘܿܢ</l>
<l n="344">ܘܥܸܕܢ ܪܲܡܫܵܐ ܢܚܘ ܡ̣ܢ ܥܲܡܠܵܐ ܘܩܲܒܸܠܘ ܐܲܓܼܪܵܐ.</l>
<l n="345">:ܘܡܸܛܠ ܐܲܓܼܪܵܬ ܣܒܲܠܘ ܟܠ ܥܲܡܠܝܼ̈ܢ</l>
<l n="346">ܦܲܥ̈ܠܹܐ ܥܡܝܼ̈ܠܹܐ. ܘܠܲܚܲܕ ܢܝܼܫܵܐ ܚܢܵܘ ܩܲܕܵܡܝܼ̈ܐ ܘܲܕܒܵܬܲܪܗܘܿܢ.</l>
<l n="347">:ܚܲܕ ܒܬܲܪܚܲܕ ܩܕܼܵܒܼܘ ܠܲܥܒܼܵܕܵܐ ܕܐܸܬܬܲܠܡܲܕܘ ܠܹܗ</l>
<l n="348">ܘܒܲܚܕܵܐ ܫܘܝܘܼ ܦܠܲܚܘ ܦܘܼܠܚܵܢܵܐ ܕܡܲܩܢܹܐ ܚܲܝܹ̈ܐ.</l>
<l n="349">:ܫܠܝܼܚܹ̈ܐ ܐܵܘܓܲܪܘ ܒܥܵܕܢ ܨܲܦܪܵܐ ܕܕܸܢܚܹܗ ܕܪܲܪܲܢ</l>
<l n="350">ܘܛܢܢܘ ܝܘܼܩܪܵܐ ܕܒܸܙܚܵܐ ܩܲܫܝܵܐ ܕܥܲܡܵܐ ܘܥܲܡܡܹ̈ܐ.</l>
<l n="351">:ܕܲܬܼܠܵܬܼ ܫܵܥܝܼ̈ܢ ܕܲܪܵܐ ܐ̄ܚܪܢܵܐ ܕܩܵܡ ܒܵܬܼܪܲܗܘܿܢ</l>
<l n="352">ܘܲܪܕܵܘ ܒܐܘܼܪܚܵܐ ܕܥܲܡ̈ܐܹܐ ܫܚ̈ܝܼܩܹܐ ܕܲܫܠܝܼܚܘܼܬܵܐ.</l>
<l n="353">:ܕܫܸܬܼܬܘܼܒܼ ܫܵܠܝܼ̈ܢ ܗܵܠܹܝܢ ܕܐܵܘܓܲܪܘ ܒܵܬܲܪ ܙܒܸܢܵܐ</l>
<l n="354">ܘܨܵܪܘ ܕܡܸ̈ܘܵܬܹܗ ܕܗ̇ܘ ܕܘܒܼܵܪܵܐ ܒܕܘܼܒܵܪ̈ܲܝܗܘܿܢ.</l>
<l n="355">:ܕܲܬܫܲܥ ܫܥܲܝܼ̈ܢ ܟܸܐܢܹ̈ܐ ܕܗܘ̤ܵܘ ܒܕ̇ܪ̈ܝܼܢ ܕܵܪ̈ܝܢ</l>
<l n="356">ܘܩܲܒܸܠܘ ܝܘܩܪܵܐ ܕܲܨܥܝܼܪ̈ܵܬܐ ܐܲܝܟ ܩܲܕܡܵܝܹ̈ܐ.</l>
<l n="357">:ܕܫܟ̈ܐ ܚܕܲܥܣܲܪ ܗܵܠܹܝܢ ܕܐܬܹܝܢ ܒܫܘܼܠܵܡ ܙܲܒܼ̈ܢܐ</l>
<l n="358">ܘܩܵܢܹܝܢ ܚܘܼܒܵܐ ܕܠܵܐ ܡܸܬܼܦܪܦܹܐ ܩܕܼܵܡ ܚܘܼ̈ܬܼܚܵܬܹܗ.</l>
<l n="359">:ܪܸܚܡܲܬܼ ܚܘܼܒܵܐ ܚܸܠܛܲܬܼ ܐܸܢܘܿܢ ܥܲܡ ܩܲܕܡܝܹ̈ܐ</l>
<l n="360">ܘܫܲܩܲܠܘ ܐܲܓܼܪܵܐ ܥܲܡ ܛܘܼܵܝܒܹܐ ܕܪܲܥܝܵܢܲܝܗܘܿܢ.</l>
<l n="361">:ܒܪܸ̈ܥܝܵܢܲܝܗܘܿܢ ܪܥܹܝܢ ܗ̄ܘ̣ܵܘ ܣܲܓܝܼ ܠܡܸܦܠܲܚ ܣܲܓܝܼ</l>
<l n="362">ܥܲܠ ܗ̇ܝ ܩܲܒܸܠܘ ܐܲܓܼܪܵܐ ܕܝܲܬܝܼܪ ܡ̣ܢ ܦܘܼܠܚܵܢܵܐ. </l>
<l n="363">ܠܢܝܼܫܵܐ ܕܚܘܼܒܗܘܿܢ ܝܲܗ̣̄ܒ ܦܘܼܪܥܵܢܵܐ ܡܵܪܹܐ ܒܲܝܬܵܐ: </l>

<pb ed="http://syriaca.org/manuscript/2289" n="f.334v"/>  
<l n="364">ܕܲܒܼܝܲܕ ܚܘܼܒܗܘܿܢ ܢܓܲܪܓܼ ܠܐ̄ܢܵܫܵܐ ܠܡܸܪܚܲܡ ܚܘܼܒܵܐ.</l>
<l n="365">:ܠܐ̄ܢܫ̈ܐ ܓܲܪܸܓܼ ܒܲܐܓܼܪܵܐ ܛܒܼܵܐ ܕܲܚܕܵܠ ܫܵܥܵܐ</l>
<l n="366">ܕܠܵܐ ܢܸܬܼܪܦܘܿܢ ܐܵܦܸܢ ܩܲܠܝܼܠ ܙܒܲܢ ܚܲܝܲܝ̈ܗܘܿܢ.</l>
<l n="367">:ܚܘܼܒܵܐ ܗ̄ܘ̣ ܒܵܥܹܐ ܒܝܲܚܹ̈ܐ ܙܥܘܿܪܹ̈ܐ ܘܲܒܼܣܲܓ̈ܝܼܐܹܐ</l>
<l n="368">ܘܲܠܦܘܼܬ ܚܘܒܵܐ ܝܵܗܸܒ ܐܲܓܼܪܵܐ ܠܪ̈ܚܡܲܝ ܚܘܼܒܵܐ.</l>
<l n="369">:ܡܛܠ ܚܘܼܒܵܐ ܝܲܩܲܪ ܐܸܢܘܿܢ ܠܦܲܥ̈ܐܹܐ ܐ̄ܚܵܪ̈ܝܹܐ</l>
<l n="370">ܘܝܲܗ̣̄ܒ ܦܘܼܪܥܵܢܵܐ ܘܠܵܐ ܬܒܲܥ ܥܡ̈ܠܹܐ ܕܲܒܣܘܼܥܪ̈ܵܢܹܐ.</l>
<l n="371">:ܒܨܝܼܪ ܗ̄ܘ̣ܵܐ ܣܲܓܝܼ ܥܲܡܠܵܐ ܙܥܘܿܪܵܐ ܕܲܚܕܵܐ ܫܵܥܵܐ</l>
<l n="372">ܟܲܕ ܢܸܬܼܦܲܚܲܡ ܥܲܡ ܡܸܢܢܝܵܢܵܐ ܕܬܲܪܬܵܥܸܣܪܹ̈ܐ.</l>
<l n="373">:ܐܘ ܠܵܟ ܚܘܿܒܵܐ ܕܲܒܼܡܲܚܒܢܹ̈ܐ ܟܡܵܐ ܝܲܩܝܼܪܵܐ ܐܲܢ̄ܬܿ</l>
<l n="374">ܕܝܸܗ̇ܒܸܬ ܐܓܼܪܵܐ ܠܥܲܡ̈ܐܹܐ ܙܥܘܿܪܹ̈ܐ ܐܲܝܟ ܣܲܓܼܝܼܐܹ̈ܐ.</l>
<l n="375">:ܙܥܘܿܪ ܗ̄ܘ̣ ܥܲܡܠܵܐ ܕܦܲܥ̈ܠܹܐ ܕܐܵܘܓܲܪܘ ܒܲܚܕܵܐ ܫܵܥܵܐ</l>
<l n="376">ܘܣܵܡܹܗ ܚܘܼܒܵܐ ܥܲܡ ܡܲܬܼܩܵܠܵܐ ܕܬܲܪܪܵܥܸܣܪܹ̈ܐ.</l>
<l n="377">:ܡܲܢ̣ܘ ܡܸܡܬܘܡ ܬܩܲܠ ܗܵܟܼܢܵܐ ܒܲܚܕܵܐ ܫܲܘܝܘܼ</l>
<l n="378">ܘܣܸܠܩܲܬ̤ ܟܦܬܐ ܕܬܲܪܬܵܥܸܣܪܹ̈ܐ ܘܕܲܚܕܵܐ ܫܵܥܵܐ.</l>
<l n="379">:ܒܲܚܕܵܐ ܫܲܘܝܘܼ ܣܠܸܩ ܡܸܢܵܝܵܢܵܐ ܕܣܲܓܝܼ ܘܲܙܥܘܿܪ</l>
<l n="380">ܘܗܵܢܵܘ ܬܲܗܪܵܐ ܕܠܵܐ ܙܠ ܘܢܬܠ ܡܬܩܠ ܟܸܦܹ̈ܐ.</l>
<l n="381">:ܗܵܪܟܵܐ ܢܬܗܲܪ ܐܲܝܢܵܐ ܕܝܵܕܲܥ ܠܡܚܪ ܫܲܦܝܼܪ</l>
<l n="382">ܕܟܼܡܵܐ ܪܲܒܵܐ ܪܲܒܘܼܬ ܚܘܼܒܵܐ ܡ̣ܢ ܟܠ ܡܸܕܸܡ.</l>
<l n="383">:ܪܲܒܘܼܬ ܚܘܼܒܵܐ ܥܨܲܬ̤ ܡܸܢܝܵܢܵܐ ܕܣܲܓܼܝ ܘܲܙܥܘܿܪ</l>
<l n="384">ܘܦܸܚܡܲܬ̤ ܪܲܗܛܵܐ ܕܟܼܠܹܗ ܝܵܘܡܵܐ ܘܕܲܚܕܵܐ ܫܵܥܵܐ.</l>
<l n="385">:ܕܡܹ̇ܐ ܕܘܼܡܝܵܐ ܕܕܡ̈ܝܢ ܚܘܼܒܵܐ ܒܗܵܢ ܣܘܼܥܪܵܢܵܐ</l>
<l n="386">ܠܗ̇ܘ ܣܘܼܥܪܵܢܵܐ ܕܲܣܥ݂ܲܪ ܡܘܼܫܹܐ ܒܟܘܼܢܵܫ ܡܲܢܢܵܐ.</l>
<l n="387">:ܟܝܐܐ ܠܪܹܫܵܐ ܦܲܩܸܕ ܡܘܼܫܹܐ ܠܡܸܠܩܲܛ ܡܲܢܢܵܐ</l>
<l n="388">ܘܪܲܒܘܼܬ ܟܲܪܣܵܐ ܠܸܩܛܲܬ̤ ܣܲܓܝܼ ܠܒܲܪ ܡ̣ܢ ܟܲܝܐܵܐ.</l>
<l n="389">:ܒܟܿܝܼܠܵܐ ܒܚܪܹܗ ܠܝܲܨܪܵܐ ܝܲܥܢܵܐ ܐܲܝܟ ܕܲܒܼܟܼܘܪܵܐ</l>
<l n="390">ܘܲܦܪܣܝܼ ܘܲܓܠܵܗ̇ ܠܐܵܣܘܿܛܘܼܬܵܐ ܕܟܲܣܝܵܐ ܗ̄ܘ̣ܬ ܒܹܗ.</l>
<l n="391">:ܡܵܐ ܕܐܸܬܝܲܥܢܲܬ̤ ܐܵܣܘܿܛܘܼܬܵܐ ܘܠܸܩܛܲܬ̤ ܣܲܓܝܼ</l>
<l n="392">ܡܛܲܬ̤ ܨܝܕ ܟܲܝܠܵܐ ܘܲܗܘ̤ܵܐ ܥܲܡܠܵܗ̇ ܐܲܝܟ ܠܵܐ ܥܲܡܠܵܐ.</l>
<l n="393">:ܐܘ ܠܟܼܘܼܢܵܫܵܐ ܕܡܸܬܿܟܲܢܲܫ ܗ̄ܘ̣ܵܐ ܕܠܵܐ ܣܲܒܼܥܘܼܬܵܐ</l>
<l n="394">ܘܡܵܐ ܕܐܟܝܠܘܗܝ ܗܘ̤ܵܐ ܚܲܕ ܡܸܕܡ ܣܲܓܼܝ ܘܲܙܥܘܿܪ.</l>
<l n="395">:ܐܘ ܠܦܘܼܩܕܵܢܵܐ ܕܪܵܕܹܐ ܥܲܡ ܟܠ ܘܲܡܚܲܟܸܡ ܟܠ</l>
<l n="396">ܘܲܡܝܬܹܐ ܠܫܲܝܘܼ ܣܲܓܼܝܐܘܼܬܵܐ ܘܲܙܥܘܿܪܘܼܬܼܵܐ.</l>
<l n="397">:ܣܲܓܝܼ ܗܘ̤ܵܐ ܛܵܒܼ ܥܲܡܠܵܐ ܪܲܒܵܐ ܕܟܼܠܹܗ ܝܵܘܡܵܐ</l>
<l n="398">ܘܲܒܼܨܝܼܪ ܗ̄ܘ̣ܵܐ ܛܵܒܼ ܥܲܡܠܵܐ ܙܥܘܿܪܵܐ ܕܲܚܙ̣ܵܐ ܫܵܥܵܐ.</l>
<l n="399">:ܗܘ̇ ܦܘܼܩܵܕܵܢܵܐ ܒܵܚܪ ܥܲܡ̈ܐܹܐ ܚܵܪ ܒܲܬܼܪ̈ܲܝܗܘܿܢ</l>
<l n="400">ܘܬܩܠ ܐܸܢܘܿܢ ܒܗ̇ܘ ܐܸܣܟܹܝܡܵܐ ܕܟܲܝܠܹܗ ܕܡܲܢܢܵܐ.</l>
<l n="401">:ܒܟܼܝܠܗ ܕܡܲܢܢܵܐ ܦܸܚܡܸ̇ܬ ܐܲܓܼܪܵܐ ܕܣܲܓܝܼ ܘܲܙܥܘܿܪ</l>
<l n="402">ܠܵܐ ܗ̄ܘ̣ܵܐ ܕܦܵܚܸ̇ܡ ܐܸܠܵܐ ܕܕܵܡܹ̇ܐ ܠܦܘܼܬܼ ܬܚܘܝܼܬܵܐ.</l>
<l n="403">:ܠܵܐ ܐܲܝܟ ܣܟܠܵܐܐ ܕܟܲܢܸܫ ܝܲܥܢܹ̈ܐ ܠܐܝܼܘ ܟܲܫܝܼܪܹ̈ܐ</l>
<l n="404">ܘܠܵܘ ܐܲܝܟ ܩܲܠܝܼܠ ܕܠܩܸܛܘ ܬܲܩܢܹ̈ܐ ܦܠܲܚܘ ܢܨܲܚ̈ܐ.</l>
<l n="405">:ܬܲܡ̇ܢ ܟܢܸܫܘ ܒܪܸܚܡܲܬ ܟܪܣܵܐ ܠܩܘܼܝܵܡ ܦܲܓܼܪܵܐ</l>
<l n="406">ܘܗܵܕܟܵܐ ܥܲܙܝܼܘ ܒܥܲܡܠܵܐ ܩܲܫܝܵܐ ܒܬܸܢܵܘܝ ܕܐܲܓܼܪܵܐ.</l>
<l n="407">:ܒܬܸܢܘܵܝ ܕܐܲܓܼܪܵܐ ܠܐܝܼܘ ܩܲܕܵܡ̈ܝܹܐ ܘܲܕܒܵܬܲܪܗܘܿܢ</l>
<l n="408">ܘܲܠܦܘܼܬ ܚܘܼܒܵܐ ܢܣܲܒܼܘ ܦܘܼܪ̈ܥܵܢܹܐ ܕܨܒܼܝܵܢܲܝ̈ܗܘܿܢ.</l>
<l n="409">:ܒܨܒܼܝܵܢ ܢܦܲܫܵܐ ܚܵܪ ܐܵܦ ܚܵܐܲܪ ܡܵܪܹܐ ܟܲܪܡܵܐ</l>
<l n="410">ܘܠܹܗ ܠܨܹܒܼܝܵܢܵܐ ܝܲܗ̄ܒ̣ ܦܘܼܪܥܵܢܵܐ ܕܫܸܡ ܕܝܢܵܪܵܐ.</l>
<l n="411">ܒܫܸܡ ܕܝܼܢܵܪܵܐ ܐܲܢܝܼܚ ܐܸܢܘܿܢ ܡ̣ܢ ܥܲܡܠܝ̈ܗܘܿܢ.</l>
<l n="412">ܘܒܝܵܐ ܐܢܘܿܢ ܡ̣ܢ ܟܪܝܘܼܬܼܵܐ ܕܚܫܹ̈ܐ ܕܣܒܲܠܘ: </l>

<pb ed="http://syriaca.org/manuscript/2289" n="f.335r"/>  
<l n="413">:ܥܕܢ ܪܡܫܵܐ ܩ̣ܪܵܝܗܝ ܠܢܚܐ ܕܚܝܬ ܡܝܼ̈ܬܐ</l>
<l n="414">ܕܡܵܐ ܕܐܬܢܚܲܡܘ ܢܚܘ ܡ̣ܢ ܥܡ̈ܠܐ ܕܡܝܘܿܬܘܼܬܼܵܐ.</l>
<l n="415">:ܒܠܠܝܵܐ ܫܠܹܐ ܥܡܠܹܗ ܕܥܠܡܵܐ ܐܪܥܢܝܵܐ</l>
<l n="416">ܘܒܹܗ ܬܘܼܒ ܕܢ̇ܚ ܕܘܼܒܵܪ ܚ̈ܝܹܐ ܠܵܐ ܡܝܘ̈ܬܹܐ.</l>
<l n="417">:ܒܗ̇ܘ ܕܘܼܒܪܵܐ ܝܗ̇ܒ ܐܓܼܪܵܐ ܠܦܥ̈ܠܹܐ ܠܐܝ̈ܐ</l>
<l n="418">ܘܬܩܸ̇ܠ ܥܡ̈ܐܹܐ ܠܦܘܼܬ ܨܒܝܼܢܵܐ ܕܐܝܠܹܝܢ ܕܥܡ݂ܲܠܘ.</l>
<l n="419">:ܠܦܘܼܬ ܨܒܝܼܢܵܐ ܡ̣ܠܟ ܦܘܪܥܢܵܐ ܠܣܓܼܝ ܘܙܥܘܪ</l>
<l n="420">ܘܝܗܒ̣ ܠܙܥܘܼܪܵܐ ܐܲܝܟ ܣܓܼܝܐܐ ܕܝܹܢܵܪ ܕܝܼܢ̣ܵܘ.</l>
<l n="421">:ܕܝܢܪ ܕܝܢܪ ܫܩܲܠܘ ܗ̄ܘ̣ܵܘ ܐܚܪ̈ܝܹܐ ܩܕܼܵܡ ܩܕܡܝܹ̈ܐ</l>
<l n="422">ܕܕܠܡܵܐ ܢܟܪܘܢ ܡܸܛܠ ܥܲܡܐܐ ܕܚܕܵܐ ܫܥܵܐ.</l>
<l n="423">:ܙܥܘܿܪ ܗ̄ܘ̣ ܥܡܠܵܐ ܕܚܕܵܐ ܫܥܵܐ ܡ̣ܢ ܗ̇ܘ ܐܲܓܼܪܵܐ</l>
<l n="424">ܘܡ̇ܢ ܠ̇ܐ ܢܬܗܲܪ ܒܪܒܘܼܬ ܚܘܼܒܹܗ ܕܝ̇ܗܒ ܐܓܼܪܐ.</l>
<l n="425">:ܒܪܒܘܼܬ ܚܘܼܒܹܗ ܕܝ̇ܗܒ ܐܓܼܪܵܐ ܬܗ݂ܲܪܘ ܩܕܡܝܹ̈ܐ</l>
<l n="426">ܘܣ[...]ܘ ܕܠܗܘ̇ܢ ܝܬܝܼܪܝܗ̇ܒ ܠܦܘܼܬ ܣܘܼܥܪܢܵܐ ܥܸܕܵܢܵܐ.</l>
<l n="427">:ܠܦܘܼܬ ܥܸܕܢܵܐ ܡܬܪܥܹܝܢ ܗ̄ܘ̣ܵܘ ܦܥܵܐܐ ܥܡܝܼ̈ܐܹܐ</l>
<l n="428">ܘܡܣܟܹܝܢ ܗ̄ܘ̣ܵܘ ܠܐܓܼܘܿܐ ܕܝܬܝܼܪ ܡ̣̤ ܫܘܼܘܕܵܝܵܐ.</l>
<l n="429">:ܐܲܝܟ ܫܘܘܕܝܵܐ ܫܩܠܘ ܐܦ ܗܸܢܘܿܢ ܕܲܝܢܵܪ ܕܝܼܢܵܪ</l>
<l n="430">ܘܐܟܪܝܼܘ ܣܓܝܼ ܕܠܐ ܣܠܸܩ ܣܒܼܪܵܐ ܠܘܼܬ ܦܘܪ ܥܢ̄ܐ.</l>
<l n="431">:ܪܛܢܵܐ ܣܟܼܠܐ ܐܘܠܕ ܝܲܨܪܐ ܕܚܣܲܘܡܘܼܬܼܵܐ</l>
<l n="432">ܕܡܸܛܠ ܡܢܵܐ ܗܘ̤ܬ ܫܘܝܘܼܬܵܐ ܒܦܘܪܥܵܢ ܐܓܼܪܵܐ.</l>
<l n="433">:ܥܲܠ ܫܘܝܘܵܬܐ ܪܫܹܝܢ ܗ̄ܘ̣ܵܘ ܠܹܗ ܠܡܪܐ ܒܝܵܬܐ</l>
<l n="434">ܕܥܠܡܢ ܐܫܘܝܼ ܥܡ[...] ܥܘܼܪܐ ܥܲܡ ܣܓܼܝܵܐܐ.</l>
<l n="435">:ܠܡ̇ܢ ܠܲܡ ܐܫܘܼܬܼ ܦܥ̈ܠ̣ܐ ܐܚܪܵܝܐ ܕܚܕܵܐ ܫܵܥܵܐ</l>
<l n="436">ܥܡܢ ܕ[...]ܩܠܢ ܝܘܼܩܪܹܗ ܘܚܘܼܡܹܗ ܕܟܼܠܹܗ ܝܵܘܡܵܐ܀</l>
<l n="437">:ܠܡ̇ܢ ܝܗ̣ܒܬ ܐܓܼܪܵܐ ܠܕܠܵܐ ܐܘܓܪܘ ܒܛܘܼܣܵܐ ܕܝܼܠܲܢ</l>
<l n="438">ܘܦܚܡܬ ܪܗܛܵܐ ܕܟܼܠܗ ܝܘܡܵܐ ܒܚܕܵܐ ܫܥܵܐ.</l>
<l n="439">:ܠܲܢ ܘ̇ܠܐ ܗ̄ܘ̣ܐ ܕܢܣܒ ܝܬܝܼܪ ܕܠܐܸܝܢ ܝܲܬܝܼܪ</l>
<l n="440">ܕܗܟܲܢ ܟܐܢܵܐ ܕܠܦܘܼܬ ܠܐܘܬܵܐ ܐܵܦ ܦܘܼܪܥܢܵܐ.</l>
<l n="441">:ܡܪܹܗ ܐܓܼܪܵܐ ܚ̣ܙܵܐ ܥܸܕܠܝܵܐ ܕܩܕܡܹܗ ܠܚܘܼܒܹܗ</l>
<l n="442">ܘܦܢ̣ܵܐ ܕܬܦܝܼܣ ܚܘܒܢܐܝܼܬ ܠܡܬ̇ ܠܡܬܥܕܠܢ̈ܐ.</l>
<l n="443">:ܚܘܒܢܐܝܼܬ ܥܢܵܝܗܝ ܒܣܝܼܡܵܐ ܠܡܸܬܥܕܠܢܵܐ</l>
<l n="444">:ܘܩ̣ܝܗܝ ܚܒܼܪܹܗ ܟܕܐܐ ܫ̇ܘܹܐ ܠܗܵܢ ܟܘܼܢܝܵܐ</l>
<l n="445">:ܚܒܪܝ ܐܡ̣ܪ ܠܹܗ ܡܪܵܐ ܠܥܒܼܕܹܗ ܕܠܐ ܡܢܘܠ ܐ̄ܢܐ</l>
<l n="446">ܘܠܐ ܡܕܓܠ ܐ̄ܢܐ ܒܬܢܘܝ ܕܐܓܼܪܵܐ ܕܩܨ̇ܬ ܥܲܡܵܟ.</l>
<l n="447">:ܒܚܕ ܕܝܢܪܐ ܩܨܬ ܥܲܡܵܟ ܘܐܢܬ ܣܗ̇ܕ ܐܢܬ</l>
<l n="448">ܣܒܼ ܐܢ̄ܬ ܕܝܼܠܵܟ ܘܠܐ ܢܢܥܕܲܠ ܒܪܒܘܼܬ ܪ̈ܚܡܲܝ.</l>
<l n="449">:ܐܸܢ ܐ̄ܢܐ ܛܒ ܐ̄ܢܐ ܘܲܫܦܝܼܠ ܨܒܝܵܢܝ  ܠܡܬܠ ܣܲܓܼܝ</l>
<l n="450">ܡ̇ܢ ܟܪܝܵܐ ܠܵܟ ܘܡܬܥܕܠ ܐܢܬ ܠܒܲܪ ܡ̣ܢ ܛܲܟܼܣܵܐ.</l>
<l n="451">:ܠܐ ܗ̄ܘ̣ܵܐ ܡܥܕܠ ܥܕܠ ܥܕܘܠܐ ܠܡܪܐ ܐܓܼܪܵܐ</l>
<l n="452">ܘܠܵܐ ܬܘܼܒ ܡܪܵܐ ܪܫ̣ܐ ܠܐܓܼܝܼܪܹ̈ܐ ܐܲܝܟ ܡܵܐ ܕܟܬܝܒ.</l>
<l n="453">:ܠܵܘ ܐܲܝܟ ܕܟܬܝܼܒ ܗܘ̤ܐ ܘܐܢܡܠܲܠ ܫܲܪܒܵܐ ܕܡ̈ܠܐ</l>
<l n="454">ܘܠܵܘ ܐܲܝܟ ܠܐܗܘܼ̈ܝ ܬܪܓܸܡܘ ܐܢܝܢ ܐܡܘܪ̈ܝܗܹܝܢ.</l>
<l n="455">:ܠܦܘܼܬ ܚܘܫܒܹ̈ܐ ܕܡܝܘܬܘܼܬܐ ܬܪܓܸܡܘ ܐܸܢܹܝܢ</l>
<l n="456">ܕܢܟܠܘܢ ܚܨܪܐ ܕܡܬܥܕܠܢ̈ܐ ܕܠܐ ܢܬܥܕܠ.</l>
<l n="457">:ܡܬܥܕܠܢ̈ܐ ܟܠܵܐ ܒܐܣܟܸܝܡܵܐ ܕܣܡ ܥܲܠ ܡܠܹ̈ܐ</l>
<l n="458">ܕܐܸܢ ܐܝܼܬ ܕܥܕܠ ܕܢܫܡܲܥ ܡܸ̈ܠܹܐ ܕܠܐ ܢܬܥܕܲܠ.</l>
<l n="459">:ܒܗܢܵܐ ܢܝܼܫܵܐ ܣܡ ܐܸܣܟܝܡܐ ܕܦܠܠܹܐ ܕܪܛܢܘ</l>
<l n="460">ܠܐ ܗ̄ܘ̣ܐ ܕܪܛܢܘ ܐܠܐ ܕܠܐ ܐ̄ܢܫ ܢܘܼܠܸܕ ܪܸܛܢܵܐ.</l>
<l n="461">:ܠܐ̄ܢܵܫ̈ ܐܠܸܦ ܒܐܣܟܹܝܢ ܪܸܛܢܵܐ ܘܩܵܠ ܡܪܫܘܼܬܼܵܐ</l>
<l n="462">ܕܠܵܐ ܢܬܥܕܠܘܢ ܡܵܐ ܕܡܬܚܢܢܝܢ ܐ̄ܢܫ̈ܐ ܒܛܝܸܒܘ. </l>

<pb ed="http://syriaca.org/manuscript/2289" n="f.335v"/>  
<l n="463">:ܒܛܝܒܘܼ ܐܫܘܝܼ ܡܪܐ ܒܝܬܵܐ ܠܒܢܲܝ̈ ܒܲܝܬܹܗ</l>
<l n="464">ܘܠܵܐ ܚ̇ܫܒ ܗ̄ܘ̣ܵܐ ܟܲܕ ܝܗ̇ܒ ܐܓܼܪܐ ܒܚܕܐ ܫܲܘܝܘ.</l>
<l n="465">:ܒܫܘܝܘܼ ܝܗܒܹܗ ܠܐܓܼܪܐ ܕܦܥ̈ܠܹܐ ܠܵܐ ܗ̄ܘ̣ܵܐ ܡܓܢ</l>
<l n="466">ܐܠܵܐ ܒܕܚܙܵܐ ܫܘܼܝܘܼܬ ܠܸܒܵܐ ܕܫܦܝܵܐ ܘܕܟܼܝܵܐ.</l>
<l n="467">:ܫܘܝܘܼܬ ܚܘܼܒܵܐ ܚܙ̣ܵܐ ܚܙܝܵܐ ܕܲܣܬܝܼܪ̈ܬܵܐ</l>
<l n="468">ܘܝܲܗ̣ܒ ܦܘܼܪܥܵ[...]ܐ ܠܥܡܠܵܐ ܙܥܘܪܐ ܥܲܡ ܣܓ̈ܝܐܐ.</l>
<l n="469">:ܙܥܘܿܪ ܗ̄ܘ̣ܵܐ ܙܒܼܢܵܐ ܕܦܥ̈ܠܐ ܕܐܘܓܲܪܘ ܒܚܕܐ ܫܥܵܐ</l>
<l n="470">ܘܒܪ ܗ̄ܘ̣ܵܐ ܐܓܼܪܵܐ ܠܦܘܼܬ ܨܒܼܝܢܵܐ ܕܡܛܝܲܒܼ ܗ̄ܘ̣ܵܐ.</l>
<l n="471">:ܕܠܵܐ ܐܢܫ ܐܓܪܢ ܦܢܝܼܘ ܡܠܬܵܐ ܟܲܕ ܐܫܬܐܲܠܘ</l>
<l n="472">ܐܲܝܟ ܐ̄ܢܫ ܟܐܡܲܪ ܕܠܵܐ ܐܝܬܲܝܢ ܗ̣ܘܝܢ ܒܙܒܲܢ ܥܡܠܵܐ.</l>
<l n="473">:ܘܛܵܟ ܐܡ̇ܪܝܼܢ ܗ̄ܘ̣ܵܘ ܠܡܪܹܐ ܒܲܝܬܵܐ ܐܸܠܘ ܦܐܹܐ ܗ̄ܘ̣ܵܐ</l>
<l n="474">ܕܐܠܘܿ ܗܘܝܢܲܢ ܒܫܘܼܪܵܝ ܝܘܡܵܐ ܥܡܠܲܢܢ ܣܲܓܿܝܼ.</l>
<l n="475">:ܠܗܵܢ ܛܘܝܒܼܵܐ ܕܗܵܢ ܨܒܼܝܢܵܐ ܝܗܸܒ̣ ܗ̣̄ܘܵܐ ܐܓܼܪܵܐ</l>
<l n="476">ܘܚܘܝܼ ܕܫ̇ܘܐ ܛܘܼܝܵܒܼ ܚܘܼܒܵܐ ܠܐܓܼܪܬ ܥܦܝܼܦܵܐ.</l>
<l n="477">:ܐܸܓܼܪܵܐ ܥܦܝܦܵܐ ܐܚܪ̈ܝܹܐ ܫܩ̣ܠܘ ܗ̄ܘ̣ܵܘ ܥܲܡ ܩܲܕܼܡ̈ܝܹܐ</l>
<l n="478">ܚܲܕ ܕܝܒܪܵܐ ܕܡܘܼܠܝܵܢ ܚܝܹ̈ܐ ܕܠܵܐ ܡܸܬܚܒܲܠ.</l>
<l n="479">:ܠܡܘܠܟܢ ܚ̈ܝܹܐ ܠܵܐ ܡܝܘ̈ܬܐ ܩ̣ܪܵܐ ܕܝܹܢܪܵܐ</l>
<l n="480">ܕܗܘܹܐ ܠܟܹܐܢܵܐ ܒܕܘܟܲܬܼ ܐܓܼܪܵܐ ܚܠܦ ܥܡܠܲܝ̈ܗܘܿܢ.</l>
<l n="481">:ܚܠܵܦ ܥܡܠܝ̈ܗܘܢ ܢܣܒܝܼܢ ܐܓܼܪܵܐ ܒܟܹܐܢܘܼ</l>
<l n="482">ܘܥܠܚܲܕ ܡܢܗܘܿܢ ܥܦܝܼܦ ܦܘܪܥܢܹܗ ܠܦܘܼܬ ܨܒܥܢܹܗ.</l>
<l n="483">:ܠܦܘܼܬܼ ܨܒܝܢܵܐ ܫܩܠܘ ܦܘܪܥܵܢܵܐ ܐܚܪ̈ܝܐ ܘܩܕܡܹ̈ܐ</l>
<l n="484">ܘܝܼܠܦܘ ܛܟܼܣܵܐ ܕܫܲܦܝܼܪ ܦܪܢܣ ܡܵܪܵܐ ܠܥܒܕܵܘ̈ܗܝ.</l>
<l n="485">:ܛܟܼܣܵܐ ܪܒܵܐ ܝܠܦܘ ܟܠ ܕܵܪ̈ܝܼܢ ܒܗܢܵܐ ܛܟܼܣܵܐ</l>
<l n="486">ܕܠܵܐ ܢܬܪܦܘܢ ܡܵܐ ܕܡܬܐܓܼܪܝܼܢ ܠܕܚܠܲܬܼ ܩܘܼܫܬܵܐ.</l>
<l n="487">:ܠܕܪܹ̈ܐ ܕܐܬܹܝܢ ܐܩܢܝܼ ܣܲܒܼܪܵܐ ܒܫܘܝܘܼܬ ܐܓܼܪܵܐ</l>
<l n="488">ܘܝܲܬܝܼܪ ܠܒܸܒ ܒܗ̇ܝ ܕܐ̄ܚܪ̈ܝܹܐ ܫܩ݂ܲܠܘ ܩܕܼܡܝܲܬ.</l>
<l n="489">:ܐܚܪ̈ܝܹܐ ܐܡܝܼܪ ܕܫܩ̣ܠܘ ܐܲܓܼܪܵܐ ܩܕܼܵܡ ܩܕܡ̈ܝܹܐ</l>
<l n="490">ܠܵܐ ܗ̄ܘ̣ܵܐ ܕܫܩ̣ܠܘ ܐܠܵܐ ܕܢܘܪܸܒ ܙܥܘܿܪܘܼܬ ܠܸܒܵܐ.</l>
<l n="491">:ܚܲܕ ܗ̄ܘ̣ ܪܸܡܙܐ ܕܝ̇ܗܒ ܐܲܓܼܪܵܐ ܠܟܼܠ ܥܲܡ ܟܠܵܐ</l>
<l n="492">ܘܠܲܝܬ ܬܘܗܝܵܐ ܒܹܝܬܼ ܡܘܗܒܬܵܐ ܘܠܡܘܗܒܬܼܵܐ.</l>
<l n="493">:ܠܲܝܬ ܓܹܝܪ ܬܡ̇ܢ ܕܩܕܡ ܘܐܚܪܝ ܒܥܕܵܢ ܕܝܼܢܵܐ</l>
<l n="494">ܕܚܲܕ ܗ̄ܘ̣ ܕܝܼܢܵܐ ܘܚܲܕ ܦܘܼܪܥܢܵܐ ܘܚܲܕ ܦܘܼܪܫܵܢܵܐ.</l>
<l n="495">:ܒܪܡܙܵܐ ܗ̈ܝܘܢ ܟܠ ܕܡܬܝܼ̈ܒܵܢ ܥܲܠ ܗ̇ܘ ܝܘܡܵܐ</l>
<l n="496">ܘܠܲܝܬ ܠܵܗ̇ ܦܸܚܡ̈ܐ ܠܩܠܝܼܠܘܼܬܹܗ ܕܗ̇ܘ ܦܘܼܩܕܵܢܵܐ.</l>
<l n="497">:ܚܲܕ ܦܘܼܩܕܢܵܐ ܦܩ̇ܕ ܡ̣ܢ ܫܸܠܝ ܠܡܬܦܩܕܢܹ̈ܐ</l>
<l n="498">ܘܩܡ ܟܠܡܸܕܡ ܐܝܟ ܗ̇ܘ ܕܦܩܝܼܕ ܡ̣ܢ ܫܘܼܪܝܵܐ.</l>
<l n="499">:ܬܵܘ ܟܹܝܬ ܢܫܡܲܥ ܠܗ̇ܘ ܦܘܼܩܕܢܵܐ ܕܪܲܒ ܦܘܩܕܢܹܗ</l>
<l n="500">ܘܢܛܲܪ ܛܲܟܼܣܵܐ ܩܕܼܵܡ ܗ̇ܘ ܝܵܘܡܵܐ ܕܡܛܟܣ ܟܠ.</l>
<l n="501">:ܬܵܘ ܢܬܬܓܪ ܥܲܡ ܐܓܼܝܼܪܹ݁ܐ ܙܢܲܝ̈ ܛܒ̈ܬܐ</l>
<l n="502">ܘܢܦܠܘܿܝܝ ܢܦܫܲܢ ܐܝܟ ܡܵܐ ܕܠܦܲܚܘ ܟܐܢܹ̈ܐ ܠܐ̄ܢܫ̈ܐ.</l>
<l n="503">:ܟܐܢܹ̈ܐ ܠܐܢ̈ܫܐ ܦܠܚ̣ܘ ܕܟܼܝܼܐܹܝܬ ܐܲܝܟ ܕܠܟܼܪܡܵܐ</l>
<l n="504">ܚܫܲܢ ܬܵܘ ܢܸܦܠܘܿܚ ܐܦܸܢ ܢܦܫܲܢ ܒܕܫܦܝܵܪ̈ܵܢ.</l>
<l n="505">:ܒܕܫܦܝܪ̈ܢ ܢܥܢܹܐ ܢܦܫܲܢ ܥܲܡ ܗܕܡܲܝ̈ܢ</l>
<l n="506">ܘܠܐ ܢܬܪܦܹܗ ܡ̣ܢ ܦܘܼܠܚܢܵܐ ܕܫܦܝܪ̈ܬܵܐ.</l>
<l n="507">:ܒܦܓܼܪܵܐ ܘܢܦܫܵܐ ܢܦܠܘܿܚ ܟܠܢܵܫ ܦܘܼܠܚܵܢ ܚܝܹ̈ܐ</l>
<l n="508">ܒܪ̈ܓܼܫܐ ܓܠܝ̈ܐ ܘܙܘܥ̈ܐ ܟܣܝ̈ܐ ܕܚܲܕ ܒܲܪܢܫܵܐ.</l>
<l n="509">ܚܲܕ ܒܪܢܵܫܵܐ ܐܝܼܬܹܝܗ̇̄ ܢܦܫܲܢ ܥܲܡ ܗܕܡܲܝ̈ܢ: </l>

<pb ed="http://syriaca.org/manuscript/2289" n="f.336r"/>  
<l n="510">ܒܚܕ ܪܸܥܝܢܵܐ ܢܸܦܪܘܿܠ ܛܲܝܒܘܼ ܠܡܬܘܢܢܲܢ܀</l>
                </div2>
            </div1>
        </body>
    </text>
</TEI>
