<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8565">On the Passion
                    - <foreign xml:lang="syr">ܡܲܪܒܲܥܪܘܿܒܼܬܵܐ ܕܚܲܫܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
<respStmt>
<resp>based upon</resp>
<name><ptr target="#sourceDesc1"/></name>
</respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/63</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier type="preferred">
<idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
             <creation>
                 <origDate type="composition" from="0450" to="0500">Second half of the fifth century CE</origDate>
             </creation>
        </profileDesc>
        <revisionDesc status="uncorrectedTranscription">
             <change when="2019-04-26" who="http://syriaca.org/person.xml#jwalters">Added origDate</change>  
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-13" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="ManuscriptTranscription">
        <body>
            <div type="title">
                <ab xml:lang="syr">ܡܲܪܒܲܥܪܘܿܒܼܬܵܐ ܕܚܲܫܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/" n="f.147r"/>
                <l>ܝܝܼܠܹܗ ܟܲܕ ܕܝܼܠܹܗ.</l>
                <l>ܡܸܐܡܪܵܐ ܕܥܸܣܪܝܢ ܘܫܲܒܥܵܐ.</l>
                <l>:ܘܡܸܬܐ ܡܲܪܒܲܥܪܘܿܒܼܬܵܐ ܕܚܲܫܵܐ ܥܘ[ܐ] ܒܪܝܼܟ ܕܒܩܸܛܠܹܗ ܩܲܛܠܵܗ̇ ܠܲܚܛܝܼܬܼܵܐ</l>
                <l>ܘܲܒܼܡܘܼܟܵܟܹܗ ܫܲܝܸܢ ܠܪ̈ܓܼܙܐ܀</l>
                <l>ܐܲܚܲܝ̈܀</l>
            </div>
            <div type="text" xml:lang="syr">
                <l n="1">:ܒܲܪܢܵܫܵܐ ܡܵܐܢܵܐ ܕܚܸܨܦܵܐ</l>
                <l n="2">ܕܣܝܼܡܵܐ ܒܹܗ ܣܝܼܡܲܬ ܚܲܝܹ̈ܐ.</l>
                <l n="3">:ܠܵܘ ܕܝܼܠܹܗ ܗ̤ܝ ܪܲܒܘܼܬܼܵܐ</l>
                <l n="4">ܐܸܠܵܐ ܕܚܲܝܠܐ ܕܥܵܒܼܘܿܕܹܗ.</l>
                <l n="5">:ܒܡܵܐܢܵܐ ܫܝܼܛܵܐ ܡܸܬܿܬܿܣܝܼ̈ܡܵܢ</l>
                <l n="6">ܝܩܝܼܪ̈ܬܵܐ ܕܒܹܝܬܼ ܐܵܕܵܡ.</l>
                <l n="7">:ܘܟܲܕ ܛܵܒܼ ܫܝܼܛܵܐ ܗ̄ܘ̣ ܒܲܟܼܝܵܢܹܗ</l>
                <l n="8">ܫܒܝܼܚ̇ܵܬܐ ܒܹܗ ܡܸܬܼܢܲܛܪ̈ܵܢ.</l>
                <l n="9">:ܒܡܵܐܢܵܐ ܕܢܩܐ ܐܲܬܒܼܪܵܐ</l>
                <l n="10">ܣܝܼܡܝܼܢ ܓܲܙ̈ܐ ܡܝܘ̈ܬܐ.</l>
                <l n="11">:ܘܒܦܓܪܢ ܡܵܘܠܸܕ ܚܲܫܹ̈ܐ</l>
                <l n="12">ܫܪܵܐ ܒܹܗ ܐܝܼܬܝܵܐ ܕܠܵܐ ܚܵܐܸܫ.</l>
                <l n="13">:ܚܸܨܦܵܐ ܫܝܼܛܵܐ ܒܲܪܢܫܵܐ</l>
                <l n="14">ܘܫܝܼܛ ܒܲܟܼܝܵܢܹܗ ܐܲܝܟ ܚܸܨܦܵܐ.</l>
                <l n="15">:ܘܲܕܗܵܘܹܐ ܥܘܼܡܪܵܐ ܠܒܵܪܘܿܝܹܗ</l>
                <l n="16">ܥܲܒܼܕܹܗ ܡܵܐܢܵܐ ܝܲܩܝܼܪܵܐ.</l>
                <l n="17">:ܫܒܚܼܝ ܗ̄ܘ̣ܵܐ ܘܲܦܐܹܐ ܬܘܼܩܵܢܹܗ</l>
                <l n="18">ܟܲܕܼ ܛܵܒܼ ܡܕܪܐ ܐܝܼܬܼܵܘܗܝ ܗ̄ܘ̣ܵܐ.</l>
                <l n="19">ܘܕܫܡܲܥ ܡܸ̈ܠܹܐ ܕܢܵܟܼܘܿܠܹܗ: </l>

                <pb ed="http://syriaca.org/manuscript/" n="f.147v"/>

                <l n="20">ܦܫܵܐ ܠܫܝܼܛܘܼܬܵܐ ܕܲܟܼܝܵܢܹܗ.</l>
                <l n="21">:[...]ܠܐ ܒܣܡܬ̤ ܠܹܗ ܠܒܼܵܪܘܿܝܵܐ</l>
                <l n="22">ܕܢܲܗܸܠ ܒܝܼܫܵܐ ܒܬܘܼܩܵܢܹܗ.</l>
                <l n="23">:ܕܠܵܐ ܢܸܫܬܲܒܼܗܲܪ ܚܲܣܵܡܵܐ</l>
                <l n="24">ܕܒܚܲܝܠܹܗ ܚܲܣܢܹܗ ܠܐܵܕܼܵܡ.</l>
                <l n="25">:ܫܲܩܠܹܗ ܠܡܵܐܢܵܐ ܕܐܸܬܼܚܲܒܲܠ</l>
                <l n="26">ܕܡܸܕܪܹܗ ܕܐܵܕ̇ܡ ܡܵܘܝܬܵܐ.</l>
                <l n="27">:ܘܓܲܒܼܠܹܗ ܒܪܘܼܚܵܐ ܚܠܦ ܡܲܝ̈ܐ</l>
                <l n="28">ܕܢܼܗܘܹܐ ܫܲܪܝܼܪ ܬܘܼܩܸܢܹܗ.</l>
                <l n="29">:ܕܬܲܒܼܪܹܗ ܡܵܘܬܵܐ ܠܲܟܼܝܵܢܹܗ</l>
                <l n="30">ܘܚܲܒܸܠ ܫܘܼܪܵܐ ܕܨܘܼܪܵܬܹܗ.</l>
                <l n="31">:ܢܣܟܗ ܒܟܼܘܪܵܐ ܪܘܼܚܵܢܵܐ</l>
                <l n="32">ܕܠܵܐ ܢܸܫܚܲܬ̤ ܬܘܼܒܼ ܒܲܚܛܝܼܬܵܐ.</l>
                <l n="33">:ܫܲܩܠܹܗ ܠܨܲܠܡܲܗ ܒܵܪܘܿܝܵܐ</l>
                <l n="34">ܘܥܲܒܼܕܹܗ ܢܵܘܣܵܐ ܘܥܡ̣ܪ ܒܹܗ.</l>
                <l n="35">:ܕܠܵܐ ܢܸܫܬܲܠܲܛ ܚܲܣܵܡܵܐ</l>
                <l n="36">ܕܒܗܝܟܠ ܡܲܠܟܵܐ ܓܸܥܡܲܪ.</l>
                <l n="37">:ܚܲܕ ܡ̣ܢ ܓܸܢܣܵܐ ܕܡܵܝܘܿܬܹ̈ܐ</l>
                <l n="38">ܓܒܼܵܐ ܠܹܗ ܐܝܼܬܼܝܵܐ ܘܥܡ̣ܪ ܒܹܗ.</l>
                <l n="39">:ܘܲܒܼܪܘܼܟܵܒܼܵܐ ܕܬܘܼܩܵܢܹܗ</l>
                <l n="40">ܐܣܪܗ ܠܚܘܼܒܵܗ̇ ܕܲܒܼܪܝܼܬܼܵܐ.</l>
                <l n="41">:ܘܡܸܢܹܗ ܕܡܸܕܪܵܐ ܕܒܹܝܬܼ ܐܵܕܵܡ</l>
                <l n="42">ܪܲܟܼܒܼ ܨܲܠܡܵܐ ܐܲܝܟ ܐܵܕܵܡ.</l>
                <l n="43">:ܘܓܼܡܪܗ ܒܚܲܫܹ̈ܐ ܕܡܝܘ̈ܬܐ</l>
                <l n="44">ܒܝܲܕ ܚܲܝܠܵܐ ܕܐܲܠܵܗܘܼܬܹܗ.</l>
                <l n="45">:ܒܝܲܕ ܚܲܝܵܠܐ ܕܪܘܼܚܵܐ ܓܲܒܼܠܹܗ</l>
                <l n="46">ܕܠܵܐ ܙܪܥܵܐ ܕܫܵܘܬܵܦܘܼܬܼܵܐ.</l>
                <l n="47">:ܕܢܸܗܘܹܐ ܕܵܡܹܐ ܒܟܼܠܡܸܕܹܡ</l>
                <l n="48">ܠܐ̇ܕܵܡ ܨܲܠܡܵܐ ܩܲܕܡܵܝܵܐ.</l>
                <l n="49">:ܕܐܝܟܢܐ ܕܒܝܲܕ ܐܵܕܼܵܡ</l>
                <l n="50">ܥܲܠ ܡܵܘܬܵܐ ܘܚܲܒܸܠ ܓܸܢܣܹܗ.</l>
                <l n="51">:ܒܐܵܕܼܵܡ ܨܲܠܡܵܐ ܬܪܲܝܢܐ</l>
                <l n="52">ܢܸܫܪܹܐ ܟܒܝܼ̈ܫܹܐ ܡ̣ܢ ܡܵܘܬܵܐ.</l>
                <l n="53">:ܒܟܼܠܗܹܝܢ ܕܐܵܕܵܡ ܐܸܫܬܵܘܬܲܦ</l>
                <l n="54">ܒܲܪܢܫܵܐ ܐܵܕܼܵܡ ܕܲܬܼܪܹܝܢ.</l>
                <l n="55">:ܘܡ̣ܢ ܕܐܸܬܬܲܣܝܼ ܒܝܲܕܼ ܚܲܫܹ̈ܐ</l>
                <l n="56">ܦܪܲܩ ܡ̣ܢ ܡܵܘܬܵܐ ܠܡܵܝܘ̈ܬܹܐ.</l>
                <l n="57">:ܬܫܥܵܐ ܝܪ̈ܚܝܼܢ ܐܲܝܟ ܛܲܟܼܣܵܐ</l>
                <l n="58">:ܒܟܲܪܣܵܐ ܕܒܸܣܪܵܐ ܡܕܲܝܲܪܘܵܐ</l>
                <l n="59">ܘܒܚܸܒܼܠܹ̈ܐ ܘܚܫ̈ܐ ܕܝܠܕܵܐ.</l>
                <l n="60">:ܕܢܲܚ ܡ̣ܢ ܟܲܪܣܵܐ ܕܝܵܠܸܕܬܹܗ</l>
                <l n="61">ܝܢܸܩ ܚܲܠܒܼܵܐ ܐܲܝܟ ܫܲܒܼܪܵܐ.</l>
                <l n="62">:ܕܢܚܘܹܐ ܕܒܲܪ ܓܸܢܣܲܢ ܗ̄ܘ̣</l>
                <l n="63">:ܘܩܲܕܲܒܼ ܕܒܼܚܹ̈ܐ ܐܲܝܟ ܟܠܢܵܫ</l>
                <l n="64">ܕܢܸܦܪܘܿܠ ܩܘܼܒܵܠ ܛܲܝܒܲܘܼܬܼܵܐ.</l>
                <l n="65">:ܐܲܪܡܝܼ ܓܙܘܼܪܬܵܐ ܥܲܠ ܦܲܓܼܪܹܗ</l>
                <l n="66">ܕܢܸܫܬܲܪܪ ܒܹܗ ܡܘܼܠܟܵܢܵܐ.</l>
                <l n="67">:ܕܢܸܗܘܘܿܢ ܥܲܡܹ̈ܐܗ ܝܪ̈ܘܬܐ</l>
                <l n="68">ܒܗܘܼܬܪܵܐ ܕܒܘܪ̈ܟܵܬܹܗ ܕܐܲܒܼܪܵܡ.</l>
                <l n="69">:ܐܸܬܼܪܒܝܼ ܐܲܝܟ ܝܠܘܼܕܵܐ</l>
                <l n="70">ܕܝܠܘܼܕܵܐ ܗ̄ܘ̣ܵܐ ܒܫܪܪܐ.</l>
                <l n="71">:ܘܒܼܝܲܕ ܚܲܝܠܵܐ ܕܛܲܝܒܘܼܬܵܐ</l>
                <l n="72">ܬܸܐܕܲܪܓ ܠܲܓܼܡܝܼܪܘܼܬܵܐ.</l>
                <l n="73">:ܩܪܸܒܼ ܠܲܟܼܡܵܕܵܐ ܕܲܒܼܡܲܝ̈ܵܐ</l>
                <l n="74">ܕܢܸܕܪܘܿܫ ܐܘܼܪܚܵܐ ܠܡܝܘ̈ܬܹܗ.</l>
                <l n="75">:ܘܟܲܕ ܕܟܼܝܵܐ ܗ̄ܘ̣ܵܐ ܒܲܩܢܘܿܡܹܗ</l>
                <l n="76">ܕܟܼܝܼ ܛܲܡ̈ܐܹܐ ܒܲ[ܩܢܘܿ]ܡܹܗ ܒܲܥܡܵܕܹܗ.</l>
                <l n="77">:ܥܲܡܹܗ ܗ̄ܘ̣ܵܐ ܡ̣ܢ ܫܘܼܪܵܝܵܐ</l>
                <l n="78">ܡܸܠܬܹܗ ܕܐܲܒܼܵܐ ܚܝܼܕܵܝܵܐ.</l>
                <l n="79">:ܥܲܡܹܗ ܗ̄ܘ̣ܵܐ ܘܒܹܗ ܥܡ̇ܪ ܗ̄ܘ̣ܵܐ</l>
                <l n="80">ܘܠܵܐ ܡܫܵܘܬܲܦ ܗ̄ܘ̣ܵܐ ܒܡܵܟܬܹ̈ܐ.</l>
                <l n="81">:ܗܘ̤ ܒܲܟܼܝܢܹܗ ܪܵܒܸܐ ܗ̄ܘ̣ܵܐ</l>
                <l n="82">ܒܚܸܟܡܬܐ ܘܲܒܼܛܲܝܒܲܘܼܬܵܐ.</l>
                <l n="83">:ܘܐܝܼܬܝܵܐ ܒܕܝܼܠܹܗ ܡܩܵܘܹܐ ܗ̄ܘ̣ܵܐ</l>
                <l n="84">ܕܠܵܬ ܫܘܼܓܼܢܵܝܵܐ ܘܫܘܼܚܠܵܦܵܐ.</l>
                <l n="85">:ܥܲܡ ܐ̄ܢܫܐ ܡܬܗܦܟ ܗ̄ܘ̣ܵܐ</l>
                <l n="86">ܒܪܢܫܵܐ ܐܕܼܵܡ ܕܬܪܹܝܢ.</l>
                <l n="87">:ܕܢܦܢܹܐ ܠܐ̄ܢܫܐ ܡ̣ܢ ܛܘܿܥܝܲ</l>
                <l n="88">ܠܝܲܕ ܥܬܐ ܕܚܲܝܹ̈ܐ ܕܐܵܘܒܸܕܘ.</l>
                <l n="89">:ܠܟܐܒܹ̈ܐ ܕܦܲܓܼܪܵܐ ܡܲܐܣܹܐ ܗ̄ܘ̣ܵܐ</l>
                <l n="90">ܕܠܵܐ ܣܲܡܡܵܢܹ̈ܐ ܐ̄ܢܵܫܝܹ̈ܐ.</l>
                <l n="91">:ܘܡܘܼܡܹ̈ܐ ܕܢܲܦܫܵܐ ܡܕܲܟܹܐ ܗ̄ܘ̣ܵܐ</l>
                <l n="92">ܒܚܲܝܠܵܐ ܕܪܘܼܚܵܐ ܩܲܕܝܼܫܵܐ.</l>
                <l n="93">:ܒܛܝܢܐ ܡܥܲܘܪ ܒܒ̈ܬܐ</l>
                <l n="94">ܥܝܢܹ̈ܐ ܦܵܬܲܚ ܕܣܲܡܵܝ̈ܐ.</l>
                <l n="95">:ܘܡ̣ܢ ܢܲܚ̈ܬܹܐ ܕܥܲܠ ܗܲܕܡܵܘ̈ܗܝ</l>
                <l n="96">:ܡܡܲܚܬܐ ܩܢܬ̤ ܚܘܼܠܡܵܢܵܐ</l>
                <l n="97">:ܝܲܗ̄ܒ̣ ܠܲܚܓܼܝܼܪܹ̈ܐ ܗܲܕܡܹ̈ܐ</l>
                <l n="98">ܘܠܡܫܪ̈ܝܐ ܗܠܪܬܹ̈ܐ.</l>
                <l n="99">:ܘܦܬܲܚ ܐܸܕܢܹ̈ܐ ܣܟܝܼܪ̈ܵܬܐ</l>
                <l n="100">ܘܨܵܬܼ ܚܲܠܝܘܼܬܵܐ ܕܦܸܬܓܵܡܵܘ̈ܗܝ.</l>
                <l n="101">:ܠܟܸܐܒܹ̈ܐ ܓܠ̈ܝܐ ܪܵܕܸܦ ܗ̄ܘ̣ܵܐ</l>
                <l n="102">ܘܚܵܘܒܹ̈ܐ ܟܣܲܝܵ̈ܐ ܡܲܐܣܹܐ ܗ̄ܘ̣ܵܐ.</l>
                <l n="103">:ܘܒܓܠܝ̈ܬܐ ܡܚܵܬܹܐ ܗ̄ܘ̣ܵܐ</l>
                <l n="104">ܕܫܲܠܝܼܛ ܗ̄ܘ̣ ܥܲܠ ܟܲܣܝ̈ܬܐ.</l>
                <l n="105">ܠܡܵܘܬܵܐ ܒܩܵܠܵܐ ܦܲܩܕ ܗ̄ܘ̣ܵܐ: </l>

                <pb ed="http://syriaca.org/manuscript/" n="f.148r"/>

                <l n="106">:ܕܢܦܢܹܐ ܠܡܝܼ̈ܬܹܐ ܕܒܼܠܥ</l>
                <l n="107">:ܘܲܒܼܚܘܼܬܵܡܵܐ ܕܦܸܬܼܓܵܡܵܘ̈ܗܝ</l>
                <l n="108">ܡܝܼ̈ܬܐ ܠܚ̈ܝܐ ܦܵܢܹܝܢ ܗ̄ܘ̣ܵܘ.</l>
                <l n="109">:ܡܝ̈ܬܐ ܠܬܵܬܼܵܐ ܕܐܸܬܼܢܚܲܡܘ</l>
                <l n="110">ܣܵܗܕܹ̈ܐ ܗܘ̤ܘ ܠܹܗ ܫܲܪܝܼܪܹ̈ܐ.</l>
                <l n="111">:ܟܲܕ ܩܵܠܹܝܢ ܥܲܠ ܢܘܼܚܵܡܵܐ</l>
                <l n="112">ܕܡܼܟܹܝܠ ܡܵܘܬܵܐ ܒܵܛܹܠ ܠܹܗ.</l>
                <l n="113">:ܠܕܲܝܘܹ̈ܐ ܒܡܸܠܬܹܗ ܪܵܕܹܦ ܗ̄ܘ̣ܵܐ</l>
                <l n="114">ܕܲܢܫܲܢܘܿܢ ܡ̣ܢ ܥܘܼܡܪ̈ܲܝܗܘܿܢ.</l>
                <l n="115">:ܟܲܕ ܩܵܥܹܝܢ ܠܹܗ ܡܵܪ̈ܘܿܕܹܐ</l>
                <l n="116">ܕܠܵܐ ܢܫܲܢܸܩ ܠܲܢ ܒܲܪܕܘܝܼܕ.</l>
                <l n="117">:ܐܵܦ ܗܸܢܘܿܢ ܟܲܕܼ ܠܵܐ ܨܵܒܹܝܢ</l>
                <l n="118">ܩܲܕܸܡܘ ܐܲܟܼܪܸܙܘ ܫܘܼܠܛܵܢܹܗ.</l>
                <l n="119">:ܕܲܥܬܝܼܕ ܕܢܸܬܿܬܿܒܲܥ ܟܲܣܝ̈ܬܐ</l>
                <l n="120">ܒܕܝܼܢܐ ܟܹܐܢܵܐ ܕܒܘܼܚܵܪܢܹܗ.</l>
                <l n="121">:ܒܚܘܼܠܡܵܢܵܐ ܕܦܲܓܼܪܵܐ ܚܵܘܝܼ</l>
                <l n="122">ܕܐܵܦ ܚܵܘܒܹ̈ܐ ܕܐ̄ܢܵܫܵܐ ܡܲܐܣܹܐ.</l>
                <l n="123">:ܘܲܒܼܗܝܼ̈ܬܐ ܬܠܬܵܐ ܕܐܩܝܼܡ</l>
                <l n="124">ܩܝܵܡܬܼܵܐ ܐܲܟܼܪܸܙ ܠܲܫܒܼܝܼܪܹ̈ܐ.</l>
                <l n="125">:ܒܕܲܝܘܹ̈ܐ ܕܪܕܦ ܡ̣ܢ ܐ̄ܢܫܐ</l>
                <l n="126">ܫܪ̣ܵܝܗܝ ܠܫܘܼܠܛܵܢܹܗ ܕܢܲܟܼܝܼܠܵܐ.</l>
                <l n="127">:ܘܐܲܦܢܝܼ ܫܒܝܼܬܹܗ ܕܫܲܒܵܝܵܐ</l>
                <l n="128">ܒܐ̄ܢܵܫܵܐ ܕܐܲܥܕܝܼ ܡ̣ܢ ܐܝܼܕܵܘ̈ܗܝ.</l>
                <l n="129">:ܩܥܵܐ ܚܲܣܵܡܵܐ ܘܐܸܬܼܡܲܪܡܲܪ</l>
                <l n="130">ܘܐܲܙܥܸܩ ܘܐܲܝܸܠܸܠ ܒܲܒܼܟܼܵܬܼܵܐ.</l>
                <l n="131">:ܕܓܢ̄ܒܿܪܵܐ ܢܦܲܩ ܠܲܩܪܵܒܼܵܐ</l>
                <l n="132">ܕܢܥܕܹܐ ܫܒܝܼܬܹܗ ܕܫܲܒܵܝܵܐ.</l>
                <l n="133">:ܟܲܢܸܫ ܚܲܝܠܵܐ ܕܫܘܼܠܛܵܢܹܗ</l>
                <l n="134">ܛܪܘܼܢܵܠ ܠܘܩܒ̣ܵܠ ܙܲܟܵܝܵܐ.</l>
                <l n="135">:ܟܲܕ ܣܒ̇ܪ ܗ̄ܘ̣ܵܐ ܕܚܵܣܸܢ ܠܹܗ</l>
                <l n="136">ܒܝܲܕܼ ܡܵܘܬܐ ܠܡܲܚܹܐ ܡܝܼ̈ܬܹܐ.</l>
                <l n="137">:ܒܲܩܪܵܒܼܵܐ ܕܠܘܼܩܒܼܵܠ ܐܵܕܼܵܡ</l>
                <l n="138">ܚܸܘܝܵܐ ܠܒܸܫ ܙܲܝܢܵܐ ܘܐܲܩܪܸܒܼ.</l>
                <l n="139">:ܘܗܵܫܵܐ ܠܘܼܩܒܵܠ ܦܪܘܿܩܲܢ</l>
                <l n="140">ܒܐܵܕܼܵܡ ܐܲܩܪܸܒܼ ܥܲܡ ܐܵܕܼܵܡ.</l>
                <l n="141">:ܒܢܲܝ̈ ܐܲܒܼܪܗܵܡ ܕܐܸܬܚܲܪܲܪܘ</l>
                <l n="142">ܡ̣ܢ ܥܲܒܼܕܘܼܬܼܵܐ ܕܡܸܨܪ̈ܝܹܐ.</l>
                <l n="143">:ܙܝܼܢܵܐ ܗܘ̤ܵܘ ܠܹܗ ܠܲܢܟܼܝܼܠܵܐ</l>
                <l n="144">ܘܲܠܒܸܫ ܘܐܲܩܪܸܒܼ ܥܲܡ ܡܵܪܲܢ.</l>
                <l n="145">:ܒܥܹܐܕܵܐ ܕܦܸܨܚܵܐ ܫܓܼܫ ܐܸܢܘܿܢ</l>
                <l n="146">ܛܪܘܢܐ ܠܦܠܚ̈ܐ ܕܓܼܒܼܐ ܠܹܗ.</l>
                <l n="147">:ܕܲܢܣܲܝܥܘܼܢܵܝܗܝ ܡܲܪ̈ܚܹܐ</l>
                <l n="148">ܒܝܲܕܼ ܣܲܝ̈ܦܹܐ ܕܠܫܵܢܲܝ̈ܗܘܿܢ.</l>
                <l n="149">:ܦܲܥ̈ܠܹܐ ܗܘ̣ܘ ܠܹܗ ܠܲܢܟܝܼܠܵܐ</l>
                <l n="150">ܒܢܲܝ̈ ܐܵܪܲܡ ܠܘܼܩܒܼܵܠ ܐܵܕܼܵܡ.</l>
                <l n="151">:ܘܫܲܡܠܝܼ ܪܸܓܼܬܹܗ ܒܐܝܼܕܲܝ̈ܗܘܿܢ</l>
                <l n="152">ܐܲܝܟ ܕܒܚܘܝܵܐ ܠܘܵܬ ܐܵܕܼܵܡ.</l>
                <l n="153">:ܠܵܘ ܕܝܼܠܹܗ ܗ̄ܘ̣ܵܐ ܨܒܼܝܵܢܵܐ</l>
                <l n="154">ܕܒܥܹܕܵܐ ܢܸܣܥܹܐ ܠܩܸܛܠܵܐ.</l>
                <l n="155">:ܡܫܝܼܚܵܐ ܫܲܡܠܝܼ ܒܲܥܒܼܵܕܵܐ</l>
                <l n="156">ܡܕܿܒܼܪܵܢܘܼܬܵܐ ܕܐ̄ܢܵܫܘܼܬܹܗ.</l>
                <l n="157">:ܒܥܹܐܕܵܐ ܝܲܗ̣ܒܼ ܢܲܦܫܹܗ ܠܕܒܸܚܵܐ</l>
                <l n="158">ܕܢܸܚܙܘܿܢ ܡܵܘܬܹܗ ܣܲܓܼܝ̈ܐܹܐ.</l>
                <l n="159">:ܕܡܵܐ ܕܡܸܬܼܢܲܚܲܡ ܡ̣ܢ ܩܲܒܼܪܵܐ</l>
                <l n="160">ܢܸܗܘܘܿܢ ܣܵܗܕ̈ܐ ܕܢܘܼܚܵܡܹܗ.</l>
                <l n="161">:ܠܕܒܼܚܵܐ ܕܦܸܨܚܵܐ ܐܸܬܛܲܝܲܒܼ</l>
                <l n="162">ܐܸܡܪܹܗ ܚܲܝܵܐ ܕܐܲܠܵܗܵܐ.</l>
                <l n="163">:ܕܒܝܲܕܼ ܕܒܼܚܵܐ ܕܲܩܢܘܿܡܹܗ</l>
                <l n="164">ܢܪܥܐ ܠܥܠܡܵܐ ܥܲܡ ܡܵܪܹܗ.</l>
                <l n="165">:ܥܒܲܕ ܦܸܨܚܵܐ ܐܲܝܟ ܢܵܡܘܿܣܵܐ</l>
                <l n="166">ܘܓܠ̣ܐ ܒܦܸܨܚܵܐ ܥܲܠ ܦܸܨܚܹܗ.</l>
                <l n="167">:ܘܲܦܠܸܓܼ ܦܓܼܕܲܗ ܠܬܲܠܡܝܼܕܼܵܘ̈ܗܝ</l>
                <l n="168">ܪܗܒܘܢ ܚܲܝܹ̈ܐ ܠܡܝܘ̈ܬܐ.</l>
                <l n="169">:ܒܥܒܕܵܐ ܚܵܘܝܼ ܚܘܼܒܹܗ</l>
                <l n="170">ܒܲܪ ܐܵܕܼܵܡ ܠܲܒܢܲܝ̈ ܓܸܢܣܹܗ.</l>
                <l n="171">:ܕܝܼܵܗܒܹܗ ܠܦܲܓܼܪܹܗ ܡܹܐܟܘܠܬܐ</l>
                <l n="172">ܩܕܼܵܡ ܚܲܫܵܐ ܕܲܨܠܝܼܒܼܘܼܬܹܗ.</l>
                <l n="173">:ܐܸܬܢܲܒܝܼ ܥܲܠ ܕܥܬܼܝ̈ܕܵܢ</l>
                <l n="174">ܥܲܠ ܚܲܫܹܗ ܘܥܲܠ ܡܘܼܟܵܟܹܗ.</l>
                <l n="175">:ܘܓܼܠܐ ܘܒܲܕܸܩ ܥܲܠ ܢܸܟܼܠܹܗ</l>
                <l n="176">ܕܝܼܗܘܼܕܵܐ ܡܫܠܸܡ ܪܲܒܹܗ.</l>
                <l n="177">:ܒܚܲܝܵܠܐ ܕܪܘܼܚܵܐ ܐܸܬܿܥܲܙܲܙ</l>
                <l n="178">ܥܲܠ ܒܝܼܫܘܼܬܹܗ ܕܡܲܪܵܚܵܐ.</l>
                <l n="179">:ܕܠܵܐ ܦܸܟܗܲܬ̤ ܡܲܪܝܼܪܘܼܬܹܗ</l>
                <l n="180">ܒܚܲܠܝܘܼܬܗ ܕܐ̄ܪܵܙܵܐ ܕܢܲܣܲܒܼ.</l>
                <l n="181">:ܥܒܼܕܹܗ ܒܐ̄ܪܙܵܐ ܫܵܘܬܵܦܵܐ</l>
                <l n="182">ܘܠܵܐ ܦܵܫ ܡ̣ܢ ܪܸܢܝܹܗ ܕܩܸܛܠܵܐ.</l>
                <l n="183">:ܐܲܫܝܼܓ ܪܸ̈ܓܼܠܵܘܗܝ ܡܲܚܹܐ ܟܠ</l>
                <l n="184">ܘܠܵܐ ܐܬܟܚܲܕ ܛܵܠܘܿܡܵܐ.</l>
                <l n="185">:ܝܵܕܲܥ ܗ̄ܘ̣ܵܐ ܠܹܗ ܠܲܢܟܼܝܼܠܵܐ</l>
                <l n="186">ܩܕܼܵܡ ܓܲܒܼܝܘܼܬܹܗ ܕܩܛܘܿܠܵܐ ܗ̄ܘ̣.</l>
                <l n="187">:ܘܛܲܠܢܹܗ ܒܚܘܼܒܹܗ ܒܲܣܝܼܡܵܐ</l>
                <l n="188">ܘܠܵܐ ܦܲܪܣܝܼ ܠܢܟܼܝܼܠܘܼܬܹܗ.</l>
                <l n="189">:ܒܠܸܠܝܵܐ ܢܦܲܩ ܗ̄ܘ̣ܵܐ ܙܹܐܦܵܢܵܐ</l>
                <l n="190">ܕܢܫܠܡ ܪܲܒܹܗ ܠܡܲܪ̈ܵܚܹܐ.</l>
                <l n="191">:ܕܢܟܼܝܼܠܵܐ ܡܲܪܗܼܒܼ ܗ̄ܘ̣ܵܐ ܠܹܗ</l>
                <l n="192">ܕܢܸܓܼܡܘܿܪ ܒܐܝܼܕܵܘ̈ܗܝ ܨܒܼܝܵܢܹܗ: </l>

                <pb ed="http://syriaca.org/manuscript/" n="f.148v"/>

                <l n="193">:ܪܓܼܝܼܓܼ ܗ̄ܘ̣ܵܐ ܠܩܛܠܹܗ ܚܣܵܡܵܐ</l>
                <l n="194">ܩܕܲܡ ܝܵܘܡܵܐ ܕܝܼܠܝܼܕܘܼܬܹܗ.</l>
                <l n="195">:ܘܒܝܗܘܼܕܵܐ ܐܲܝܟ ܡܨܥܝܵܐ</l>
                <l n="196">ܐܲܝܬܝܼ ܠܓܸܠܝܵܐ ܬܲܪܥܝܼܬܹܗ.</l>
                <l n="197">:ܗܘ̤ܵܐ ܝܗܘܼܕܵܐ ܐܲܝܟ ܐܲܝܟ ܐܝܼܙܓܲܕܵܐ</l>
                <l n="198">ܠܐܵ ܟܼܠܩܲܪܨܵܐ ܚܲܣܡܵܐ.</l>
                <l n="199">:ܘܫܲܕܪܹܗ ܠܟܸܢܫܵܐ ܕܡܲܪ̈ܚܹܐ</l>
                <l n="200">ܕܢܨܘܕܘܢ ܚ̈ܝܐ ܠܡܵܘܬܐ.</l>
                <l n="201">:ܒܛܝܼ̈ܡܹܐ ܙܲܒܼܢܹܗ ܓܲܢܵܒܵܐ</l>
                <l n="202">ܠܙܵܒܸܢ ܥܵܠܡܹ̈ܐ ܡ̣ܢ ܡܵܘܬܵܐ.</l>
                <l n="203">:ܫܩ݂ܲܠ ܛܝܼܡܵܘ̈ܗܝ ܡܲܚܢܘܼܩܝܼܬܐ</l>
                <l n="204">ܘܙܲܒܸܢ ܚܲܝܹ̈ܐ ܠܒܹܝܬܼ ܡܝܼ̈ܬܐ.</l>
                <l n="205">:ܐܘ ܡܙܒ̇ܢ ܚ̈ܝܐ ܠܡܵܘܬܵܐ</l>
                <l n="206">ܕܠܵܐ ܚܵܫܸܒ ܘܐܟܢ ܙܒܢ.</l>
                <l n="207">:ܝܲܗ̣̄ܒ ܡܘܗܲܒܼܬܵܐ ܕܠܵܐ ܦܸܚܡܵܐ</l>
                <l n="208">ܘܲܫܩܲܠ ܛܝܼܡܹ̈ܐ ܙܠܝܠܐ.</l>
                <l n="209">:ܒܬܠܬܝܼܢ ܕܟܸܣܦܵܐ ܘܲܒ̇ܢܹܗ</l>
                <l n="210">ܠܲܡܚܲܪܪܵܢܹܗ ܕܟܼܝܼܵܢܲܢ.</l>
                <l n="211">:ܘܫܠܡܲܬ̤ ܡܸܠܬܹܗ ܕܢܒܝܼܵܐ</l>
                <l n="212">ܕܚ̣ܙܵܐ ܒܪܘܼܚܵܐ ܩܕܼܵܡ ܕܵܪܹ̈ܐ.</l>
                <l n="213">:ܫܲܡܠܝܼ ܟܠܗܹܝܢ ܒܲܩܢܘܿܡܹܗ</l>
                <l n="214">ܡܲܚܹܐ ܟܠ ܡܸܛܠ ܟܠܐ.</l>
                <l n="215">:ܘܐܸܬܼܢܲܒܝܼ ܥܲܠ ܡܘܼܟܵܟܹܗ</l>
                <l n="216">ܘܥܲܠ ܨܒܼܝܵܢܵܐ ܕܬܲܠܡܝܼܕܵܘ̈ܗܝ.</l>
                <l n="217">:ܟܠܟܼܘܿܢ ܠܲܡ ܡܬܟܫܠܝܼܢ ܐ̄ܢܬܘܿܢ</l>
                <l n="218">ܡܵܐ ܕܲܩܪܸܒܼ ܙܲܒܼܢܵܐ ܕܚܲܫܵܐ.</l>
                <l n="219">:ܘܫܵܒܼܩܝܼܬܘܿܢ ܠܝܼ ܒܲܠܚܘܿܕܲܝ</l>
                <l n="220">ܘܠܵܐ ܡܥܲܙܝܼܬܘܿܢ ܒܐܘܼܠܨܢܲܝ̈.</l>
                <l n="221">:ܒܚܘܼܒܹܗ ܫܸܡܥܘܿܢ ܐܸܫܬܲܒܼܗܲܪ</l>
                <l n="222">ܘܲܠܚܵܬܿ ܡܵܪܲܢ ܐܡ̣ܪ ܗ̄ܘ̣ܵܐ.</l>
                <l n="223">:ܕܠܵܐ ܡܸܡܬܘܿܡ ܟܵܦܪ ܐ̄ܢܵܐ ܒܵܟ</l>
                <l n="224">ܘܠܵܐ ܡܲܫܦܸܠ ܐ̄ܢܵܐ ܩܕܼܵܡ ܚܲܫܹ̈ܐ.</l>
                <l n="225">:ܒܲܐܡܹܝܢ ܚܲܬܸܡ ܡܚܐ ܟܠ</l>
                <l n="226">ܠܘܵܬܼ ܫܘܼܒܵܗ̇ ܪܹܗ ܕܚܲܡܝܼܡܵܐ.</l>
                <l n="227">:ܕܲܬܠܵܬܼ ܙܲܒܼܢܝܼܢ ܡܬܪܦܐ ܐܲܢ̄ܬ</l>
                <l n="228">ܒܟܼܦܘܪܝܵܐ ܒܥܸܕܲܢ ܚܲܫܹ̈ܐ.</l>
                <l n="229">:ܚܵܘܝܼ ܐܸܢܘܿܢ ܠܬܿܠܡܝܼܕܵܘ̈ܗܝ</l>
                <l n="230">ܕܚܲܫܵܐ ܒܨܒܝܵܢܹܗ ܣܒ̇ܠ.</l>
                <l n="231">:ܘܠܵܐ ܗ̄ܘ̣ܵܐ ܩܛܝܼܪܵܬ ܥܵܨܐ ܠܹܗ</l>
                <l n="232">ܠܘܵܬܼ ܡܘܼܟܵܟܹܗ ܕܲܨܠܝܼܒܼܵܐ.</l>
                <l n="233">:ܩܘܡܘ ܠܲܡ ܢܵܐܙܲܠ ܐܸܡܲܪ ܗ̄ܘ̣ܵܐ</l>
                <l n="234">ܟܲܕ ܩܪܸܒܼ ܠܹܗ ܙܒܼܢܵܐ ܕܚܲܫܵܐ.</l>
                <l n="235">:ܟܲܕ ܡܘܼܕܲܥ ܕܲܒܼܨܒܝܵܢܹܗ</l>
                <l n="236">ܝ̇ܗܒ ܢܲܦܫܹܗ ܠܐܚܘܼܪ̈ܘܗܝ.</l>
                <l n="237">:ܢܦ݂ܲܩ ܕܢܨܠܹܐ ܒܲܠܚܘܿܕܵܘܗܝ</l>
                <l n="238">ܘܲܕܒܲܪ ܥܲܡܹܗ ܠܬܲܠܡܝܼܕܵܘ̈ܗܝ.</l>
                <l n="239">:ܕܒܲܨܠܘܿܬܹܗ ܢܲܐܠܸܦ ܐܸܢܘܿܢ</l>
                <l n="240">ܕܚܵܫܚܝܢ ܪ̈ܲܚܡܹܐ ܒܐܘܼܠܨܵܢܵܐ.</l>
                <l n="241">:ܬܠܵܬ ܙܲܒܼܢܝܼ̈ܢ ܨܠܝܼ ܒܚܲܫܵܐ</l>
                <l n="242">ܘܗܵܕܹܐ ܐܸܡ݂ܪ ܒܲܨܠܘܿܬܹܗ.</l>
                <l n="243">:ܕܐܸܢܗܘ̤ ܕܡܵܨܝܵܐ ܠܵܐ ܐܸܫܬܝܼܘܗܝ</l>
                <l n="244">ܠܟܵܣܹܗ ܕܡܵܘܬܵܐ ܒܵܠܘܿܥܵܐ.</l>
                <l n="245">:ܒܚܲܫܵܐ ܨܲܠܝܼ ܦܵܘܿܩܲܢ</l>
                <l n="246">ܩܕܼܵܡ ܚܲܫܹܗ ܐܲܝܟ ܚܵܫܘܿܫܵܐ.</l>
                <l n="247">:ܘܩܸܛܪܬ̤ ܕܘܼܥܬܼܵܐ ܕܗܲܕܵܡܵܘ̈ܗܝ</l>
                <l n="248">ܡ̣ܢ ܣܘܼܪܵܕܹܗ ܕܨܲܒܝܼܒܼܵܐ.</l>
                <l n="249">:ܐܸܬܼܚܘܝܼ ܠܹܗ ܡ̣ܢ ܫܡܲܝܵܐ</l>
                <l n="250">:ܡܠܐܟܼܵܐ ܕܡܝܲܚܠ ܠܹܗ</l>
                <l n="251">:ܕܠܵܐ ܢܫܦܠ ܒܹܗ ܒܐܓܼܘܿܢܵܐ</l>
                <l n="252">ܕܙܟܼܘܬܵܐ ܢܵܣܸܒܼ ܡܸܢܹܗ.</l>
                <l n="253">:ܒܩܵܠܹ̈ܐ ܕܡܠܹܝܢ ܠܘܼܒܵܒܼܵܐ</l>
                <l n="254">ܡܚܲܝܸܠ ܗ̄ܘ̣ܵܐ ܠܹܗ ܡܠܐܟܼܵܐ.</l>
                <l n="255">:ܪܘ[...]ܐ ܕܟܵܣܹܗ ܕܡܘܬܼܵܐ ܝ̇ܒܗ ܠܵܟ</l>
                <l n="256">ܟܠܝܼܠܵܐ ܒܵܬܼܪܸ ܙܵܟܘܿܬܵܟ.</l>
                <l n="257">:ܠܵܐ ܬܲܫܦܸܠ ܒܡܚ̈ܠܬܐ</l>
                <l n="258">ܒܸܣܪܢܵܐ ܓܸܢܣܹܗ ܕܐܵܕܼܵܡ.</l>
                <l n="259">:ܕܠܲܫܒܝܼܚ̈ܬܐ ܡܩܲܪܸܒ ܠܵܟ</l>
                <l n="260">ܨܠܝܼܒܵܐ ܒܫܘܼܠܵܡ ܐܵܓܘܿܢܵܟ.</l>
                <l n="261">:ܣܲܝܒܵܪ ܚܲܫܹ̈ܐ ܚܵܫܘܿܫܵܐ</l>
                <l n="262">ܘܐܸܫܬܝܼ ܟܵܣܵܠ ܕܒܹܝܬܼ ܐܵܕܼܵܡ.</l>
                <l n="263">:ܕܠܲܪܘܡܵܐ ܡܸܬܥܲܠܹܐ ܐܲܢ̄ܬܿ</l>
                <l n="264">:ܒܵܬܲܪ ܚܲܫܵܐ ܘܡܘܼܟܵܟܼܵܐ</l>
                <l n="265">:ܢܹܐܬܘܢ ܗܫܐ ܛܥ̈ܝܐ</l>
                <l n="266">ܐܸܘܛܸܝܟܹܐ ܘܡܢܘ̈ܬܐ.</l>
                <l n="267">:ܘܲܢܚܵܘܘܿܢ ܐܲܝܟ ܕܡܥܵܕܝܢ</l>
                <l n="268">ܨܠܘܿܬܵܐ ܘܚܲܫܵܐ ܕܡ̇ܢ ܐܸܢܘܿܢ.</l>
                <l n="269">:ܡܲܢܘ̣ ܕܨܲܠܝܼ ܩܕܼܵܡ ܚܲܫܵܐ</l>
                <l n="270">ܚܲܟܝܼܡܵܐ ܚܲܣܝܼܪ ܗܵܘܢܵܐ.</l>
                <l n="271">:ܘܠܲܡ̇ܢ ܚܲܝܸܠ ܪܘܼܚܵܫܵܐ</l>
                <l n="272">ܓܠܝܼ ܘܒܲܕܸܩ ܠܝܼ ܣܘܼܟܵܠܟ.</l>
                <l n="273">:ܝܵܪܲܥܢܵܐ ܐܲܝܟ ܕܡܥܕ ܐܲܢ̄ܬܿ</l>
                <l n="274">ܠܪܵܘܡܵܐ ܕܠܲܥ̣ܠ ܣܵܠܸܩ ܐܲܢ̄ܬܿ.</l>
                <l n="275">:ܘܠܐܝܼܬܝܵܐ ܡܸܠܬܼܵܐ ܕܡ̣ܢ ܐܲܒܼܵܐ</l>
                <l n="276">ܠܚܲܫܵܐ ܡܬܲܚܬܹܐ ܓܘܼܪܦܵܟ.</l>
                <l n="277">:ܐܘ ܓܘܼܢܚܐ ܕܠܵܐ ܡܸܬܡܲܠܲܠ</l>
                <l n="278">ܐܘ ܥܘ̣ܠܐ ܕܠܵܐ ܡܸܬܼܚܲܣܹܐ.</l>
                <l n="279">:ܕܚܝܼܠܵܐ ܕܐܲܚܝܼܕ ܠܲܒܼܪܝܼܬܼܵܐ</l>
                <l n="280">ܡܚܝܼܠܵܐ ܥܲܒܼܕܘܼܗܝ ܒܐܵܓܼܘܿܢܵܐ.</l>
                <l n="281">:ܐܘܿ ܨܒܼܝܵܢܵܐ ܡܲܪܚܵܐ</l>
                <l n="282">ܕܟܼܡܵܐ ܐܲܡܪܲܚ ܘܐܸܫܠܲܥܠܝܼ.</l>
                <l n="283">ܕܗܘ̇ ܕܥܒܲܕ ܪܘܼܚ ܡܲܠܲܐܟܵܘ̈ܗܝ: </l>

                <pb ed="http://syriaca.org/manuscript/" n="f.149r"/>

                <l n="284">ܡ̣ܢ ܥܝܼܪܵܐ ܡܸܬܚܲܝܲܠ ܗ̄ܘ̣ܵܐ.</l>
                <l n="285">:ܠܡܲܢܘ ܡܨܲܠܹܐ ܗ̄ܘ̣ܵܐ ܡܸܠܬܵܐ</l>
                <l n="286">ܐܘ ܕܲܓܠܝܼܙ ܡ̣ܢ [...] ܒܘܼܝܵܢܵܐ.</l>
                <l n="287">:ܕܫܘܼܠܛܵܢܵܐ ܩܢܐ ܒܐܝܼܬܘܼܬܵܐ</l>
                <l n="288">ܒܲܕܡܘܼܬܼ ܐܲܒܼܵܐ ܝܵܠܘܿܕܹܗ.</l>
                <l n="289">:ܐܲܝܟܵܢ ܐܲܫܠܸܦ ܡ̣ܢ ܚܲܫܹ̈ܐ</l>
                <l n="290">ܗܘ̇ ܚܲܝܠܵܐ ܕܛܥܝܼܢ ܛܠܵܐ.</l>
                <l n="291">:ܘܥܘܼܕܪܢܵܐ ܠܡ̇ܢ ܫܵܐܸܠ ܗ̄ܘ̣ܵܐ</l>
                <l n="292">ܗܘ̇ ܝܵܗܘܒܼܵܐ ܕܛܒ̈ܬܐ.</l>
                <l n="293">:ܡ̇ܢ ܣܲܝܥܹܗ ܒܒܵܪܘܿܝܘܼܬܼܵܐ</l>
                <l n="294">ܟܲܕ ܐܲܝܬܝܼ ܟܠ ܠܲܗܘܵܝܵܐ.</l>
                <l n="295">:ܕܗܵܫܵܐ ܒܚܲܫܹܗ ܕܨܲܠܝܼܫܵܐ</l>
                <l n="296">ܩܪ̣ܵܐ ܡܲܠܐܟܼܵܐ ܠܥܘܼܕܪܵܢܹܗ.</l>
                <l n="297">:ܚܡܘܠ ܓܘܼܕܦܲܝ̈ܟ ܡܲܪܵܚܵܐ</l>
                <l n="298">ܠܵܐ ܚܵܫܚܝܼܢ ܠܲܢ ܦܘܼܫܵܩܲܝ̈ܟ.</l>
                <l n="299">:ܙܪܲܥܵܐ ܗ̄ܝ̣ ܛܵܒܵܐ ܬܵܘܕܝܼܬܲܢ</l>
                <l n="300">ܠܵܐ ܬܸܚܠܘܿܛ ܒܵܗ̇ ܙܝܼܙܵܢܲܝ̈ܟ.</l>
                <l n="301">:ܠܵܐ ܬܸܬܲܚܬܹܐ ܡܸܠܬܹܗ ܕܐܲܒܼܵܐ</l>
                <l n="302">ܠܚܫܹ̈ܐ ܕܩܢܹܝܢ ܡܝܘܬ̈ܐ.</l>
                <l n="303">:ܘܠܵܐ ܬܲܣܩܝܼܘܗܝ ܠܝܼܚܝܼܕܵܝܵܐ</l>
                <l n="304">ܥܲܠ ܥܘܼܕܪܢܵܐ ܕܬܘܼܩܵܢܹܗ.</l>
                <l n="305">:ܡ̇ܢ ܡܲܠܸܠ ܐܲܝܟ ܗܵܢ ܥܘ̣ܠܵܐ</l>
                <l n="306">ܡ̇ܢ ܐܲܡܪܲܚ ܐܲܝܟ ܗܵܢ ܛܥܝܵܐ.</l>
                <l n="307">:ܕܚܲܝܠܵܐ ܡܝܲܚܸܠ ܪ̈ܘܚܫܐ</l>
                <l n="308">ܡܚܝܼܠܵܐ ܚܲܫܒܘܼܗܝ ܒܲܨ ܠܝܼܒܵܐ.</l>
                <l n="309">:ܠܵܐ ܬܛܥܘܿܢ ܐܵܘ ܡܪ̈ܚܹܐ</l>
                <l n="310">ܠܵܐ ܒܨܝܼܪ ܡܸܠܬܐ ܡ̣ܢ ܐܲܒܼܘܼܗܝ.</l>
                <l n="311">:ܘܠܵܘ ܥܘܼܕܪܢܵܐ ܫܵܐܸܠ ܗ̄ܘ̣ܵܐ</l>
                <l n="312">ܒܪܵܘܿܝܵܐ ܡ̣ܢ ܪܘܼܚܵܢܵܐ.</l>
                <l n="313">:ܦܲܓܼܪܢܵܐ ܗ̄ܘ̣ ܕܡܨܠܹܐ ܗ̄ܘ̣ܵܐ</l>
                <l n="314">ܕܣܢܝܼܩ ܗ̄ܘ̣ܵܐ ܥܲܠ ܥܘܼܕܪ̈ܢܵܐ.</l>
                <l n="315">:ܚܵܫܘܿܫܵܐ ܕܚܸܠ ܡ̣ܢ ܚܲܫܹ̈ܐ</l>
                <l n="316">ܕܠܘܹܝܢ ܚܲܫܹ̈ܐ ܠܲܟܼܝܵܢܹܗ.</l>
                <l n="317">:ܒܲܪ ܓܸܢܣܲܢ ܡܸܬܟܲܫܲܦ ܗ̄ܘ̣ܵܐ</l>
                <l n="318">ܚܠܵܦ ܢܲܦܫܹܗ ܘܟܢܘ̈ܬܐ.</l>
                <l n="319">:ܕܝ̇ܕܲܥ ܗ̄ܘ̣ܵܐ ܕܚܵܫܲܓ ܗ̄ܘ̣ܵܐ ܠܹܗ</l>
                <l n="320">ܥܘܼܕܪܵܢܵܐ ܒܥܸܕܵܢ ܚܲܫܵܐ.</l>
                <l n="321">:ܗܘ̤ܝܘ ܕܲܕܼܚܸܠ ܡ̣ܢ ܚܲܫܵܐ</l>
                <l n="322">:ܕܚ̣ܙܵܐ ܟܝܵܢܹܗ ܕܡܵܝܘܬܵܐ ܗ̄ܘ̣</l>
                <l n="323">:ܘܥܲܠ ܗܵܕܹܐ ܡܚܲܝܸܠ ܗ̄ܘ̣ܵܐ ܠܹܗ</l>
                <l n="324">ܡܠܐܟܼܵܐ ܒܥܸܕܵܬ ܚܲܫܵܐ.</l>
                <l n="325">:ܒܫܲܪܵܪܵܐ ܨܲܠܝܼ ܘܲܕܚܸܠ</l>
                <l n="326">ܘܠܵܘ ܒܐܣܟܹܝܡܵܐ ܫܐܝܼܠܵܐܹܝܬ.</l>
                <l n="327">:ܘܒܲܫܪܵܪܵܐ ܡܚܲܝܸܠ ܗ̄ܘ̣ܵܐ ܠܹܗ</l>
                <l n="328">ܡܲܠܲܐܟܵܐ ܐܲܝܟ ܕܠܐ ܠܹܝܛܵܐ.</l>
                <l n="329">:ܐܸܢ ܠܵܘ ܒܲܫܪܵܪܵܐ ܨܠܝܼ</l>
                <l n="330">ܡܵܕܹܝܢ ܠܵܐ ܗ̄ܘ̣ܵܐ ܒܲܪܢܵܫܵܐ ܗ̄ܘ̣.</l>
                <l n="331">:ܒܲܛܝܼܠ ܡܵܕܹܝܢ ܬܘܼܟܠܵܢܲܢ</l>
                <l n="332">:ܠܵܐ ܬܛܲܒܥܘܼܢܵܝܗܝ ܡܲܪ̈ܚܹܐ</l>
                <l n="333">ܠܲܟܼܝܢܲܢ ܒܗܵܘܬܵܐ ܕܡܵܘܬܐ.</l>
                <l n="334">:ܫܒܘܩܘ ܡܸܬܪܡܪܲܡ ܕܝܼܚܝܲܢ</l>
                <l n="335">ܒܐܲܝܼܩܵܪܵܐ ܥܲܡ ܒܲܪ ܓܸܢܣܲܢ.</l>
                <l n="336">:ܨܠܝܼ ܒܚܲܫܵܐ ܚܵܫܘܿܫܵܐ</l>
                <l n="337">ܘܩܲܒܸܿܠ ܐܝܼܬܝܵܐ ܒܵܥܘܿܬܹܗ.</l>
                <l n="338">:ܘܐܲܫܠܸܡ ܢܲܦܫܹܗ ܠܐ ܚܘܿܕܘ̈ܗܝ</l>
                <l n="339">ܕܢܫܡܠܹܐ ܠܒ̇ܕܐ ܕܐܲܒܼܘܼܗܝ.</l>
                <l n="340">:ܡܛܠܝܼ ܟܸܢܫܵܐ ܕܡܲܪ̈ܚܹܐ</l>
                <l n="341">ܘܝܗܘܼܕܵܐ ܐܲܝܟ ܗܕܚ̣ܐ.</l>
                <l n="342">:ܘܩܪܒ ܘܫܠܡܗ ܠܚܢܢܐ</l>
                <l n="343">ܘܢܲܫܩܹܗ ܢܟܝܼܠܐ ܠܒܲܣܝܼܡܵܐ.</l>
                <l n="344">:ܐܘܿ ܬܲܠܡܝܼܕܵܐ ܙܹܐܦܵܢܵܐ</l>
                <l n="345">ܐܘܿ ܪܵܚܡܵܐ ܕܲܢܟܝܼܠ ܚܘܼܒܹܗ.</l>
                <l n="346">:ܕܛܲܥܝܼܢ ܣܲܝܦܲܐ ܒܪܸܥܝܵܢܹܗ</l>
                <l n="347">ܘܒܣܦܘ̈ܬܹܗ ܢܘܼ̈ܫܩܵܬܵܐ.</l>
                <l n="348">:ܥܲܠ ܗܝ̇ ܕܐܝܬܝܬ ܐܡ̣ܪ ܠܹܗ</l>
                <l n="349">ܕܩܪ̣ܝܗܝ ܪܚܡܐ ܟܲܕܲܒܼܵܐ.</l>
                <l n="350">:ܣܥܘܿܪ ܨܒܼܝܵܢܵܟ ܡܲܪܵܚܵܐ</l>
                <l n="351">ܡ̇ܢ ܢܫܸܩ ܐܲܢ̄ܬܿ ܠܝܼ ܒܐܣܟܹܡܵܐ.</l>
                <l n="352">:ܒܢܘܿܫܩܬܐ ܠܲܡ ܡܲܫܠܸܡ ܐܲܢ̄ܬܿ ܠܝܼ</l>
                <l n="353">ܬܲܠܡܝܼܕܵܐ ܡܙܲܒܸܢ ܪܲܒܹܗ.</l>
                <l n="354">:ܠܡܵܢܵܐ ܡܟܲܣܹܐ ܐܲܢ̄ܬܿ ܒܲܫܠܵܡܵܐ</l>
                <l n="355">ܣܲܝܦܵܐ ܠܛܝܼܫܵܐ ܕܪܥܝܟܟ.</l>
                <l n="356">:ܠܡ̇ܢ ܒܵܥܹܝܢ ܐ̄ܢܬܘܿܢ ܐܡ̣ܪ ܗ̄ܘ̣ܵܐ</l>
                <l n="357">ܒܗܝܼܠܵܐ ܠܟܸܢܫܵܐ ܕܡܪ̈ܚܹܐ.</l>
                <l n="358">:ܘܐܲܪܡܝܼ ܐܸܢܘܿܢ ܥܲܠ ܐܲܪܥܵܐ</l>
                <l n="359">ܕܲܢܚܵܘܹܐ ܚܹܝܠ ܪܲܒܘܼܬܹܗ.</l>
                <l n="360">:ܣܝܦ̈ܐ ܫܩܲܠܘ ܗ̄ܘ̣ܵܘ ܬܲܠܡܝܼܕܹ̈ܐ</l>
                <l n="361">ܕܚܙ̣ܵܘ ܕܣܥ̣ܘ[...] ܡܲܪ̈ܵܚܹܐ.</l>
                <l n="362">:ܘܪܬܲܚ ܫܸܡܥܘܿܢ ܒܲܛܢܵܢܵܐ</l>
                <l n="363">ܐܲܝܟ ܕܢܫܠܸܡ ܫܘܼܘܕܵܝܹܗ.</l>
                <l n="364">:ܒܐܸܕܢܵܐ ܕܦܣܲܩ ܣܒ̇ܪ ܗ̄ܘ̣ܵܐ</l>
                <l n="365">ܕܡܫܡܠܹܐ ܚܘܼܒܵܐ ܕܪܲܒܹܗ.</l>
                <l n="366">:ܘܐܦ ܝ̇ܕܥ ܟܠ ܦܲܢܝܼ ܠܹܗ</l>
                <l n="367">ܕܟܲܕܘܿ ܣܦܸ̇ܩ ܥܘܼܕܪܵܢܵܟ.</l>
                <l n="368">:ܚܵܘܝܼ ܚܘܼ ܒܹܗ ܒܲܣܝܼܡܵܐ</l>
                <l n="369">ܐܲܝܟ ܕܦܲܐܹܐ ܗ̄ܘ̣ܵܐ ܠܡܹܐܬܝܼܬܹܗ.</l>
                <l n="370">:ܘܣܵܡܲܗ̇ ܠܹܐܕܢܵܐ ܒܪܸܫ ܓܘܼܫܡܵܐ</l>
                <l n="371">ܘܠܵܐ ܒܗܸܬ ܟܹܢܫܵܐ ܕܡܲܪ̈ܚܹܐ.</l>
                <l n="372">:ܠܒܹܝܬ ܕܝܼܢܵܐ ܢܲܓܼܕܘܼܗܝ ܘܐܸܙܲܠ</l>
                <l n="373">:ܕܢܸܫܬܐ ܐܲܝܟ ܚܲܝܵܒܼܵܐ</l>
                <l n="374">ܘܫܲܒܼܩܘܼܗܝ ܘܲܥܪܲܩܘ ܬܲܠܡܝܼܕܼܵܘ̈ܗܝ: </l>

                <pb ed="http://syriaca.org/manuscript/" n="f.149v"/>

                <l n="375">ܘܠܵܐ ܩܵܘܝܼܘ ܥܲܡܹܗ ܒܚܲܫܵܐ.</l>
                <l n="376">:ܫܸܡܥܘܿܢ ܒܵܬܪܹܗ ܐܙ̇ܠ ܗ̄ܘ̣ܵܐ</l>
                <l n="377">ܕܢܚܙܹܐ ܚܲܪܬܵܐ ܕܫܘܼܐܵܠܹܗ.</l>
                <l n="378">:ܓܲܪܓܹܗ ܚܘܼܒܹܗ ܠܛܢܢܐ</l>
                <l n="379">ܘܥ݂ܲܠ ܥܲܡ ܪܲܒܹܗ ܠܒܹܝܬܼ ܕܝܢܵܐ.</l>
                <l n="380">:ܫܲܐܠܘܼܗܝ ܕܲܚ̈ܫܹܐ ܠܬܲܡܝܼܡܵܐ</l>
                <l n="381">ܕܠܡܵܐ ܐܵܦ ܐܲܢ̄ܬܿ ܬܲܠܡܝܼܕܵܐ ܐܲܢ̄ܬܿ.</l>
                <l n="382">:ܘܩܝܬ̤ ܗ̄ܘ̣ܵܬ ܚܲܡܝܼܡܘܼܬܹܗ</l>
                <l n="383">ܘܛܥ̣ܐ ܠܟܼܠܗܘܿܢ ܫܘܼܘܕܵܝܵܘ̈ܗܝ.</l>
                <l n="384">:ܚܲܫܵܐ ܕܡܵܘܬܵܐ ܐܲܙܝܼܥܹܗ</l>
                <l n="385">ܠܗܘ̇ ܪܹܫܵܐ ܕܲܬܪܹܥܣܲܪܬܵܐ.</l>
                <l n="386">:ܘܐܸܬܪܦܝܼ ܘܚܵܒܼ ܨܒܼܝܵܢܹܗ</l>
                <l n="387">ܒܟܦܘܼܪܝܵܐ ܕܬܲܠܵܬܼ ܙܲܒܼܢܝܼ̈ܢ.</l>
                <l n="388">:ܒܨܲܦܪܵܐ ܚܵܪܒܹܗ ܦܪܘܿܩܲܢ</l>
                <l n="389">ܟܲܕ ܢ̇ܦܸܩ ܡ̣ܢ ܒܹܝܬ ܕܝܼܢܵܐ.</l>
                <l n="390">:ܘܒܲܚܝܵܪܹܗ ܡܲܟܸܣ ܗ̄ܘ̣ܵܐ ܠܹܗ</l>
                <l n="391">ܕܐܲܝܟܵܘ ܚܘܼܬܪܵܟ ܛܲܢܵܢܵܐ.</l>
                <l n="392">:ܐܸܬܬܲܢܲܚ ܫܸܡܥܘܿܢ ܘܲܒܼܕܵܐ</l>
                <l n="393">ܕܥܲܗܕܹܗ ܪܲܒܹܗ ܫܘܼܘܕܵܝܹܗ.</l>
                <l n="394">:ܕܐܸܫܬܵܘܕܝܼ ܕܠܵܐ ܟܦ̇ܪ ܐ̄ܢܵܐ</l>
                <l n="395">ܘܝܼܡܵܐ ܕܠܵܐ ܝܵܕܲܥ ܐܲܢ̄ܐ ܠܹܗ.</l>
                <l n="396">:ܠܵܐ ܐܩܨ ܠܗ ܣܲܟܼܠܘܼܬܼܵܐ</l>
                <l n="397">ܪܲܒܵܐ ܠܪܹܫܵܐ ܕܬܲܠܡܝܼ̈ܕܹܐ.</l>
                <l n="398">:ܕܥܲܠ ܗ̇ܝ ܫܲܒܼܩܹܗ ܕܢܬܪܦܹܐ</l>
                <l n="399">ܕܬܣܲܒܼ ܡܸܠܬܹܗ ܫܘܼܠܵܡܵܐ.</l>
                <l n="400">:ܪܸܫ ܒܸܢܝܵܢܵܐ ܕܝܘܼܠܦܵܢܹܗ</l>
                <l n="401">ܣܵܡܹܗ ܠܪܹܫܵܐ ܕܲܫܠܝܼܚ̈ܐ.</l>
                <l n="402">:ܘܒܟܦܘܪܝܹܗ ܘܲܬܼܘܵܬܼ ܢܲܦܫܹܗ</l>
                <l n="403">ܕܪܲܫ ܒܹܗ ܐܘܼܪܚܵܐ ܠܐܒܝܼ̈ܕܹܐ.</l>
                <l n="404">:ܩܕܼܵܡ ܦܝܼܠܛܘܿܣ ܐܲܩܝܼܡܘܼܗܝ</l>
                <l n="405">ܠܙܲܟܵܝܵܐ ܐܲܝܟ ܚܲܝܵܒܼܵܐ.</l>
                <l n="406">ܟܲܕ ܫܵܓܼܫܝܼܢ ܠܹܗ ܠܕܝ̇ܢܐ</l>
                <l n="407">ܕܡܲܠܟܘܼܬܼܵܐ ܨܒܼܵܐ ܕܢܸܚܛܘܿܦ ܠܹܗ.</l>
                <l n="408">:ܘܥܲܠ ܗܵܕܹܐ ܡܫܲܐܸܠ ܗ̄ܘ̣ܵܐ ܠܹܗ</l>
                <l n="409">ܦܝܼܠܵܛܘܿܣ ܟܲܕܼ ܕܵܐܸܢ ܠܹܗ.</l>
                <l n="410">ܕܐܸܢ ܡܲܠܟܵܐ ܐܲܢ̄ܬ ܐܲܝܟ ܕܐܸܡ݂ܲܪܘ.</l>
                <l n="411">ܒܢܲܝ̈ ܥܵܡܵܟ ܘܲܟܼܢܵܘܵܬ̈ܟ.</l>
                <l n="412">:ܠܵܐ ܕܹܝܢ ܦܲܢܝܼ ܦܸܬܼܓܼܵܡܵܐ</l>
                <l n="413">ܕܫܬܩܵܐ ܦܐܹܐ ܗ̄ܘ̣ܵܐ ܠܡܘܼܟܵܟܹܗ.</l>
                <l n="414">:ܕܬܫܠܡ ܡܸܠܬܹܗ ܒܥ̇ܒܕܐ</l>
                <l n="415">ܕܠܵܐ ܦܬܲܚ ܦܘܼܡܹܗ ܒܡܡܟܹܗ.</l>
                <l n="416">:ܩܕܼܵܡ ܦܝܼܠܵܛܘܿܣ ܩܵܥܹܝܢ ܗ̄ܘ̣ܵܘ</l>
                <l n="417">ܒܢܲܝ̈ ܐܲܒܼܪܵܗܵܡ ܛܵܠܘܿܡܹ̈ܐ.</l>
                <l n="418">:ܕܙܩܘܦܝܗܝ ܠܚܲܝܵܒܼ ܡܵܘܬܵܐ</l>
                <l n="419">ܕܫܲܓܼܫܹܗ ܠܥܲܡܲܢ ܘܐܲܙܝܼܗ.</l>
                <l n="420">:ܕܝ̇ܢܐ ܕܠܵܘ ܡ̣ܬ ܥܲܡܵܐ ܗ̄ܘ̣</l>
                <l n="421">ܙܲܕܸܩ ܘܩ̣ܥܐ ܕܙܲܟܵܝܵܐ ܗ̄ܘ̣.</l>
                <l n="422">:ܘܥܲܡܵܐ ܕܝܵܕܲܥ ܠܐܲܠܵܗܵܐ</l>
                <l n="423">ܒܙܹܐܦܵܐ ܚܲܦܝܗ̇ ܠܟܹܐܢܘܼܬܼܵܐ.</l>
                <l n="424">:ܩܲܒܠܘܼܗܝ ܠܕܡܹܗ ܛܵܠܘܿܡܹ̈ܐ</l>
                <l n="425">ܕܢܸܗܘܹܐ ܥܠܲܝܗܘܿܢ ܠܲܬܒܲܥܵܬܐ.</l>
                <l n="426">:ܕܠܥܝܵܪܬܵܐ ܕܩܸܛܠܹܗ ܣܵܡܡܘܼܗ̇</l>
                <l n="427">ܕܢܸܬܚܲܝܒܘܿܢ ܒܵܗ̇ ܝܲܠܕܲܝ̈ܗܘܿܢ</l>
                <l n="428">:ܐܲܫܝܼܓ ܐܝܼܕܼܵܘ̈ܗܝ ܕܝ̇ܢܐ</l>
                <l n="429">ܘܚܲܣܝܼ ܢܲܦܫܹܗ ܡ̣ܢ ܩܸܛܠܹܗ.</l>
                <l n="430">:ܘܕܲܒܼܪܘܼܗܝ ܘܲܢܦܲܩ̣ܘ ܛܵܠܘܿܡܹ̈ܐ</l>
                <l n="431">ܕܢܨܥܪܘܼܢܵܝܗܝ ܒܨܠܝܼܒܼܵܐ.</l>
                <l n="432">:ܚܘܼܫܵܒܼܵܐ ܕܢܟܼܠܵܐ ܪܵܟܸܒܘ</l>
                <l n="433">ܥܲܡ ܪܵܒܗܘܿܢ ܐܵܟ̇ܠܩܲܪܨܵܐ.</l>
                <l n="434">:ܕܒܨܠܝܼܒܼܵܐ ܫ̇ܘܹܐ ܕܢܡܘܼܬ</l>
                <l n="435">ܐܲܝܟ ܥܒ̇ܪ ܥܲܠ ܢܵܡܘܿܣܵܐ.</l>
                <l n="436">:ܥܲܡ ܓܲܝܵܣܹ̈ܐ ܐܬܪܥܝܼܘ</l>
                <l n="437">ܕܢ̄ܨܚ ܕܢܨܚܘܢܵܝܗܝ ܡܲܪ̈ܚܹܐ.</l>
                <l n="438">:ܕܟܲܕ ܚܵܝܪܝܼܢ ܒܹܗ ܚܲܙ̈ܝܹܐ</l>
                <l n="439">ܥܲܡ ܣܪ̈ܘܿܚܹܐ ܢܸܡܢܘܼܢܵܝܗܝ.</l>
                <l n="440">:ܒܪܸܫ ܩܲܝܣܵܐ ܪܲܟܸܒܘ ܩܲܒܼܥܘܼܗܝ</l>
                <l n="441">ܕܢܸܗܘܹܐ ܚܙܵܬܐ ܠܚܲܙ̈ܝܹܐ.</l>
                <l n="442">:ܟܲܕ ܗܘ̤ ܕܝܼܠܹܗ ܡܫܲܡܠܹܐ ܗ̄ܘ̣ܵܐ</l>
                <l n="443">ܡܵܘܬܹܗ ܒܓܸܠܝܵܐ ܡܲܟܼܪܸܙ ܗ̄ܘ̣ܵܐ.</l>
                <l n="444">:ܡ̣ܢ ܟܵܗܢܹ̈ܐ ܡܬܡܝܲܩ ܗ̄ܘ̣ܵܐ</l>
                <l n="445">ܘܡ̣ܢ ܥܲܡܵܐ ܡܸܬܒܲܙܲܚ ܗ̄ܘ̣ܵܐ.</l>
                <l n="446">ܕܗ̇ܘ ܥܘܼܡܪܵܐ ܕܐܠܗܘܼܬܵܐ.</l>
                <l n="447">:ܘܐܲܠܵܗܘܼܬܵܐ ܡܙܝܼܥܵܐ ܗ̄ܘ̣ܵܬ</l>
                <l n="448">ܠܲܟܼܝܵܢܹܗ ܥܲܠ ܡܡܵܟܹܗ.</l>
                <l n="449">:ܢܚܬܐ ܕܐܒܼܥܵܐ ܠܒܼܝܼܫܝܼܢ ܗ̄ܘ̣ܵܘ</l>
                <l n="450">ܫܡܲܝܵܐ ܘܐܲܪܥܵܐ ܘܟܼܠ ܕܒܼܗܘܿܢ.</l>
                <l n="451">:ܥܲܠ ܗܘ̇ ܦܓܼܪܐ ܩܕܝܼܫܵܐ</l>
                <l n="452">ܕܡܨܛܥܪ ܗ̄ܘ̣ܵܐ ܡ̣ܢ ܛܲܡ̈ܐܹܐ.</l>
                <l n="453">:ܫܸܡܫܵܐ ܥܪܲܩ̣ ܩܛܲܫܝܼ ܢܘܼܗܪܹܗ</l>
                <l n="454">ܘܣܲܗܪܵܐ ܠܲܕܡܵܐ ܐܸܫܬܲܚܠܲܦ.</l>
                <l n="455">ܕܠܵܐ ܢܸܬܒܲܣܡܘܿܢ ܛܵܠܘܿܡܹ̈ܐ: </l>

                <pb ed="http://syriaca.org/manuscript/" n="f.150r"/>

                <l n="456">ܡ̣ܢ ܦܲܐܝܘܼܬܵܐ ܕܕܸܠܩܲܝ̈ܗܘܿܢ.</l>
                <l n="457">:ܠܐܲܪܥܵܐ ܙܵܘܥܵܐ ܡܲܪܥܸܠ ܗ̄ܘ̣ܵܐ</l>
                <l n="458">ܘܫܘܼ݁ܥܹܐ ܘܟܸܐܦܹ̈ܐ ܡܨܲܪܹܐ ܗ̄ܘ̣ܵܐ.</l>
                <l n="459">:ܟܲܕ ܡܟܣܝܼܢ ܗ̄ܘ̣ܵܘ ܫܲܬܝܼ̈ܩܹܐ</l>
                <l n="460">ܠܠܸܒܵܐ ܩܲܫܝܵܐ ܕܡܲܪ̈ܚܹܐ.</l>
                <l n="461">:ܪܘܼܚܵܐ ܨܪܵܐ ܠܐܲܦܲܝ̈ ܬܲܪܥܵܐ</l>
                <l n="462">ܘܨܲܥܪܹܗ ܠܗܲܝܟܵܠ ܚܘܼܣܵܝܵܐ.</l>
                <l n="463">:ܘܚܵܘܝܼ ܕܡܲܪܦܹܐ ܘܫܵܒܸܩ ܠܹܗ</l>
                <l n="464">ܕܣܕܩܹܗ ܠܢܚܬ̇ܐ ܕܢܲܟܼܦܘܼܬܹܗ.</l>
                <l n="465">:ܩܲܒܼܪܹ̈ܐ ܕܟܸܐܢܹ̈ܐ ܐܸܬܦܲܬܲܚܘ</l>
                <l n="466">ܕܐܲܙܝܼܥ ܐܸܢܘܿܢ ܦܘܼܩܕܵܢܵܐ.</l>
                <l n="467">:ܕܢܸܗܘܘܸܐ ܡܝܼ̈ܬܹܐ ܟܵܪ̈ܙܿܘܹܐ</l>
                <l n="468">ܕܲܩܝܵܡܘܬܹܗ ܕܡܲܚܹܐ ܡܝܼ̈ܬܐ.</l>
                <l n="469">:ܒܨܨܹ̈ܐ ܣܲܬܪܘܼܗܝ ܡܲܪ̈ܲܚܹܐ</l>
                <l n="470">ܠܝܘ ܠܝܵܘܣܸܦ ܕܪܟܸܒܼ ܠܹܗ ܡܸܠܬܵܐ.</l>
                <l n="471">:ܘܡܸܠܬܐ ܐܲܙܝܼܥ ܫܲܬܝܼܩܹ̈ܐ</l>
                <l n="472">:ܕܢܕܘܢܘܿܢ ܥܲܡ ܡܲܠܠܹ̈ܐ</l>
                <l n="473">:ܡܸܨܥܲܬ̤ ܓܲܝܵܣܹ̈ܐ ܙܲܩܦܘܼܗܝ</l>
                <l n="474">ܐܲܝܟ ܣܵܥܘܿܪܵܐ ܕܒܼܝܼ̈ܫܬܵܐ.</l>
                <l n="475">:ܘܟܲܕ ܠܵܐ ܨܒܹܝܢ ܚܬܡܘ ܗ̄ܘ̣ܵܘ</l>
                <l n="476">ܦܠܸܐܬܵܐ ܕܢܒܼܝܼܘܼܬܵܐ.</l>
                <l n="477">:ܠܓܝܣܵܐ ܕܡ̣ܢ ܝܲܡܝܼܢܵܐ</l>
                <l n="478">ܬܿܗܪܵܐ ܢܓܕܹܗ ܠܲܬܘܬܵܐ.</l>
                <l n="479">:ܘܒܲܚܲܒܿܪܹܗ ܡܸܬܥܲܕܲܠ ܗ̄ܘ̣ܵܐ</l>
                <l n="480">ܕܢܫܠܝܘܼܗܝ ܡ̣ܢ ܓܘܼܕܦܹܗ.</l>
                <l n="481">:ܒܩ̈ܠܹܐ ܕܲܡܠܹܝܢ ܚܸ̈ܢܵܓܬܐ</l>
                <l n="482">ܡܬܟܫܲܦ ܗ̄ܘ̣ܵܐ ܓܲܝܵܣܵܐ.</l>
                <l n="483">:ܟܲܕ ܫܵܐܸܠ ܗ̄ܘ̣ܵܐ ܫܘܼܒܼܩܵܢܵܐ</l>
                <l n="484">ܕܢܸܫܘܝܲܝ ܪ̈ܲܚܡܹܐ ܒܝܘܿܡ ܕܝܼܢܵܐ.</l>
                <l n="485">:ܒܥܲܝܢܵܐ ܟܣܝܼܬܼܵܐ ܕܪܸܥܝܵ[...]ܐ</l>
                <l n="486">ܚܙܵܗ̇ ܠܡܲܠܟܘܼܬܵܐ ܕܲܫܡܲܝܵܐ.</l>
                <l n="487">:ܘܲܠܘܵܬܼ ܡܵܪܲܢ ܐܸܡ̣ܪ ܗ̄ܘ̣ܵܐ</l>
                <l n="488">ܕܐܫܘܢܝ ܕܐܸܚܙܝܼܗ̇ ܠܡܲܠܟܘܼܬܵܟ.</l>
                <l n="489">:ܐܘ ܬܗܪܵܐ ܕܒܓܝܵܣܵܐ</l>
                <l n="490">:ܡܸܬܼܡܲܠܲܠ ܗ̄ܘ̣ܵܐ ܠܐܲܪ̈ܥܵܢܹܐ</l>
                <l n="491">:ܕܠܨܠܝܼܒܵܐ ܕܲܨܲܠܝܼܒܼ ܥܲܡܹܗ</l>
                <l n="492">ܡܲܠܟܘܼܬܼܵܐ ܫܵܐܸܠ ܗ̄ܘ̣ܵܐ ܠܹܗ.</l>
                <l n="493">:ܠܵܐ ܕܹܝܢ ܛܲܠܡܹܗ ܡܲܚܹܐ ܟܠ</l>
                <l n="494">ܠܓܼܝܵܣܵܐ ܐܲܓܼܪܵܐ ܕܡܸܠܵܘ̈ܗܝ.</l>
                <l n="495">:ܘܦܲܢܝܼ ܘܝܲܗ̣̄ܒ ܠܹܗ ܦܘܼܪܥܵܢܵܐ</l>
                <l n="496">:ܡܲܠܟܘܼܬܼܵܐ ܚܠܵܦ ܬܵܘܕܝܼܬܼܵܐ</l>
                <l n="497">:ܒܥ̇ܒܕܵܐ ܓܲܡܪܹܗ ܨܐܕܵܘܗܝ</l>
                <l n="498">ܠܫܘܼܘ ܕܐܸܫܬܵܘܕܝܼ ܠܹܗ.</l>
                <l n="499">:ܕܐܲܥܠܹܗ ܥܲܡܹܗ ܒܝܲܕܼ ܢܲܦܫܹܗ</l>
                <l n="500">ܠܦܪܕܿܝܼܣܵܐ ܒܲܥܕܲܢ ܡܵܘܬܹܗ.</l>
                <l n="501">:ܐܘܿ ܬܲܗܪܵܐ ܕܲܒܼܓܵܓܘܿܠܬܵܐ</l>
                <l n="502">ܒܡܝܘܬܵܐ ܡܸܬܡܲܡܠܲܠ ܗ̄ܘ̣ܵܐ.</l>
                <l n="503">:ܕܦܲܓܼܪܵܐ ܕܲܩܒܝܼܥ ܒܲܨܠܝܼܒܼܵܐ</l>
                <l n="504">ܐܘܼܪܚܵܐ ܠܲܠܕܼܢ ܕܵܪܸܫ ܗ̄ܘ̣ܵܐ.</l>
                <l n="505">:ܐܘ ܡܝܼܬܵܐ ܕܡܘܼܬܹܗ ܐܲܟܼܪܸܙ</l>
                <l n="506">ܚܵܝܵܬ ܡܝܼ̈ܬܐ ܠܥܲܢܝܼܕ̈ܐ.</l>
                <l n="507">:ܐܘ ܦܟܝܼܪܵܐ ܕܲܒܼܪܸܫ ܩܲܝܣܵܐ</l>
                <l n="508">ܕܫܪܐ ܦܟܪܹ̈ܐ ܕܲܚܛܝܼܬܼܵܐ.</l>
                <l n="509">:ܒܚܲܫܹ̈ܐ ܕܡܵܘܬܵܐ ܚܵܐܹ̇ܫ ܗ̄ܘ̣ܵܐ</l>
                <l n="510">:ܦܲܓܼܪܵܐ ܠܒܘܿܫܹܗ ܕܝܼܚܝܼܕܵܐ</l>
                <l n="511">:ܘܠܵܐ ܫܲܒܼܩܹܗ ܘܫܲܢܝܼ ܡܸܢܹܗ</l>
                <l n="512">ܐܵܦܠܵܐ ܒܲܥܕܢ ܡܘܼܟܵܟܹܗ.</l>
                <l n="513">:ܠܹܗܘ̤ ܡܲܓܼܥܸܠ ܗ̄ܘ̣ܵܐ ܢܲܦܫܹܗ</l>
                <l n="514">ܡܝܘܬܵܐ ܟܲܕ ܟܪܝܵܐ ܠܹܗ.</l>
                <l n="515">:ܕܒܼܐܝܼܕܲܝ̈ܟ ܠܲܡ ܣܵܐܸܡ ܐ̄ܢܵܐ ܢܲܦܫܝ</l>
                <l n="516">ܦܢܵܗ̇ ܠܥܘܼܡܪܗ̇ ܒܲܫܠܵܡܵܐ.</l>
                <l n="517">:ܪܫܹܗ ܐܪܟܸܢ ܒܨܠܝܼܒܼܵܐ</l>
                <l n="518">ܘܐܫܠܸܡ ܢܲܦܫܹܗ ܠܒܵܪܘܿܝܵܐ.</l>
                <l n="519">:ܟܲܕ ܣܵܗܸܕ ܫܘܼܢܵܝ ܢܲܦܫܹܗ</l>
                <l n="520">ܕܡܵܘܬܹܗ ܠܵܐ ܗ̄ܘ̣ܵܐ ܕܩܲܛܝܼܪܵܐ ܗ̄ܘ̣.</l>
                <l n="521">:ܗܵܐ ܥܸܕܲܢܵܐ ܕܲܡܚܵܘܹܐ</l>
                <l n="522">ܚܲܫܵܐ ܘܡܵܘܬܵܐ ܕܡ̇ܢ ܐܸܢܘܼܢ.</l>
                <l n="523">:ܟܲܕ ܡܲܠܸܦ ܠܲܢ ܒܲܪ ܓܸܢܣܲܢ</l>
                <l n="524">ܕܠܵܐ ܡܫܵܘܬܲܦ ܡܸܠܬܐ ܒܚܲܫܵܘ̈ܗܝ.</l>
                <l n="525">:ܒܐܝܕܲܝ̈ܟ ܠܲܡ ܣܵܐܸ̇ܡ ܐ̄ܢܵܐ ܢܲܦܫܝ</l>
                <l n="526">ܢܸܒܥܹܐ ܢܲܦܫܵܐ ܕܡ̇ܢ ܐܝܼܬܹܝܗ̇.</l>
                <l n="527">:ܕܡܸܠܬܐ ܚܝܕܵܐ ܕܡ̣ܢ ܐܲܒܼܵܐ</l>
                <l n="528">ܐܘ ܕܟܢܬܢ ܒܲܪ ܐܵܕܼܵܡ.</l>
                <l n="529">:ܠܲܝܬ ܢܦܲܫܵܐ ܠܲܐ ܠܗܘܼܬܼܵܐ</l>
                <l n="530">ܗܪܛܝܼܩܵܐ ܠܵܐ ܬܛܥܐ.</l>
                <l n="531">:ܕܠܵܐ ܗ̄ܘ̣ܵܐ ܒܢܦܫܵܐ ܡܬܩܝܡܵܐ</l>
                <l n="532">ܚܝܘܼܬܵܐ ܕܐܲܠܵܗܘܼܬܼܵܐ.</l>
                <l n="533">:ܢܲܦܫܵܐ ܕܡܝܘܬܵܐ ܐܝܼܬܹܝܗ̇</l>
                <l n="534">ܗܘ̇ ܕܲܠܒܝܼܫ ܗ̄ܘ̣ܵܐ ܗܲܕܵܡܹ̈ܐ.</l>
                <l n="535">:ܘܕܩܪܒ ܚܲܫ̈ܐ ܠܗܲܕܵܡܵܘ̈ܗܝ</l>
                <l n="536">ܫܲܢܲܝܲܬ̤ ܡܸܢܹܗ ܒܐܘܼܠܨܵܢܵܐ.</l>
                <l n="537">:ܕܢܲܦܫܵܐ ܐܝܼܬ ܗ̄ܘ̣ܵܐ ܒܗ̇ܘ ܦܲܓܼܪܵܐ</l>
                <l n="538">ܕܲܓܼܒܼ̇ܐ ܡܸܠܬܐ ܠܲܥܡܘܪܹܝܗ.</l>
                <l n="539">:ܣܗܕܐ ܗܝ̤ ܥܲܠ ܫܘܼܢܵܝܵܗ̇</l>
                <l n="540">ܕܫܒܩܬܹܗ ܒܠܸܕܢ ܚܲܫܵܐ. </l>

                <pb ed="http://syriaca.org/manuscript/" n="f.150v"/>

                <l n="541">:ܚܵܫܘܿܫܵܐ ܗ̄ܘ̣ܵܐ ܕܚܵܐܸ̇ܫ ܗ̄ܘ̣ܵܐ</l>
                <l n="542">:ܒܚܫ̈ܐ ܩܫܝ̈ܐ ܕܲܨܠܝܼܒܵܐ</l>
                <l n="543">:ܟܲܕ ܩ̇ܥܐ ܗ̄ܘ̣ܵܐ ܒܚܸܢ̈ܓܬܐ</l>
                <l n="544">ܕܐܲܠܗܝ ܐܲܠܵܗܝ ܠܵܐ ܬܸܪܦܝܫܝ.</l>
                <l n="545">:ܠܵܘ ܡܸܠܬܐ ܡܸܬܟܫܦ ܗ̄ܘ̣ܵܐ</l>
                <l n="546">ܠܲܐܒܘܼܗܝ ܕܐܝܼܬܼܵܘܗܝ ܚܲܕ ܥܲܡܹܗ܀</l>
                <l n="547">:ܠܲܝܬܿ ܐܲܠܵܗܵܐ ܠܲܐܠܵܗܵܝܵܐ</l>
                <l n="548">:ܐܘܛܝܹܟܹܐ ܡ̇ܢ ܢ̇ܨܐ ܐܲܢ̄ܬ</l>
                <l n="549">:ܠܵܘ ܡܸܠܬܐ ܐܲܪܟܸܢ ܪܸܫܹܗ</l>
                <l n="550">ܘܲܐܫܸܠܡ ܢܲܦܫܹܗ ܒܲܨܠܝܼܫܵܐ.</l>
                <l n="551">:ܢܸܒܼܥܐ ܕܚܲܝܹ̈ܐ ܠܵܐ ܡܵܐܸܬ̇</l>
                <l n="552">ܚܡܘܿܠ ܓܘܼܕܵܦܝ̈ܟ ܡܲܪܚܵܐ.</l>
                <l n="553">:ܠܵܐ ܗ̄ܘ̣ܵܐ ܒܐܝܼܬܵܝܐ ܐܸܬܩܥܘ</l>
                <l n="554">ܨܨ̈ܝܐ ܘܪܘܼܡܚܵܐ ܕܒܕܦܢܵܐ</l>
                <l n="555">:ܠܲܝܬܿ ܗܲܕܵܡܹ̈ܐ ܠܚܝܼܕܵܐ</l>
                <l n="556">ܗܪܣܝܘܛܵܐ ܠܵܐ ܬܡܪܲܚ.</l>
                <l n="557">:ܒܸܣܪܵܢܵܐ ܗ̄ܘ̣ ܕܡܩܒܠ ܗ̄ܘ̣ܵܐ</l>
                <l n="558">ܦܲܓܼܪܹܗ ܒܩܲܝܣܵܐ ܕܲܨܠܝܼܒܵܐ.</l>
                <l n="559">:ܗܘ̤ ܡܩܲܪܸܒ ܗ̄ܘ̣ܵܐ ܒܵܠܘܿܬܵܐ</l>
                <l n="560">ܕܲܣܬܝܼܩ ܗ̄ܘ̣ܵܐ ܥܲܠ ܥܘܼܕܪܵܢܵܐ.</l>
                <l n="561">:ܦܲܓܼܪܵܢܵܐ ܗ̄ܘ̣ ܕܛܠܸܢ ܡܵܘܬܵܐ</l>
                <l n="562">ܕܡܵܝܘܬܵܐ ܗ̄ܘ̣ܵܐ ܒܲܟܸܝܵܢܹܗ.</l>
                <l n="563">:ܘܠܝܼܚܝܼܕ̇ܐ ܡܸܬܟܲܫܲܦ ܗ̄ܘ̣ܵܐ</l>
                <l n="564">ܕܒܲܥܥܓܼ ܢܦܫܹܗ ܢܦܫܐ ܠܹܗ.</l>
                <l n="565">:ܗܘ̤ ܐܲܪܟܸܢ ܪܸܫܹܗ ܒܩܲܝܣܵܐ</l>
                <l n="566">ܘܐܲܫܠܸܡ ܢܦܲܫܹܗ ܠܒܵܪܘܿܝܵܐ.</l>
                <l n="567">:ܘܟܲܕ ܢܲܦܫܹܗ ܫܢܝܲܬ̤ ܠܲܥܕܼܢ</l>
                <l n="568">ܦܲܓܼܪܹܗ ܩܵܘܝܼ ܒܓܼܵܘ ܩܲܒܼܪܵܐ.</l>
                <l n="569">:ܠܵܐ ܫܲܒܩܹܗ ܡܸܠܬܹܗ ܕܐܲܒܼܵܐ</l>
                <l n="570">:ܠܥܘܼܡ[...] ܕܟܼܝܵܐ ܕܓܼܒܼܵܬ ܠܹܗ</l>
                <l n="571">:ܘܟܲܕ ܒܹܗ ܗܘ̣ܐ ܡ̣ܢ ܫܘܼܪܵܝܵܐ</l>
                <l n="572">ܒܡܵܟ̈ܬܹܗ ܠܵܐ ܚܵܐܸܫ̇ ܗ̄ܘ̣ܵܐ.</l>
                <l n="573">:ܠܵܐ ܡ̣ܢ ܡܬܘܿܡ ܫܲܢܝܼ ܡܸܢܹܗ</l>
                <l n="574">ܠܵܐ ܒܚܲܫܹ̈ܐ ܘܠܵܐ ܒܲܨܠܝܼܒܼܵܐ.</l>
                <l n="575">:ܘܠܵܐ ܡܸܡܬܘܿܩ ܚܲܫ ܒܲܟܼܝܢܹܗ</l>
                <l n="576">ܒܚܲܫܹ̈ܐ ܕܣܲܝܒܵܪ ܒܲ[...]ܗ ܦܲܓܼܪܵܢܵܐ.</l>
                <l n="577">:ܒܲܠܥܹܗ ܡܵܘܬܵܐ ܠܡܵܝܘܬܿܐ</l>
                <l n="578">ܘܠܵܐ ܚܙ̣ܵܐ ܚܒ̇ܠܐ ܒܹܝܬܼ ܡܝܼ̈ܬܹܐ.</l>
                <l n="579">:ܕܠܵܐ ܝܸܗܒܲܬ̤ ܠܹܗ ܢܒܼܝܼܘܼܬܼܵܐ</l>
                <l n="580">ܠܡܵܘܬܼܵܐ ܕܢܸܣܥܹܐ ܥܲܠ ܦܲܓܼܪܹܗ.</l>
                <l n="581">:ܒܪܘܼܡܚܵܐ ܕܩܪܘܼܗܝ ܒܹܝܬܼ ܐܸܠܥܵܘ̈ܗܝ</l>
                <l n="582">ܘܲܪܕܵܐ ܕܡܵܐ ܘܡܲܝ̈ܐ ܡܸܢܹܗ.</l>
                <l n="583">:ܘܠܵܐ ܬܒܲܪ ܓܲܪܡܵܐ ܒܗܲܕܵܡܵܘ̈ܗܝ</l>
                <l n="584">ܐܲܝܟ ܐܪܙܐ ܕܐܟܬܼܒܼ ܡܘܼܫܹܐ.</l>
                <l n="585">:ܦܲܠܸܓܘ ܢܲܚܬܵܘ̈ܗܝ ܡܲܪ̈ܚܹܐ</l>
                <l n="586">ܘܲܐܪܡܝܼܘ ܦܸܣܹ̈ܐ ܒܲܝܢܵܬܗ̈ܘܿܢ.</l>
                <l n="587">ܘܫܸܠܡܲܬ̤ ܡܸܠܬܹܗ ܒܥܒ̇ܕܐ </l>
                <l n="588">ܢܒܝܼܘܼܬܵܐ ܕܐܲܒܼܘܼܗܝ ܕܵܘܝܼܕ.</l>
                <l n="589">:ܐܚܸܬܼܘ ܦܲܓܼܪܹܗ ܡ̣ܢ ܩܲܝܣܵܐ</l>
                <l n="590">ܘܲܒܼܩܲܒܼܪܵܐ ܐܲܥܸܠܘ ܣܵܡܘܼܗܝ.</l>
                <l n="591">:ܘܠܵܐ ܚܲܒܸܠ ܡܵܘܬܹܗ ܠܦܲܓܼܪܹܗ</l>
                <l n="592">ܕܠܵܐ ܐܓ̇ܪ ܗ̄ܘ̣ܵܐ ܒܹܝܬܼ ܡܝܼ̈ܬܹܐ</l>
                <l n="593">:ܬܠܵܬܐ ܝܵܘܡܝܼ̈ܢ ܩܵܘܝܼ ܗ̄ܘ̣ܵܐ</l>
                <l n="594">ܒܓܵܘ ܩܲܒܼܪܵܐ ܡܲܚܹܐ ܚܝܼ̈ܬܹܐ.</l>
                <l n="595">:ܘܐܸܡ̣ܪ ܕܝܼܢ̇ܐ ܥܲܡ ܡܵܘܬܵܐ</l>
                <l n="596">ܘܲܫܪ̣ܵܐ ܘܒܲܛܸܠ ܫܘܼܠܛ̇ܢܹܗ.</l>
                <l n="597">:ܥܲܡܹܗ ܗ̄ܘ̣ܵܐ ܡܸܠܬܐ ܕܠܲܒܼܫܹܗ</l>
                <l n="598">ܟܲܕ ܡܲܓܲܣ ܗ̄ܘ̣ܵܐ ܒܓܵܘ ܩܲܒܼܪܵܐ.</l>
                <l n="599">:ܘܠܵܐ ܚܵܐܹ̇ܫ ܗ̄ܘ̣ܵܐ ܒܝܲܕܼ ܚܲܫܵܘ̈ܗܝ</l>
                <l n="600">ܕܪܵܡ ܗ̄ܘ̣ ܟܝܵܢܹܗ ܡ̣ܢ ܚܲܫܹ̈ܐ.</l>
                <l n="601">:ܒܡܲܠܲܟܹ̈ܐ ܡܙܲܚܲܝ ܗ̄ܘ̣ܵܐ ܠܹܗ</l>
                <l n="602">ܡܸܠܬܐ ܠܦܲܓܼܪܹܗ ܩܲܕܝܼܫܵܐ.</l>
                <l n="603">:ܘܡܲܣܟܝܼܢ ܠܹܗ ܪ̈ܘܼܚܵܢܹܐ</l>
                <l n="604">ܠܪܸܡܙܵܐ ܕܝܼܠܹܗ ܕܡܲܚܐ ܟܠ.</l>
                <l n="605">:ܫܲܠܸܡ ܨܹܐܕܼܵܘܗܝ ܫܘܼܘܕܵܝܵܘ̈ܗܝ</l>
                <l n="606">ܡܸܠܬܹܗ ܕܐܲܒܼܵܐ ܚܼܝܼܕܵܐ.</l>
                <l n="607">:ܘܡ̣ܢ ܕܲܫܪܵܐ ܡܵܘܬܵܐ ܠܦܲܓܼܪܹܗ</l>
                <l n="608">ܢܲܚܡܹܗ ܠܲܬܠܵܬܵܐ ܝܵܘܡܝܼ̈ܢ.</l>
                <l n="609">:ܐܘ ܡܝܼܬܼܵܐ ܕܒܲܠܥܹܗ ܡܵܘܬܵܐ</l>
                <l n="610">ܘܗܲܦܟ ܩܲܛܠܹܗ ܠܩܵܛܘܿܠܹܗ.</l>
                <l n="611">:ܘܬܲܒܼܪܹܗ ܠܥܘܼܩܣܹܗ ܡܲܪܝܼܪܵܐ</l>
                <l n="612">ܘܲܦܪܗܗ̇ ܠܡܸܪܬܹܗ ܡ̣ܢ ܐ̄ܢܵܫܵܐ.</l>
                <l n="613">:ܐܘ ܥܲܦܪܵܢܵܐ ܕܐܸܬܟܲܬܲܫ</l>
                <l n="614">ܥܲܡ ܪܘܚܵܐ ܘܪܹܫܵܐ ܕܐܵܐܲܪ.</l>
                <l n="615">:ܘܦܲܪܣܝܼ ܠܫܸܐܕܹ̈ܐ ܒܙܵܟܘܼܬܹܗ</l>
                <l n="616">ܘܐܒܗܸܬ ܐܸܢܘܿܢ ܒܲܩܢܘܿܡܹܗ.</l>
                <l n="617">:ܩܪܵܒܼܵܐ ܥܒܲܕ ܗ̄ܘ̣ܵܐ ܒܲܪ ܓܸܢܣܲܢ</l>
                <l n="618">ܥܲܡ ܡܵܘܬܵܐ ܘܐܵܟ̇ܠܩܲܪܨܵܐ.</l>
                <l n="619">:ܘܲܙܟܼܵܐ ܒܚܲܝܠܵܐ ܕܠܵܒܘܿܫܹܗ</l>
                <l n="620">ܠܲܛܪ̈ܘܢܹܐ ܬܪܹܝܢ ܕܐܸܫܬܲܥܠܝܼܘ.</l>
                <l n="621">:ܩܪܒܐ ܗ̄ܘ̣ܵܐ ܕܚܵܒܼ ܒܹܗ ܐܵܕܼܵܡ</l>
                <l n="622">ܘܚܵܒܼ ܟܠܹܗ ܟܝ̇ܢܹܗ ܥܲܡܹܗ. </l>

                <pb ed="http://syriaca.org/manuscript/" n="f.151r"/>

                <l n="623">:ܠܲܒܼܫܹܗ ܐܝܼܬܵܝܵܬ ܠܒܲܪ ܐܵܕܼܵܡ</l>
                <l n="624">ܘܲܙܟܲܝ ܒܹܗ ܠܲܒܢܲܝ̈ ܓܸܢܣܹܗ.</l>
                <l n="625">:ܠܲܬܠܬܵܐ ܝܵܘܡܝ̈ܢ ܫܲܠܚܵܗ̇</l>
                <l n="626">ܠܡܵܝܘܿܬܘܼܬܼܵܐ ܕܟܼܝܵܢܹܗ.</l>
                <l n="627">:ܘܩܲܛܠܗ̇ ܒܒܸܣܪܹܗ ܠܲܚܛܝܼܬܼܵܐ</l>
                <l n="628">ܘܝܲܗ̄ܒ̣ ܙܵܟܼܘܬܵܐ ܠܡܵܝܘ̈ܬܹܐ.</l>
                <l n="629">:ܒܚܲܝܠܵܐ ܕܐܝܼܬܝܵܐ ܕܥܡ̣ܪ ܒܹܗ</l>
                <l n="630">ܢܚܸܬ ܠܐܵܓܼܘܿܢܵܐ ܘܐܸܬܢܨܚ.</l>
                <l n="631">:ܘܲܒܼܚܠܵܐ ܕܝܼܠܹܗ ܚܲܣܢܹܗ</l>
                <l n="632">ܠܡܵܘܬܐ ܘܒܲܛܸܠ ܫܘܼܠܛܵܢܹܗ.</l>
                <l n="633">:ܥܲܡܹܗ ܗ̄ܘ̣ܵܐ ܟܲܕ ܚܵܐܸܫ ܗ̄ܘ̣ܵܐ</l>
                <l n="634">ܘܠܵܐ ܡܫܵܘܿܬܼܦ ܗ̄ܘ̣ܵܐ ܒܡܵܟܵܬܹ̈ܗ.</l>
                <l n="635">:ܘܡ̣ܢ ܕܐܸܬܼܢܣܝܼ ܠܟܼܠܡܸܕܹܡ</l>
                <l n="636">ܓܲܡܪܹܗ ܒܚܲܫܵܐ ܕܲܩܢܘܿܡܹܗ.</l>
                <l n="637">:ܠܗܲܝܟܵܠ ܦܲܓܼܪܹܗ ܒܲܪܵܝܵܐ</l>
                <l n="638">ܫܪܵܐ ܡܵܘܬܵܐ ܒܝܲܕܼ ܡܲܪ̈ܵܚܹܐ.</l>
                <l n="639">:ܘܲܒܢ̣ܝܗܝ ܡܸܠܬܐ ܘܲܥ̣ܡܪ ܒܹܗ</l>
                <l n="640">ܒܸܢܝܵܢܵܐ ܕܠܵܐ ܬܘܼܒ ܙ̇ܐ̇ܥ.</l>
                <l n="641">:ܠܗܵܢܵܐ ܢܵܘܣܵܐ ܐܡ̣ܪ ܗ̄ܘ̣ܵܐ</l>
                <l n="642">ܕܲܫܪܵܐܘܼܗܝ ܘܲܡܩܝܼܡ ܐ̄ܢܵܐ ܠܹܗ.</l>
                <l n="643">:ܟܲܕ ܡܲܠܸܦ ܠܹܗ ܠܫܵܡܘܿܥܹ̈ܐ</l>
                <l n="644">ܕܫܪܝܵܐ ܗ̄ܘ̣ ܕܦܲܓܼܪܵܐ ܒܲܠܚܘܿܕ.</l>
                <l n="645">:ܠܵܐ ܡܸܫܬܲܪܝܵܐ ܐܝܼܬܘܼܬܼܵܐ</l>
                <l n="646">ܕܠܲܝܬ ܫܘܼܪܵܝܵܐ ܠܐܝܼܬܘܼܬܼܵܐ.</l>
                <l n="647">:ܫܪܵܝܵܐ ܕܦܲܓܼܪܵܐ ܗ̄ܘ̣ ܡܵܝܘܬܵܐ</l>
                <l n="648">ܘܗܘ̤ ܛܥܸܡ ܡܵܘܬܵܐ ܒܲܠܚܘܿܕ̇ܘܗܝ.</l>
                <l n="649">:ܒܲܫܪܵܝܵܐ ܕܦܲܓܼܪܸܗ ܐܲܠܸܦ</l>
                <l n="650">ܕܒܲܪܢܵܫܵܐ ܗ̄ܘ̣ܵܐ ܚܵܫܘܿܫܵܐ.</l>
                <l n="651">:ܘܲܕܩܡ ܠܲܬܠܬܵܐ ܝܵܘܡܝܼܢ</l>
                <l n="652">ܚܵܘܝܼ ܚܲܝܠܵܐ ܕܐܲܩܝܼܡܹܗ.</l>
                <l n="653">:ܒܨܝܼܪ ܗ̄ܘ̣ܵܐ ܟܝܵܢܲܢ ܡܵܝܘܬܵܐ</l>
                <l n="654">ܕܗܘ̤ ܢܸܗܘܹܐ ܠܹܗ ܦܪܵܘܿܩܵܐ.</l>
                <l n="655">:ܘܠܲܒܼܫܹܗ ܐܝܼܬܝܵܐ ܠܟܼܝܼܢܲܢ</l>
                <l n="656">ܘܚܲܪܪ ܒܹܗ ܟܠܹܗ ܓܸܢܣܲܢ.</l>
                <l n="657">:ܪܵܡܵܐ ܒܚܘܒܹܗ ܐܸܬܬܲܚܬܼܝ</l>
                <l n="658">ܕܲܢܩܝܼܡ ܠܐܵܕܵܡ ܡܝܘܬܵܐ.</l>
                <l n="659">:ܘܲܒܙܲܝܢܵܐ ܕܚܵܒܼ ܒܹܗ ܐܵܕܼܵܡ</l>
                <l n="660">ܙܲܟܼܝܹܗ ܐܝܼܢܝܐ ܠܒܲܪ ܐܵܕܼܵܡ.</l>
                <l n="661">:ܠܡܲܟܝܼܟܼܵܐ ܨܒܼܵܐ ܕܢܥܲܠܹܐ</l>
                <l n="662">ܠܵܘ ܗܘ̤ ܢܚܸܬܼ ܨܝܕ ܡܵܟ̈ܬܼܵܐ.</l>
                <l n="663">:ܠܥܲܦܪܢܵܐ ܪܲܡܪܸܡ ܘܐܲܣܸܩ</l>
                <l n="664">ܠܐ ܝܼܩܵܪܵܐ ܕܥܲܡ ܪܲܒܘܼܬܹܗ.</l>
                <l n="665">:ܥܝܼܪܬܵܐ ܕܥܒܲܪ ܦܘܼܩܕܵܢܵܐ</l>
                <l n="666">ܚܝܒܼ ܗ̄ܘ̣ܵܐ ܓܸܢܣܹܗ ܕܐܵܕܼܵܡ.</l>
                <l n="667">ܘܲܕܠܵܐ ܦܲܪܥܘܼܗ̇ ܡܵܝܘ̈ܬܹܗ.</l>
                <l n="668">ܦܲܪܥܵܗ̇ ܐܝܼܬܝܵܐ ܒܒܲܪ ܐܵܕܼܵܡ.</l>
                <l n="669">:ܡܵܝܘܬܵܐ ܡܝܼܬ ܒܲܟܼܝܵܢܹܗ</l>
                <l n="670">ܘܐܝܼܬܝܵܐ ܩܵܘܝܼ ܒܲܘܼܝܵܢܹܗ.</l>
                <l n="671">:ܘܲܒܼܝܲܕ ܚܲܝܠܵܐ ܕܐܝܼܬܘܼܬܵܐ</l>
                <l n="672">ܙܟܼܵܐ ܡܵܝܘܬܵܐ ܘܐܸܢܲܚܲܡ.</l>
                <l n="673">:ܠܵܘ ܥܵܒܘܿܕܼܵܐ ܚܵܐܸ̇ܫ ܗ̄ܘ̣ܵܐ</l>
                <l n="674">ܒܚܲܫܹ̈ܐ ܕܡܵܘܬܵܐ ܕܲܨܠܝܼܒܵܐ.</l>
                <l n="675">:ܒܲܪ ܐܵܕܵܡ ܗ̄ܘ̣ܵܐ ܕܦܪܥ ܗ̄ܘ̣ܵܐ</l>
                <l n="676">ܒܚܲܫܹܗ ܫܛܪܐ ܕܒܹܝܬ ܐܵܕܼܵܡ.</l>
                <l n="677">:ܡܕܿܒܼܪܵܢܘܼܬܵܐ ܡܲܠܝܼ ܒܹܗ</l>
                <l n="678">ܒܦܲܓܪܵܢܵܐ ܚܠܵܦ ܡܵܝܘ̈ܬܐ.</l>
                <l n="679">:ܘܲܒܼܡܵܘܬܹܗ ܘܲܒܼܢܘܼܚܵܡܗ</l>
                <l n="680">ܟܠܹܗ ܟܝܵܢܲܢ ܡܝܼܬ ܘܲܚܝܵܐ.</l>
                <l n="681">:ܠܒܼܘܫܹܗ ܥܒܕܗ ܠܟܲܣܝܘܼܬܹܗ</l>
                <l n="682">ܘܡܲܚܙܝܼܬܵܐ ܠܲܢ ܡܵܝܘ̈ܬܹܐ.</l>
                <l n="683">:ܕܲܒܼܙܵܘ̈ܥܹܐ ܕܢܲܦܫܵܐ ܢ̣ܚܙܹܐ</l>
                <l n="684">ܠܟܲܣܝܼܘܼܬܹܗ ܒܲܐܒܘܿܫ ܦܲܓܼܪܢ.</l>
                <l n="685">:ܠܫܲܝܢܵܐ ܕܡܠܝܼܠܹ̈ܐ ܢܲܣܒܹܗ</l>
                <l n="686">ܐܲܝܟ ܪܹܫܝܼܬܵܐ ܡ̣ܢ ܟܠܲܢ.</l>
                <l n="687">:ܕܢܹܐܣܘܿܪ ܒܹܗ ܚܘܼܒܵܐ ܕܲܫܪܵܐ</l>
                <l n="688">ܐܵܕܼܵܡ ܒܲܥܒܵܪ ܦܘܼܩܕܵܢܹܗ.</l>
                <l n="689">:ܠܟܼܠܹܗ ܟܝܵܢܵܐ ܕܡܲܠܝܼ̈ܠܹܐ</l>
                <l n="690">ܝܲܩܲܪ ܒܵܗ ܒܲܢܣܝܼܒܘܼܬܹܗ.</l>
                <l n="691">:ܕܡܚܝܢܢ ܠܲܢ ܒܲܟܼܝܵܢܵܐ</l>
                <l n="692">ܫܘܬܸܦ ܐܸܢܘܿܢ ܒܐܢܩܵܪܹܗ.</l>
                <l n="693">:ܠܗܵܕܹܐ ܪܲܒܘܼܬܵܐ ܕܲܡܛܲܬ̤</l>
                <l n="694">ܠܲܡܠܝܼ̈ܠܹܐ ܒܝܲܕ ܒܲܪ ܓܸܢܣܲܢ.</l>
                <l n="695">ܛܲܠܡܘܼܗ̇ ܥܛܠ̈ܐ ܘܚܪ̈ܚܹܐ.</l>
                <l n="696">ܒܗܦܟ̈ܬܐ ܕܡܸܠܲܝ̈ܗܘܿܢ.</l>
                <l n="697">:ܠܵܐ ܫܒܼܩܝܼܢ ܠܹܗ ܠܲܟܼܝܢܲܢ</l>
                <l n="698">ܕܢܸܬܝܩܲܪ ܒܲܫܒ̈ܝܼܚܵܐܬܐ.</l>
                <l n="699">:ܘܠܵܐ ܝܵܗܒܝܼܢ ܠܹܗ ܕܢܸܬܪܲܡܪܲܡ</l>
                <l n="700">ܥܲܡ ܐܲܠܵܗܵܐ ܢܵܣܘܿܒܹܗ.</l>
                <l n="701">:ܬܪܹܝܢ ܥܘ̤ܠ̈ܐ ܕܠܵܐ ܡܬܚܣܝܼܢ</l>
                <l n="702">ܒܛܢܘ ܘܝܼܠܸܕܘ ܗܲܪ̈ܛܝܼܩܹܐ.</l>
                <l n="703">:ܕܬܲܚܬܝܼܘ ܐܝܼܬܝܵܐ ܠܫܝܼ̈ܛܵܬܐ</l>
                <l n="704">ܘܛܠܡܘ ܦܓܪܢ ܡ̣ܢ ܚܲܝܹ̈ܐ.</l>
                <l n="705">:ܣܲܢܐܹ̈ܐ ܕܦܓܪܐ ܐܝܼܬܲܝܗܘܿܢ</l>
                <l n="706">ܘܦܠܝܼܓܝ̈ ܥܲܠ ܐܲܝܬܘܼܬܵܐܘ</l>
                <l n="707">:ܕܠܐܝܼܬܝܵܐ ܥܒܲܕܘ ܠܹܗ ܫܘܼܪܵܝܵܐ</l>
                <l n="708">ܘܦܓܪܐ ܛܠ̣ܡܘ ܠܲܢܣܝܼܒܘܼܬܹܗ.</l>
                <l n="709">:ܩܪܵܒܼܗܘܿܢ ܠܘܼܩܒܵܠ ܐܝܼܬܘܼܬܼܵܐ ܗ̄ܘ̣</l>
                <l n="710">ܕܡܲܚܫܝܼܢ ܠܹܗ ܒܝܲܕ ܡܸܠܲܝ̈ܗܘܿܢ. </l>

                <pb ed="http://syriaca.org/manuscript/" n="f.151v"/>

                <l n="711">ܘܬܲܟܼܘܼܫܗܘܿܢ ܥܲܡ ܐ̄ܢܸܫܘܼܬܵܐ ܗ̄ܘ̣ܵ[ܐ]</l>
                <l n="712">ܕܠܵܐ ܡܫܘܹܝܢ ܠܵܗ̇ ܠܪܒܘܼܬܼܵܐ.</l>
                <l n="713">:ܥܲܡ ܣܦܪܹ̈ܐ ܕܡܸܠܲܝ̈ ܪܘܼܚܵܐ</l>
                <l n="714">ܢ̇ܨܝܹܢ ܟܠܢܵܫ ܘܲܕܬܝܼܫܝܼܢ.</l>
                <l n="715">:ܕܡܚܘܝܼܢ ܠܲܢ ܦܘܼܪܫܵܢܵܐ</l>
                <l n="716">ܕܟܼܝܢܹ̈ܐ ܬܪܹܝܢ ܕܗܘ̤ܘ ܚܹܕ.</l>
                <l n="717">:ܠܵܐ ܫܡܥܝܼܢ ܗܲܪ̈ܛܝܼܩܹܐ</l>
                <l n="718">ܠܟܵܪ̈ܘܿܙܹܐ ܕܡܸܠܲܝ̈ ܪܵܘܼܚܵܐ.</l>
                <l n="719">:ܕܩ̇ܥܹܝܢ ܒܲܕܡܘܼܬ ܫܝܼܦܘܿܪܹ̈ܐ</l>
                <l n="720">ܥܲܠ ܪܘܼܡܪܡܹܗ ܕܒܲܪ ܓܸܢܣܲܢ.</l>
                <l n="721">:ܢܸܐܬܹܐ ܪܹܫܵܐ ܕܲܫܠܚܹ̈ܐ</l>
                <l n="722">ܘܢܲܟܸܣ ܒܸܕܝܵܐ ܕܡܸܠܲܝ̈ܗܘܿܢ.</l>
                <l n="723">:ܘܥܲܡ ܝ̄ܗܘܕ̈ܝܹܐ ܚܲܒܼܪ̈ܝܗܘܿܢ</l>
                <l n="724">ܒܩܲܛܪܸܓܼ ܐܸܢܘܿܢ ܠܲܣܡܲܝܵ̈ܐ.</l>
                <l n="725">:ܢܹܐܡܲܪ ܟܹܐܦܵܐ ܠܲܚܬܝܼܪܹ̈ܐ ܠܲܚܬܝܼܪܹ̈ܐ</l>
                <l n="726">ܝ̄ܗܘܕ̈ܝܹܐ ܚܕ̈ܬܹܐ ܕܲܢܒ݂ܲܥܘ.</l>
                <l n="727">:ܕܡܵܪܝܵܐ ܘܲܡܫܝܼܚܵܐ ܥܲܒܼܕܹܗ</l>
                <l n="728">ܐܲܠܵܗܵܐ ܠܦܓܪܢ ܕܢܣܲܒܼܘ</l>
                <l n="729">:ܡܢܘ ܠܡܢܘ ܥܒܲܓ ܡܵܪܵܝܵܐ</l>
                <l n="730">ܫܸܡܥܘܿܢ ܒܘܼܟܼܪܵܐ ܕܬܵܘܕܝܼܬܿܢ.</l>
                <l n="731">:ܦܲܫܸܩ ܠܲܢ ܚܹܝܠ ܬܵܡ̣ܝܬܵܟ</l>
                <l n="732">ܕܢܲܟܸܣ ܒܵܗ̇ ܠܗܪ̈ܛܝܼܩܹܐ.</l>
                <l n="733">:ܐܹܝܬܵܝܵܐ ܠܲܡ ܡܸܠܬܹܗ ܕܐܲܒܼܵܐ</l>
                <l n="734">ܫܩ̣ܠ ܠܟܼܝܢܲܢ ܘܥܡ̣ܪ ܒܗ.</l>
                <l n="735">:ܘܥܲܒܼܕܹܗ ܡܵܪܝܵܐ ܘܲܡܫܚܵܐ</l>
                <l n="736">ܒܐܝܼܩܪܵܐ ܥܲܡ ܪܲܒܘܼܬܹܗ.</l>
                <l n="737">:ܠܗܵܢܵܐ ܝܼܫܘܿܥ ܕܲܨܠܲܒܼܬܘܿܢ</l>
                <l n="738">ܫܡܲܥ̣ܘ ܝܗ̄ܘܕܝܹ̈ܐ ܬܲܪ̈ܲܝܵܢܹܐ.</l>
                <l n="739">:ܫܵܘܬܵܦܵܐ ܥܲܒܼܕܹܗ ܒܫܘܼܒܼܚܵܐ</l>
                <l n="740">ܐܝܼܬܼܝܵܐ ܘܪܲܡܪܸܡ ܫܘܼܠܛܵܢܹܗ.</l>
                <l n="741">:ܗܘ̤ ܪܹܫܝܼܬܹܗ ܕܲܟܼܝܵܢܲܢ</l>
                <l n="742">ܟܲܟܸܣ ܐܸܢܘܿܢ ܠܲܚܬܝܼܪܹ̈ܐ.</l>
                <l n="743">:ܕܚܵܘܝܼ ܒܵܬܲܪ ܢܘܼܚܵܡܹܗ</l>
                <l n="744">ܪܘܼܟܵܒܼ ܦܲܓܼܪܹܗ ܠܬܲܠܡܝܼܕ̈ܵܘܗܝ.</l>
                <l n="745">:ܢ̄ܨܘܿܬܿ ܢܨܘܬܘܢܵܝܗܝ ܥܲܡ ܬܠܡܝܼ̈ܕܹܐ</l>
                <l n="746">ܐܵܦܸܢ ܟܦܪܝܼܢ ܒܐ̄ܢܫܘܼܬܹܗ.</l>
                <l n="747">:ܕܪܘܼܚܵܐ ܠܵܐ ܩܢܹܐ ܗܲܕܡܹ̈ܐ</l>
                <l n="748">ܐܲܝܟ ܡܵܐ ܕܚܵܘܝܼ ܠܬܲܠܡܝܼܕܵܘ̈ܗܝ.</l>
                <l n="749">:ܓܘܼܫܘܼܢܵܫܝ ܠܲܡ ܘܐܸܬܒܲܩܵܘ</l>
                <l n="750">ܒܲܦܓܼܪܵܐ ܘܓܲܪ̈ܡܹܐ ܕܲܩܢܹܐ ܐ̄ܢܵܐ.</l>
                <l n="751">:ܘܐܲܟܼܪܸܙܘ ܗܕܹܐ ܒܟܼܠ ܥܲܡܡܝܼ̈ܢ</l>
                <l n="752">ܕܒܦܲܓܼܪܵܐ ܘܓܲܪ̈ܡܹܐ ܩܵܡܸ̇ܬ.</l>
                <l n="753">:ܗܵܐ ܚܵܘܝܼ ܠܲܢ ܓܲܠܝܵܐܝܼܬܼ</l>
                <l n="754">ܒܬܲܪ ܩܸܛܠܹܗ ܘܢܘܼܚܵܡܹܗ.</l>
                <l n="755">:ܕܦܲܓܼܪܢܵܐ ܗ̄ܘ̣ ܕܛܠܸܡ ܡܵܘܬܵܐ</l>
                <l n="756">ܘܠܵܐ ܡܫܘܬܦ ܡܸܠܬܐ ܒܚܲܫܵܘ̈ܗܝ.</l>
                <l n="757">:ܘܐܸܢ ܠܵܐ ܢܸܐܡܪܘܿܢ ܓܲܠܝܵܐܝܼܬܼ</l>
                <l n="758">ܡܚܫܲܝ̈ ܠܐܝܼܬܝ̇ܐ ܒܡܸܠܲܝ̈ܗܘܿܢ.</l>
                <l n="759">:ܕܒܵܪܘܿܝܵܐ ܗ̄ܘ̣ ܕܡܲܚܵܘܹܐ ܗ̄ܘ̣ܵܐ</l>
                <l n="760">ܒܸܣܪܵܐ ܘܓܲܪ̈ܡܹܐ ܒܲܟܼܝܢܹܗ.</l>
                <l n="761">:ܥܠܲܝܗܘܿܢ ܢܸܗܦܘܿܟ ܪܸܫܝܵܢܵܐ</l>
                <l n="762">ܕܬܼܒܲܥܬܼܵܐ ܕܗܵܠܹܝܢ ܕܬܢ̇ܝܬ.</l>
                <l n="763">:ܕܒܬ ܕܒܲܠܒܸܠܘ ܘܐܲܟܼܪܸܙܘ ܦܘܼܪܫܵܢܵܐ</l>
                <l n="764">ܕܡܲܟܼܪܸܙ ܦܲܓܼܪܵܐ ܕܐܝܼܬܘܼܬܼܵܐ.</l>
                <l n="765">:ܒܲܬܼܪܹܝܢ ܫܘܼܪ̈ܝܹܐ ܚܲܒܼܒܘܼܗܝ</l>
                <l n="766">ܠܒܼܵܪܘܿܝܵܐ ܕܠܵܐ ܫܘܼܪܝܵܐ.</l>
                <l n="767">:ܚܲܕ ܡ̣ܢ ܟܲܪܣܵܐ ܕܒܲܪܬ ܐ̄ܢܵܫܵܐ</l>
                <l n="768">ܘܐ̄ܚܪܢܐ ܡ̣ܢ ܓܵܘ ܩܲܒܼܪܵܐ.</l>
                <l n="769">:ܐܘܿܗ ܡ̣ܢ ܓܘܼܡܕܵܐ ܕܡܲܪ̈ܚܹܐ</l>
                <l n="770">ܕܟܼܡܵܐ ܐܲܡܪܲܚܘ ܘܐܸܫܬܲܥܠܝܼܘ.</l>
                <l n="771">:ܕܐܝܼܬܼܘܼܬܼܵܐ ܕܠܵܐ ܡܸܬܕܲܪܟܵܐ</l>
                <l n="772">ܣܝ̄ ܣܲܝܟܘܼܗ̇ ܒܟܲܪܣ̇ܐ ܘܲܒܼܩܲܒܼܪܵܐ.</l>
                <l n="773">:ܬܵܘ ܐܲܚܲܝ̈ ܐܲܝܟ ܦܪ̈ܘܼܫܹܐ</l>
                <l n="774">ܢܸܒܼܚܘܿܪ ܒܘܼܫܵܬܐ ܡ̣ܢ ܙܹܐܦܵܐ.</l>
                <l n="775">:ܘܲܢܫܝܼܓ ܢܚܬ̇ܐ ܕܬܘܕܝܼܬܲܢ</l>
                <l n="776">ܡ̣ܢ ܬܸܛܪܐ ܕܗܲܪ̈ܛܝܼܩܹܐ.</l>
                <l n="777">:ܢܸܦܣܘܿܩ ܐܸܢܘܿܢ ܡ̣ܢ ܓܘܼܫܡܢ</l>
                <l n="778">ܠܗܕܡܹ̈ܐ ܢܣܝܼ̈ܣܹܐ ܘܡܲܪ̈ܥܹܐ.</l>
                <l n="779">:ܕܗܵܐ ܪܗܸܛ ܟܹܐܒܵܐ ܕܡܸܠܲܝ̈ܗܘܿܢ</l>
                <l n="780">ܘܐܚܕ ܢܘܿܡܹ̈ܐ ܒܣܓܼܝܼ̈ܠܹܐ.</l>
                <l n="781">:ܢܛܪܘܿܕ ܐܸܢܘܿܢ ܡ̣ܢ ܥܢ̈ܐ</l>
                <l n="782">ܠܕܸܐܒܹ̈ܐ ܕܒܲܣܒܸܣܘ ܡܲܪܥܝܿܬܵܐ.</l>
                <l n="783">:ܕܒܸܐܣܟܹܝܡ ܐܸܡܕܹ̈ܐ ܡܸܬܼܕܡܲܝܼܢ</l>
                <l n="784">ܟܲܕ ܢܘܼܟܼܪ̈ܵܚܹܝܢ ܠܲܫܪܵܪܵܐ.</l>
                <l n="785">:ܠܵܐ ܢܸܚܠܘܿܛ ܒܹܗ ܒܲܫܪܵܪܲܢ</l>
                <l n="786">ܙܝܼܙܵܢܹ̈ܐ ܕܦܸܬܼܓܵܡܲܝ̈ܗܘܿܢ.</l>
                <l n="787">:ܕܡܵܘܥܝܼܢ ܟܠܢܵܫ ܦܘܼܠܸܓܹ̈ܐ</l>
                <l n="788">ܒܬܘܕܝܼܬܵܐ ܕܥܲܠ ܐܝܼܬܘܼܬܵܐ.</l>
                <l n="789">:ܢܹܐܣܘܿܪ ܚܘܼܒܵܐ ܕܬܲܪܥܲܝܬܲܢ</l>
                <l n="790">ܒܗܲܝܡܵܢܘܼܬܗܘܿܢ ܕܲܫܠܝܼܚܹ̈ܐ.</l>
                <l n="791">:ܕܗܸܢܘܿܢ ܚܲܙܩܘܼܗ̇ ܠܐ̄ܢܵܫܘܼܬܲܢ</l>
                <l n="792">ܒܬܘܕܝܼܬܼܵܐ ܕܗܲܝܡܵܢܘܼܬܼܵܐ.</l>
                <l n="793">:ܒܬܵܘܕܝܼܬܹܗ ܕܫܸܡܥܘܿܢ ܢܸܒܢܹܐ</l>
                <l n="794">ܒܸܢܝܵܢܵܐ ܕܗܲܝܡܵܢܘܼܬܲܢ.</l>
                <l n="795">:ܘܒܲܠܘܝܼܬܹܗ ܕܦܵܘܠܘܿܣ ܢܸܕܲܕܹܐ</l>
                <l n="796">ܕܕܲܪܲܫ ܐܘܼܪܚܵܐ ܠܲܫܡܲܝܵܐ.</l>
                <l n="797">ܒܫܲܘܝܘܼܬܵܐ ܕܲܬܪܹܥܣܲܪܬܵܐ: </l>

                <pb ed="http://syriaca.org/manuscript/" n="f.152r"/>

                <l n="798">:ܢܵܘܕܹܐ ܥܲܡܗܘܿܢ ܐܲܝܟ ܫܸܡܥܘܿܢ</l>
                <l n="799">:ܕܡܵܪܝܵܐ ܘܲܡܫܝܼܚܵܐ ܥܲܒܼܕܗ</l>
                <l n="800">ܒܵܪܘܿܝܵܐ ܠܦܓܼܪܢ ܕܢܲܣܲܒ܀ ܫܠܸܡ܀</l>
            </div>

        </body>
    </text>
</TEI>
