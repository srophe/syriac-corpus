<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8543">On Reproof (Memra
                    15) - <foreign xml:lang="syr">ܥܲܠ ܡܲܟܿܣܵܢܘܼܬܼܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/41</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
<editor>
<forename>Alphonse</forename>
<surname>Mingana</surname>
</editor>
<title level="m">Narsai doctoris Syri homiliæ et carmina</title>
<idno type="URI">http://syriaca.org/bibl/1765</idno>
<idno type="zotero">301</idno>
<idno type="URI">http://zotero.org/groups/392292/items/6UFVJ9EG</idno>
<idno type="URI">http://www.worldcat.org/oclc/68740316</idno>
<imprint>
<pubPlace>Mausilii</pubPlace>
<publisher>Typis Fratrum Prædicatorum</publisher>
<date>1905</date>
</imprint>
</monogr> 
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-03-08" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="0">
                <ab xml:lang="syr">ܥܲܠ ܡܲܟܿܣܵܢܘܼܬܼܵܐ</ab>
            </div>
            <pb ed="http://syriaca.org/bibl/1765" n="149"/>
            <div type="rubric" xml:lang="syr">
                <l>ܡܐܡܪܐ ܬܫܝܥܝܐ</l>
                <l>ܥܲܠ ܡܲܟܿܣܵܢܘܼܬܼܵܐ ܘܠܵܚܹ̇ܡ ܠܨܵܘܡܵܐ ܘܲܠܒ̣ܵܥܘܼܬܼܵܐ</l>
            </div>
            <div type="text" xml:lang="syr">
                <l n="1">:ܡܚܝܼܠ ܗ̄ܘ̣ ܟܝܵܢܵܐ ܡ̇ܝܘܿܬܼܵܐ</l>
                <l n="2">ܕܢܸܬܼܩܲܪܲܒܼ ܠܲܓܼܡܝܼܪܘܼܬܼܵܐ.</l>
                <l n="3">:ܕܒܸܣܪܵܐ ܘܲܕܡ̇ܐ ܠܵܐ ܡܸܫܟܲܚ</l>
                <l n="4">ܠܡܹܐܪܲܬܼ ܚܲܝܹ̈ܐ ܕܥܬܼܝܼܕܼܝܼܢ܀</l>
                <l n="5">:ܣܝܼܡ ܗ̄ܘ̣ ܝܲܨܪܵܐ ܕܡܲܚܫܲܒܼܬܹܗ</l>
                <l n="6">:ܥܲܠ ܒܝܼܫܬܵܐ ܡ̣ܢ ܫܘܼܪܵܝܵܐ</l>
                <l n="7">:ܘܡ̇ܐ ܕܪܲܓܼ ܛܵܒܼܬܼܵܐ ܨܸܒܼܝܵܢܹܗ</l>
                <l n="8">ܢܲܓܼܕܹܿܗ ܝܲܨܪܹܗ ܠܒܼܝܼܫܵܬܼܵܐ.</l>
                <l n="9">:ܘܟܲܕܼ ܛܵܒܼ ܣܝܼܡܝܼܢ ܒܲܟܼܝܵܢܹܗ</l>
                <l n="10">ܬܪܹܝܢ ܚܘܼܫܵܒܹ̈ܐ ܕܲܠܩܼܘܼܒܼܠܵܐ.</l>
                <l n="11">ܙܵܟܹ̇ܐ ܝܲܨܪܹܗ ܠܲܟܼܝܵܢܹܗ: </l>

                <pb ed="http://syriaca.org/bibl/1765" n="150"/>

                <l n="12">ܘܢܵܓܹܿܕ ܠܹܗ ܠܘܵܬܼ ܚܘܼܬܼܚܵܬܹ̈ܐ.</l>
                <l n="13">:ܡܫܲܥܒܸܿܕܼ ܨܸܒܼܝܵܢ ܚܹܐܪܘܼܬܹܗ</l>
                <l n="14">ܠܥܲܒܼܕܿܘܼܬܼܵܐ ܕܪܸܓܲܬܼ ܒܸܣܪܵܐ.</l>
                <l n="15">:ܘܲܕܒܼܝܼܪ ܟܠܹܗ ܒܲܩܛܝܼܪܵܐ</l>
                <l n="16">ܡ̣ܢ ܚܲܫܹ̈ܐ ܕܡܵܝܘܿܬܼܘܼܬܼܵܐ.</l>
                <l n="17">:ܠܵܐ ܗ̄ܘ̣ܵܐ ܠܛܵܒܼܬܼܵܐ ܕܨܵܒܹ̇ܐ ܒܵܗ̇</l>
                <l n="18">ܡܸܫܟܲܚ ܣܵܥܲ݁ܪ ܨܸܒܼܝܵܢܹܗ.</l>
                <l n="19">:ܐܸܠܵܐ ܠܒܼܝܼܫܬܵܐ ܕܠܵܐ ܨܵܒܹ̇ܐ</l>
                <l n="20">ܥܵܨܹܐ ܠܹܗ ܝܲܨܪܹܗ ܠܡܸܣܥܲܪ.</l>
                <l n="21">:ܪܡܸܐ ܒܐܵܓܼܘܿܢܵܐ ܒܟܸܠܥܸܕܼܵܢ</l>
                <l n="22">ܟܲܕܼ ܡܸܬܼܟܲܬܲܫ ܥܲܡ ܝܲܨܪܹܗ.</l>
                <l n="23">:ܘܡܲܩܪܸܒܼ ܠܘܼܩܒܲܠ ܚܘܼܬܼܚܵܬܹ̈ܐ</l>
                <l n="24">ܒܙܲܝܢܵܐ ܕܚܹܐܪܘܼܬܼ ܨܸܒܼܝܵܢܹܗ.</l>
                <l n="25">:ܚܵܐܹ̇ܒܼ ܟܠܢܵܫ ܡ̣ܢ ܝܲܨܪܹܗ</l>
                <l n="26">ܘܡܸܫܬܲܥܒܲܕܼ ܠܲܪ̈ܓܼܝܼܓܼܵܬܼܵܐ.</l>
                <l n="27">:ܘܠܵܐ ܡܥܲܙ̣ܐ ܚܹܝܠ ܨܸܒܼܝܵܢܹܗ</l>
                <l n="28">ܩܕܼܵܡ ܚܹܐܦܵܐ ܕܪܸܓܲܬܼ ܒܸܣܪܵܐ.</l>
                <l n="29">:ܪܵܘܝܵܐ ܗ̄ܘ̣ ܡ̣ܢ ܟܠ ܒܲܪܢܵܫܵܐ</l>
                <l n="30">ܕܗܘ̤ ܥܲܡ ܢܲܦܫܹܗ ܡܸܬܼܟܲܬܲܝ.</l>
                <l n="31">:ܡܲܢ̣ܘܼ ܡܸܫܟܲܚ ܕܲܢܦܲܨܹܝܘܗܝ</l>
                <l n="32">ܡ̣ܢ ܚܲܫܹ̈ܐ ܕܡ̇ܝܘܿܬܼܘܼܬܼܵܐ.</l>
                <l n="33">:ܠܚܲܕܼ ܗ̄ܘ̣ ܙܵܕܼܩܵܐ ܙܵܟܼܘܼܬܼܵܐ</l>
                <l n="34">ܕܙܲܟܿܝܹܗ ܠܓܸܢܣܲܢ ܚܲܝܵܒܼܵܐ.</l>
                <l n="35">:ܕܐܲܡܚܸܠܬܹܗ ܡ̇ܝܘܿܬܼܘܼܬܼܵܐ</l>
                <l n="36">ܚܲܝܠܹܗ ܒܙܲܝܢܵܐ ܕܪܘܼܚܩܘܼܕܫܵܐ.</l>
                <l n="37">:ܠܵܟ ܡ̇ܪܝ ܦܲܐ̈ܝܵܢ ܬܲܪ̈ܬܲܝܗܹܝܢ</l>
                <l n="38">ܕܓܲܙܵܟ ܪܸܡܙܵܟ ܪܸܡܙܵܐ ܗ̄ܘ̣ ܕܲܚܢܵܢܵܟ.</l>
                <l n="39">:ܬܘܼܩܵܢܵܐ ܕܡ̣ܢ ܠܵܐ ܡܸܕܹܿܡ</l>
                <l n="40">ܘܲܚܘܼܕܵܬܼܵܐ ܕܠܵܐ ܡܸܬܼܚܲܒܲܠ.</l>
                <l n="41">:ܠܵܐ ܗ̄ܘ̣ܵܐ ܠܬܼܘܼܩܵܢܵܟ ܥܸܕܠܹ̇ܬܼ</l>
                <l n="42">ܕܲܩܪܹܝܬܹܗ ܠܝܲܨܪܲܢ ܒܝܼܫܵܐ.</l>
                <l n="43">:ܠܝܲܨܪܲܢ ܥܸܕܼܠܹ̇ܬܼ ܕܲܟܼܡܵܐ ܒܝܼܫ</l>
                <l n="44">ܕܡܲܩܪܸܒܼ ܠܘܼܩܒܲܠ ܨܸܒܼܝܵܢܲܢ.</l>
                <l n="45">:ܠܵܘ ܒܲܟܼܝܵܢܲܢ ܐܸܣܲܪܬܵܗ̇</l>
                <l n="46">ܠܛܵܒܼܬܼܵܐ ܘܒܼܝܼܫܬܵܐ ܕܒܲܟܼܝܵܢܲܢ.</l>
                <l n="47">:ܐܸܠܵܐ ܠܚܹܐܪܘܼܬܼ ܨܸܒܼܝܵܢܲܢ</l>
                <l n="48">ܝܸܗ̄ܒܹܿܬܼ ܐܸܢܹܝܢ ܬܲܪ̈ܬܲܝܗܹܝܢ.</l>
                <l n="49">:ܨܸܒܼܝܵܢܲܢ ܗ̄ܘ̣ ܢܵܓܸ̇ܕ ܠܲܢ</l>
                <l n="50">ܠܘܵܬܼ ܚܲܫܹ̈ܐ ܕܡ̇ܝܘܿܬܼܘܼܬܼܵܐ.</l>
                <l n="51">:ܘܐܸܡܲܬܼܝ ܕܨܵܒܹ̇ܐ ܨܸܒܼܝܵܢܲܢ</l>
                <l n="52">ܡܸܬܼܥܲܠܸܐ ܠܥܸܠ ܡ̣ܢ ܚܲܫܹ̈ܐ.</l>
                <l n="53">:ܚܹܐܪܘܼܬܲܢ ܗ̄ܝܼ ܕܡܸܬܼܪܲܟܼܢܵܐ</l>
                <l n="54">ܠܥܲܒܼܕܿܘܼܬܼܵܐ ܕܪܸܓܲܬܼ ܒܸܣܪܵܐ.</l>
                <l n="55">:ܘܐܸܢ ܫܸܦܲ̄̇݁ܪ ܠܵܗ̇ ܡܸܬܼܚܲܪܪܵܐ</l>
                <l n="56">ܡ̣ܢ ܫܘܼܥܒܵܕܼܵܐ ܕܚܘܼܬܼܚܵܬܹ̈ܐ.</l>
                <l n="57">:ܘܟܲܕܼ ܛܵܒܼ ܩܲܢܝܵܐ ܚܹܐܪܘܼܬܲܢ</l>
                <l n="58">ܫܘܼܠܛܵܢܵܐ ܥܲܠ ܬܲܪ̈ܬܲܝܗܹܝܢ.</l>
                <l n="59">:ܡܚܝܼܠܘܼ ܟܝܵܢܲܢ ܡ̣ܢ ܗܵܕܹܐ</l>
                <l n="60">ܕܗܘ̤ ܒܲܠܚܘܿܕܼܵܘܗܝ ܢܸܙܕܲܕܲܩ.</l>
                <l n="61">:ܒܚܲܝܠܵܐ ܕܚܘܼܒܵܟ ܙܲܕܲܩܬܵܢ</l>
                <l n="62">ܟܲܕܼ ܥܸܫܢܲܬ̤ ܚܲܝܵܒܼܘܼܬܿܢ.</l>
                <l n="63">:ܘܐܩܸܨܬܵܗ̇ ܥܲܠ ܨܸܒܼܝܵܢܲܢ</l>
                <l n="64">ܠܙܵܟܼܘܼܬܼܵܐ ܕܪܲܒܿܘܼܬܼ ܚܲܝܠܵܐ.</l>
                <l n="65">:ܘܐܸܢ ܟܲܕܼ ܥܸܫܢܲܬ̤ ܣܲܟܼܠܘܼܬܿܢ</l>
                <l n="66">ܠܵܐ ܓܥ݂ܲܨ ܚܘܼܒܵܟ ܡ̣ܢ ܥܵܘ̣ܠܲܢ.</l>
                <l n="67">:ܟܡܵܐ ܗܵܫܵܐ ܕܚ̣ܵܢܘܼܢ ܪ̈ܲܚܡܲܝܟ</l>
                <l n="68">ܢܲܐܣܸܐ ܚܢܵܢܵܟ ܚܵܘ̈ܒܵܬܲܢ.</l>
                <l n="69">:ܘܐܸܢ ܟܲܕܼ ܡ̣ܝܼܬܼܢܲܢ ܒܲܚܛܵܗܲܝ̈ܢ</l>
                <l n="70">ܟܲܕܼ ܡ̣ܝܼܬܼܢܲܢ ܒܲܚܛܵܗܲܝ̈ܢ: </l>

                <pb ed="http://syriaca.org/bibl/1765" n="151"/>

                <l n="71">ܡܫܝܼܚܵܐ ܡ̣ܝܼܬܼ ܘܐܲܚܝܼ ܠܟܼܠܲܢ.</l>
                <l n="72">:ܟܡܵܐ ܕܹܝܢ ܗܵܫܵܐ ܢܸܙܕܲܕܲܩ</l>
                <l n="73">ܠܲܕܼܡ̇ܐ ܕܩܲܕܲܫ ܛܲܡܐܘܼܬܲܢ.</l>
                <l n="74">:ܘܐܸܢ ܟܲܕܼ ܣܵܢ̈ܐܹܐ ܐܝܼܬܲܝܢ ܗ̣̄ܘܲܝܢ</l>
                <l n="75">ܒܡܵܘܬܵܐ ܕܲܒܼܪܵܟ ܪܲܥܝܼܬܵܢ.</l>
                <l n="76">:ܟܡܵܐ ܕܹܝܢ ܗܵܫܵܐ ܒܬܲܪܥܘܼܬܹܗ</l>
                <l n="77">ܢܸܗܘܸܐ ܒܚܲܝܵܘ̈ܗܝ ܫܵܘܬܵܦܹ̈ܐ.</l>
                <l n="78">:ܐܲܝܟܵܐ ܕܥܸܫܢܲܬ̤ ܣܲܟܼܠܘܼܬܲܢ</l>
                <l n="79">ܐܸܬܼܢܲܨܲܚ ܚܹܝܠ ܛܲܝܒܿܘܼܬܼܵܐ.</l>
                <l n="80">:ܡ̇ܕܹܝܢ ܩܲܝܵܡ ܣܘܼܟܵܝܵܐ</l>
                <l n="81">ܕܚܵܢܲܝܼܢ ܪ̈ܲܚܡܹܐ ܠܚܲܛܵܝܹ̈ܐ.</l>
                <l n="82">:ܥܵܘ̣ܠܲܢ ܡ̇ܪܝ ܣܵܓܼܵܗ̇ ܠܐܘܼܪܚܵܐ</l>
                <l n="83">ܕܡܲܪܕܿܝܼܬܼܵܐ ܕܿܠܘܵܬܼ ܓܵܘܣܵܟ.</l>
                <l n="84">:ܢܸܫܪܘܿܢ ܪ̈ܲܚܡܲܝܟ ܠܲܣܵܓܼܵܐ</l>
                <l n="85">ܕܣܵܓܲܬ̤ ܒܐܲܦܝ̈ܢ ܒܝܼܫܘܼܬܲܢ.</l>
                <l n="86">:ܥܲܪܦܸܠܵܐ ܕܲܪ̈ܓܼܝܼܓܼܵܬܼܵܐ</l>
                <l n="87">ܚܲܦܝܵܬܼܵܗ̇ ܠܦܵܪܘܿܫܘܼܬܲܢ.</l>
                <l n="88">:ܢܸܓܼܠܹܐ ܚܢܵܢܵܟ ܬܲܚܦܝܼܬܼܵܐ</l>
                <l n="89">ܕܦܸܪܣܲܬ̤ ܛܘܼܥܝܲܝ ܥܲܠ ܠܸܒܲܢ.</l>
                <l n="90">:ܠܵܐ ܝܼܕܲܥܬܼܵܐ ܕܪܸܥܝܵܢܲܢ</l>
                <l n="91">ܣܲܡܝܵܬܲܢ ܡ̣ܢ ܘܵܠܝܼܬܼܵܐ.</l>
                <l n="92">:ܢܸܕܢܲܚ ܨܸܡܚܵܐ ܕܝܼܕܲܥܬܼܵܟ</l>
                <l n="93">ܘܢܸܚܙܹܐ ܒܹܗ ܣܲܡܝܘܼܬܼ ܢܲܦܫܲܢ.</l>
                <l n="94">:ܚܘܼܬܼܚܵܬܹ̈ܐ ܕܲܪ̈ܓܼܝܼܓܼܵܬܼܵܐ</l>
                <l n="95">ܦܲܪܣܘܼܗ̇ ܠܡܸܠܚܵܐ ܕܝܘܼܠܦܵܢܵܟ.</l>
                <l n="96">:ܚܢܵܢܵܟ ܢܲܩܢܵܐ ܠܪܸܥܝܵܢܲܢ</l>
                <l n="97">ܛܲܥܡܵܐ ܚܲܠܝܵܐ ܕܐܵܘܒܸܿܕܢܲܢ.</l>
                <l n="98">:ܠܵܐ ܣܢܝ̣ܩ ܚܘܼܒܵܟ ܠܲܦܝܵܣܵܐ</l>
                <l n="99">ܕܲܩܕܼܵܡ ܕܲܢܦܝܼܣ ܝܵ̇ܕܲܥ ܐܲܢ̄ܬܿ.</l>
                <l n="100">:ܠܵܐ ܗ̄ܘ̣ܵܐ ܒܡܸܠܹ̈ܐ ܡܸܬܼܪܲܥܹܝܬܿ</l>
                <l n="101">ܕܥܲܕܼܠܵܐ ܢܡܲܠܸܠ ܓܲܒ̈ܝܵܢ ܠܵܟ.</l>
                <l n="102">:ܠܵܘ ܚܸܡܬܼܵܐ ܕܥܲܠ ܣܘܼܪ̈ܚܵܢܲܝܢ</l>
                <l n="103">ܐܲܪܓܸܿܙܬܼܵܟ ܟܲܝܕܼ ܐܲܪܫܥܢܲܢ.</l>
                <l n="104">:ܕܲܒܼܝܲܨܪܲܢ ܡܸܬܼܒܲܩܸܐ ܗ̣̄ܘܲܝܬܿ</l>
                <l n="105">ܥܲܕܼܠܵܐ ܢܹܐܬܸܐ ܠܲܗܘܵܝܵܐ.</l>
                <l n="106">:ܓܠܹܝܢ ܗ̄ܘ̣ܵܘ ܚܲܫܹ̈ܐ ܕܒܲܟܼܝܵܢܲܢ</l>
                <l n="107">ܠܝܼܕܲܥܬܼܵܟ ܥܲܕܠܵܐ ܢܸܗܘܸܐ.</l>
                <l n="108">:ܘܲܕܢܝܼ̈ܚܵܢ ܗ̣̄ܘܲܝ̈ ܠܲܒܼܨܵܬܼܵܟ</l>
                <l n="109">ܛܲܫ̈ܝܵܬܲܢ ܘܲܣܬܼܝܼܪ̈ܵܬܲܢ.</l>
                <l n="110">:ܝܵ̇ܕܲܥ ܗ̣̄ܘܲܝܬܿ ܕܲܡܫܲܥܒܸܿܕ ܠܲܢ</l>
                <l n="111">:ܝܲܨܪܵܐ ܕܒܲܢ ܠܲܪ̈ܓܼܝܼܓܼܬܼܵܐ</l>
                <l n="112">:ܘܲܡܦܵܣ ܗ̣̄ܘܝܬܿ ܕܲܒܼܝܲܕܼ ܡ̇ܘܬܵܐ</l>
                <l n="113">ܗܵܦܹ̇ܟ ܥܲܦܪܲܢ ܠܲܟܼܝܵܢܹܗ.</l>
                <l n="114">:ܒܣܘܼܢܩܵܢ ܚܲܝܵܘ̈ܗܝ ܚܵܐ̇ܲܪ ܗ̄ܘ̣ܵܝܬܿ</l>
                <l n="115">ܩܕܼܵܡ ܬܘܼܩܵܢܵܐ ܕܕܲܚܝܼܚܲܢ.</l>
                <l n="116">:ܘܲܡ̣ܠܲܝܬܵܝܗܝ ܠܓܸܢܣܲܢ ܚܲܝܹ̈ܐ</l>
                <l n="117">ܒܘܼܣܵܡܵܐ ܕܲܡܠܸܐ ܙܲܒܼܢܵܐ.</l>
                <l n="118">:ܝܵ̇ܕܲܥ ܗ̣̄ܘܲܝܬܿ ܕܲܬܼܪܹܝܢ ܥܘܼܡܪܹ̈ܐ</l>
                <l n="119">ܚܵܫ̇ܚܝܼܢ ܗ̄ܘ̣ܵܘ ܠܹܗ ܠܲܟܼܝܵܢܲܢ.</l>
                <l n="120">:ܐܲܪܥܵܐ ܠܫܲܒܼܪܘܼܬܼ ܪܸܥܝܵܢܲܢ</l>
                <l n="121">ܘܲܫܡܲܝܵܐ ܠܲܓܼܡܝܼܪܘܼܬܼܵܐ.</l>
                <l n="122">:ܟܣܸܐ ܗ̄ܘ̣ܵܐ ܐ̄ܪܵܙܵܐ ܕܦܘܼܪܩܵܢܲܢ</l>
                <l n="123">ܒܝܲܕܼܥܬܼܵܟ ܥܲܡ ܟܲܣܝܘܼܬܼܵܟ.</l>
                <l n="124">:ܘܟܲܕܼ ܡܲܛܝܼ ܙܲܒܼܢܵܐ ܕܲܦܣܲܩ̣ܬܿ</l>
                <l n="125">ܓܠ݂ܲܝܬܵܗ̇ ܠܟܲܣܝܘܼܬܼ ܨܸܒܼܝܵܢܵܟ.</l>
                <l n="126">:ܝܵ̇ܕܲܥ ܗ̣̄ܘܲܝܬܿ ܕܚܲܕ ܫܵܩܲܠ ܐܲܢ̄ܬܿ</l>
                <l n="127">ܐܲܝܟ ܪܹܫܝܼܬܼܵܐ ܡ̣ܢ ܓܸܢܣܲܢ.</l>
                <l n="128">:ܘܒܼܕܒܼܚܵܐ ܕܦܲܓܪܹܗ ܫܵܪܹܝܬܿ</l>
                <l n="129">ܓܲܙܵܪ ܕܝܼܢܵܐ ܘܡ̇ܘܬܼܵܐ ܕܲܥܠܲܝܢ.</l>
                <l n="130">:ܟܣܸܐ ܗ̄ܘ̣ܵܐ ܒܟܲܣܝܘܼܬܼ ܝܲܕܲܥܬܼܵܟ</l>
                <l n="131">ܪܘܼܡܪܵܡܹܗ ܕܓܸܢܣܲܢ ܫܛ̣ܵܐ.</l>
                <l n="132">:ܘܲܓܼܠܲܝܬܵܝܗܝ ܒܵܬܲܪ ܙܲܒܼܢܵܐ</l>
                <l n="133">ܠܥܘܼܬܵܕܼܵܐ ܕܟܲܣܝܘܼܬܼ ܚܘܼܒܵܟ.</l>
                <l n="134">:ܘܐܸܢܗܘ̤ ܕܗܵܠܹܝܢ ܓܲܠ̈ܝܵܢ ܗ̣̄ܘܲܝ̈</l>
                <l n="135">ܠܝܼܕܲܥܬܼܵܟ ܥܲܕܼܠܵܐ ܢܸܗܘܸܐ. </l>

                <pb ed="http://syriaca.org/bibl/1765" n="152"/>

                <l n="136">:ܒܝܵܨܪܲܢ ܝܲܬܼܝܪ ܚܵܐ̇ܪ ܗ̣̄ܘܲܝܬܿ</l>
                <l n="137">ܕܠܵܐ ܡܥܲܙܸܐ ܩܕܼܵܡ ܚܘܼܬܼܚܵܬܹ̈ܐ.</l>
                <l n="138">:ܐܲܢ̄ܬܿ ܐܲܝܬܿܝܼܬܵܢ ܠܲܗܘܵܝܵܐ</l>
                <l n="139">ܘܝܲܩܲܪܬܵܢ ܒܲܡܠܝܼܠܘܼܬܼܵܐ.</l>
                <l n="140">:ܐܲܢ̄ܬܿ ܐܲܦܢܝܼܬܵܢ ܡ̣ܢ ܬܵܘܫܵܐ</l>
                <l n="141">ܠܐܘܼܪܚܵܐ ܕܟܲܣܝܘܼܬܼ ܡ̇ܪܘܼܬܼܵܟ.</l>
                <l n="142">:ܒܪܵܦܝܘܼܬܼ ܢܲܦܫܲܢ ܐܸܬܼܒܲܨܲܪ</l>
                <l n="143">ܐܝܼܩܵܪܵܐ ܕܪܲܒܿܘܼܬܼ ܨܲܠܡܵܟ.</l>
                <l n="144">:ܘܐܲܪܝܼܡܲܢ ܚܹܝܐ ܥܘܼܕܼܪܵܢܵܟ</l>
                <l n="145">ܡ̣ܢ ܫܸܠܦܵܐ ܠܘܵܬܼ ܪܲܒܿܘܼܬܼܵܐ.</l>
                <l n="146">:ܛܵܠܘܿܡܘܼܬܲܢ ܫܲܚܠܸܦܬܼܵܟ</l>
                <l n="147">ܡ̣ܢ ܪ̈ܲܚܡܹܐ ܠܘܵܬܼ ܩܲܫܝܘܼܬܼܵܐ.</l>
                <l n="148">:ܘܲܗܘ̤ܸܵܐ ܚܘܼܒܵܟ ܡܸܨܥܵܝܵܐ</l>
                <l n="149">ܘܫܲܝܸܢ ܠܲܢ ܥܲܡ ܪܲܒܿܘܼܬܹܗ.</l>
                <l n="150">:ܕܝܼܠܵܟ ܗ̄ܘ̣ ܫܲܝܢܵܐ ܘܪ̈ܲܚܡܹܐ</l>
                <l n="151">ܕܐܲܢ̄ܬܿ ܫܲܝܸܢܬܵܢ ܥܲܡ ܝܵܬܹܗ.</l>
                <l n="152">:ܠܲܝܬܿ ܠܲܟܼܝܵܢܲܢ ܒܹܝܬܼ ܓܵܘܣܵܐ</l>
                <l n="153">ܐܸܠܵܐ ܚܢܵܢܵܟ ܣܵܡܹ̇ܟ ܟܠ.</l>
                <l n="154">:ܡܸܛܠܵܬܿܢ ܐܸܬܼܟܲܢܝܼܬܿ</l>
                <l n="155">ܒܲܫܡܵܗܹ̈ܐ ܕܢܘܼܟܼܪܵܝܝܼܢ ܠܵܟ.</l>
                <l n="156">:ܘܟܲܕܼ ܠܵܐ ܙܵܕܩܝܼܢ ܠܲܟܼܝܵܢܵܟ</l>
                <l n="157">ܫܩ݂ܲܠܬܿ ܐܸܢܘܿܢ ܡܸܛܠ ܚܘܼܒܵܟ.</l>
                <l n="158">:ܠܵܘ ܕܲܟܼܝܵܢܵܟ ܐܸܬܼܒܲܨܲܪ</l>
                <l n="159">ܒܲܫܡܵܗܹ̈ܐ ܡܚܝܼܠܹ̈ܐ ܕܝܼܠܲܢ.</l>
                <l n="160">:ܠܫܝܼܛܘܼܬܼܵܐ ܕܓܸܢܣܲܢ ܐܵܘܪܸܒܼܬܿ</l>
                <l n="161">ܕܟܲܢܝܼܬܿ ܢܲܦܫܵܟ ܒܲܫܡܸܗܲܝ̈ܢ.</l>
                <l n="162">:ܠܲܝܬܿ ܠܲܟܼܝܵܢܵܐ ܕܐܝܼܬܼܘܼܬܼܵܟ</l>
                <l n="163">ܐܲܬܼܪܵܐ ܕܬܸܚܙܘܿܩ ܐܵܘ ܬܸܫܪܸܐ.</l>
                <l n="164">:ܘܡܸܛܠ ܚܘܼܒܵܟ ܕܲܠܘܵܬܲܢ</l>
                <l n="165">ܐܸܬܿܝܬܿ ܨܹܐܕܲܝܢ ܒܲܟܼܝܵܢܵܟ.</l>
                <l n="166">:ܠܵܐ ܡܸܣܬܲܝܟܼܵܐ ܟܲܣܝܘܼܬܼܵܟ</l>
                <l n="167">ܒܲܚܙܵܬܼܵܐ ܕܥܲܝܢܲܝ̈ ܒܸܣܪܵܐ.</l>
                <l n="168">:ܘܲܒܼܦܲܓܼܪܲܢ ܐܲܝܟ ܡܲܚܙܝܼܬܼܵܐ</l>
                <l n="169">ܚ̣ܙܲܝܢܲܢ ܫܘܼܒܼܚܵܐ ܕܪܲܒܿܘܼܬܼܵܟ.</l>
                <l n="170">:ܠܵܐ ܢܵܚܹ̇ܬܼ ܐܵܦܠܵܐ ܣܵܠܹ̇ܩ</l>
                <l n="171">ܟܝܵܢܵܟ ܣܵܟܼܵܐ ܕܟܼܠ ܡܸܕܹܿܡ.</l>
                <l n="172">:ܘܲܒܼܡܲܚܲܬܿܬܼܵܐ ܕܨܸܒܼܝܵܢܵܟ</l>
                <l n="173">ܝܲܩܲܪܬܵܢ ܐܲܝܟ ܗܵܘ̇ ܕܲܢܚܸܬܿܬܿ.</l>
                <l n="174">:ܠܵܐ ܡܚܲܕܲܝܵܐ ܠܵܟ ܚܲܕܼܘܼܬܼܵܐ</l>
                <l n="175">ܘܠܵܐ ܡܥܝܼܩܵܐ ܠܵܟ ܟܲܪܝܘܼܬܼܵܐ.</l>
                <l n="176">:ܘܲܚܕܼܝܼܬܿ ܠܘܼܩܒܲܠ ܦܘܼܢܵܝܲܢ</l>
                <l n="177">ܘܢܲܫܸܩܬܵܢ ܒܲܒܼܪܵܐ ܙܥܘܿܪܵܐ.</l>
                <l n="178">:ܠܲܬܼܪܹܝܢ ܝܪ̈ܬܹܿܐ ܦܲܠܸܓܼܬܵܝܗܝ</l>
                <l n="179">ܠܓܲܙܵܐ ܪܲܒܵܐ ܕܚܸܟܼܡܵܬܸ̈ܟ.</l>
                <l n="180">:ܘܠܵܐ ܚܲܫܸܒܼܬܿ ܥܲܡ ܪܲܦܝܘܼܬܲܢ</l>
                <l n="181">ܥ̣ܿܠ ܒܘܼܕܵܪܵܐ ܕܩܸܢܝܵܢܵܟ.</l>
                <l n="182">:ܒܲܒܼܥܵܬܼܵܐ ܕܐܲܒܿܝܼܕܼܬܲܢ</l>
                <l n="183">ܢܦ݂ܲܩ ܨܼܒܼܝܵܢܵܐ ܕܐܝܼܬܼܘܼܬܼܵܟ.</l>
                <l n="184">:ܘܟܲܕܼ ܐܸܫܟܲܚܬܵܢ ܒܲܕܸܿܩܬܵܗ̇</l>
                <l n="185">ܚܲܕܼܘܼܬܼܵܟ ܠܲܫܡܲܝܵܢܹ̈ܐ.</l>
                <l n="186">:ܒܐܸܣܛܲܠ ܫܘܼܒܼܚܵܐ ܟܲܣܝܼܬܵܗ̇</l>
                <l n="187">ܠܓܲܠܝܘܼܬܼܵܐ ܕܣܲܢܝܼܘܼܬܼ ܥܵܘ̣ܠܵܢ.</l>
                <l n="188">:ܘܲܒܼܚܲܬܼܡ̇ܐ ܕܗܲܝܡܵܢܘܼܬܼܵܐ</l>
                <l n="189">ܫܲܪܲܪܬܿ ܨܹܐܕܲܝܢ ܫܘܼܘܕܵܝܵܟ.</l>
                <l n="190">:ܙܲܪܥܵܐ ܕܡܸܠܬܼܵܟ ܩܲܒܸܿܠܢܲܢ</l>
                <l n="191">ܘܫܲܘ݂ܲܝ ܒܲܢ ܦܹܐܪܵܐ ܕܚܲܝܹ̈ܐ.</l>
                <l n="192">:ܠܵܐ ܬܸܬܸܿܠ ܠܹܗ ܠܲܢܟܼܝܼܠܵܐ</l>
                <l n="193">ܕܢܲܪܡܸܐ ܒܢܲܦܫܲܢ ܙܝܼܙܵܢܵܘ̈ܗܝ.</l>
                <l n="194">:ܒܢܲܝܵ̈ܐ ܕܝܼܠܵܟ ܟܲܢܝܼܬܵܢ</l>
                <l n="195">ܒܚܘܼܒܵܐ ܘܠܵܐ ܗ̄ܘ̣ܵܐ ܒܲܟܼܝܵܢܵܐ.</l>
                <l n="196">:ܢܸܫܬܲܪܲܪ ܒܲܢ ܒܲܥ݁ܒܼܵܕܼܵܐ</l>
                <l n="197">ܫܡܵܐ ܕܲܒܼܪܘܼܬܼܵܐ ܕܐܲܩܢܝܼܬܵܢ.</l>
                <l n="198">ܠܥܘܼܡܪܵܐ ܕܲܠܥܸܠ ܙܲܡܢܬܵܢ: </l>

                <pb ed="http://syriaca.org/bibl/1765" n="153"/>

                <l n="199">ܘܠܐ̄ܚܝܵܢܘܼܬܼܵܐ ܕܪ̈ܘܼܚܵܢܹܐ.</l>
                <l n="200">:ܠܵܐ ܢܛܲܒܿܥܲܢ ܥܵܘ̣ܠܵܐ ܕܢܲܦܫܲܢ</l>
                <l n="201">ܒܗܵܘܬܼܵܐ ܕܪܲܒܿܘܼܬܼ ܫܘܼܢܵܩܵܐ.</l>
                <l n="202">:ܣܲܒܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ</l>
                <l n="203">ܡܲܩܢܸܐ ܠܢܲܦܫܲܢ ܠܘܼܒܵܒܼܵܐ.</l>
                <l n="204">:ܕܲܟܼܡܵܐ ܐܸܢ ܢܸܥܫܲܢ ܥܵܘ̣ܠܵܐ</l>
                <l n="205">ܚܢܵܢܵܟ ܙܵܟܹ̇ܐ ܠܣܲܢ̈ܝܵܬܲܢ.</l>
                <l n="206">:ܒܡܵܘ̈ܡ̇ܬܼܵܐ ܕܠܵܐ ܡܸܫܬܲܪ̈ܝܵܢ</l>
                <l n="207">ܚܲܬܼܡܬܿ ܐܸܢܘܿܢ ܠܡܘܼܠܟܵܢܲܝ̈ܟ.</l>
                <l n="208">:ܘܒܲܟܼܝܵܢܵܟ ܪܲܒܵܐ ܝܲܡܲܬܿ</l>
                <l n="209">ܘܠܵܐ ܡܕܲܓܸܿܠ ܐܲܢ̄ܬܿ ܒܲܟܼܝܵܢܵܟ.</l>
                <l n="210">ܒܗܵܕܹܐ ܬܸܢܘܲܝ ܪܲܟܸܿܒܼܬܵܗ̇.</l>
                <l n="211">ܠܒܼܵܥܘܼܬܲܢ ܨܹܝܕܼ ܡ̇ܪܘܼܬܼܵܟ.</l>
                <l n="212">:ܕܪܸܡܙܵܐ ܗ̄ܘ̣ ܒܵܥܹ̇ܝܬܿ ܕܲܬܼܘܵܬܼܵܐ</l>
                <l n="213">ܘܠܵܐ ܡܲܩܨܲܬܿ ܩܲܕܼܡ̇ܝܵܬܼ̈ܐ.</l>
                <l n="214">:ܥܲܠ ܬܘܼܟܼܠܵܢܵܐ ܕܲܚܢܵܢܵܟ</l>
                <l n="215">ܡܸܬܼܟܲܫܦܝܼܢܲܢ ܚܵܐܹ̇ܢ ܟܠ.</l>
                <l n="216">:ܦܲܬܲܚ ܠܵܗ̇ ܬܲܪܥܵܐ ܠܬܲܟܲܫܲܦܬܲܢ</l>
                <l n="217">ܕܢܵܩ̇ܫܵܐ ܒܲܬܼܪܲܥ ܛܲܝܒܿܘܼܬܼܵܟ.</l>
                <l n="218">:ܟܐܝܼ ܒܟܹܐܢܘܼܬܼܵܟ ܒܲܣܝܼܡܵܐ</l>
                <l n="219">ܕܠܵܐ ܬܸܬܼܡܲܪܡܲܪ ܥܲܠ ܥܵܘ̣ܠܲܢ.</l>
                <l n="220">:ܢܫܲܝܢܵܟ ܚܘܼܒܵܐ ܕܨܸܒܼܝܵܢܵܟ</l>
                <l n="221">ܕܐܲܝܟ ܕܲܡܥܵܕܼ ܣܵܥܲܪ ܐܲܢ̄ܬܿ.</l>
                <l n="222">:ܠܵܐ ܬܼܬܼܒܲܩܸܐ ܝܼܕܲܥܬܼܵܟ</l>
                <l n="223">ܒܣܲܢ̈ܝܵܬܲܢ ܚܲܬܿܝܼܬܼܵܐܝܼܬܼ.</l>
                <l n="224">:ܘܠܵܐ ܬܲܥܸܠܲܝܢ ܠܲܒܼܨܵܬܼܵܐ</l>
                <l n="225">ܒܗܵܘ̇ ܕܝܼܢܵܐ ܕܒܼܵܚܲܪ ܟܠܵܐ.</l>
                <l n="226">:ܕܟܲܪܝܵܐ ܗ̄ܝܼ ܡܼܠܲܬܼ ܒܵܥܘܼܬܲܢ</l>
                <l n="227">ܘܠܵܐ ܡ̇ܛ̇ܝܵܐ ܠܪܵܘܡ̇ܐ ܕܲܠܥܸܠ.</l>
                <l n="228">:ܦܫܘܿܛ ܠܲܢ ܐܝܼܕܼܵܐ ܕܲܚܢܵܢܵܟ</l>
                <l n="229">ܘܢܸܣܲܩ ܒܵܗ̇ ܠܘܵܬܼ ܫܘܼܒܼܩܵܢܵܐ.</l>
                <l n="230">:ܕܝܲܩܝܼܪ ܓܸܦܹܗ ܕܪܸܥܝܵܢܲܢ</l>
                <l n="231">ܘܠܵܐ ܡܨܸܐ ܦܵܪܲܚ ܨܹܝܕܼ ܚܘܼܒܵܟ.</l>
                <l n="232">:ܒܓܸܦܸ̈ܐ ܕܪ̈ܲܚܡܲܝܟ ܢܸܬܿܕܲܠܸܐ</l>
                <l n="233">ܡ̣ܢ ܥܘܼܡܩܵܐ ܠܘܵܬܼ ܪܲܒܿܘܼܬܼܵܟ.</l>
                <l n="234">:ܕܥܲܡܘܼܛ ܢܘܼܗܪܵܐ ܕܝܼܕܲܥܬܲܢ</l>
                <l n="235">ܡ̣ܢ ܒܘܼܝܵܢܵܐ ܕܘܵܠܝܼܬܼܵܐ.</l>
                <l n="236">:ܢܸܕܼܢܲܚ ܢܘܼܗܪܵܐ ܕܝܼܕܲܥܬܼܵܟ</l>
                <l n="237">ܘܢܸܚܘܹܐ ܒܹܗ ܡܘܼܡܹ̈ܐ ܕܢܲܦܫܲܢ.</l>
                <l n="238">:ܕܥܲܒܼ݂ܕܲܢ ܥܵܘ̣ܠܵܐ ܢܘܼܟܼܪ̈ܵܝܹܐ</l>
                <l n="239">ܡ̣ܢ ܝܵܪܬܿܘܼܬܼܵܐ ܕܲܒܼܝܵ̈ܐ.</l>
                <l n="240">:ܒܛܲܟܼܣܵܐ ܕܟܲܠ̈ܒܹܿܐ ܢܸܬܿܬܿܪܣܸܐ</l>
                <l n="241">ܡ̣ܢ ܦܲܪ݁ܟܿܘܼܟܹܐ ܕܚܢܵܢܵܟ.</l>
                <l n="242">:ܕܠܵܐ ܛܥܲܢܢܲܢ ܝܘܼܩܪܹܗ ܕܝܵܘܡ̇ܐ</l>
                <l n="243">ܒܦܘܼܠܚܵܢ ܟܲܪܡ̇ܐ ܕܝܼܕܲܥܬܼܵܟ.</l>
                <l n="244">:ܠܵܐ ܡܸܬܿܛܲܠܡܵܐ ܬܵܘܕܿܝܼܬܲܢ</l>
                <l n="245">ܡ̣ܢ ܦܘܼܠܚܵܢܵܐ ܕܲܒܼܛܲܝܒܿܘܼ.</l>
                <l n="246">:ܟܡܵܐ ܐܸܢ ܪܲܒܵܐ ܣܲܟܼܠܘܼܬܲܢ</l>
                <l n="247">ܣܲܓܿܝܼ ܙܥܘܿܪܝܵܐ ܠܲܚܢܵܢܵܟ.</l>
                <l n="248">:ܘܐܸܢ ܠܲܝܬܿ ܦܸܚܡܵܐ ܠܒܼܝܼܫܘܼܬܲܢ</l>
                <l n="249">ܠܛܲܝܒܿܘܼܬܼܵܟ ܐܲܝܟ ܛܸܠܵܠܵܐ ܗ̄ܝܼ.</l>
                <l n="250">:ܕܝܼܠܵܟ ܗ̄ܘ̣ ܚܢܵܢܵܐ ܘܪ̈ܲܚܡܹܐ</l>
                <l n="251">ܘܠܲܝܬܿ ܦܸܚܡܵܐ ܠܥܘܼܬܹܪܹܗ ܕܚܘܼܒܵܟ.</l>
                <l n="252">:ܘܣܵܗܹ̇ܕܼ ܣܘܿܓܼܐܵܐ ܕܬܼܘܼܩܵܢܲܝ̈ܟ</l>
                <l n="253">ܕܒܼܪ̈ܲܚܡܹܐ ܬܲܩܸܢܬܿ ܐܸܢܘܿܢ.</l>
                <l n="254">:ܠܵܐ ܡܸܬܼܡܲܫܚܵܐ ܛܲܝܒܿܘܼܬܼܵܟ</l>
                <l n="255">ܘܠܵܐ ܡܸܬܿܬܿܟܼܝܼܠ ܓܲܙܵܐ ܕܪ̈ܲܚܡܲܝܟ.</l>
                <l n="256">:ܕܟܲܕܼ ܣܲܓܿܝܼܐܝܼܬܼ ܢܵܣܘܿܒܼܵܘ̈ܗܝ</l>
                <l n="257">ܢܵܣ̇ܒܿܝܼܢ ܘܐܝܼܬܼܵܘܗܝ ܐܲܝܟ ܕܐܝܼܬܵܘܗܝ. </l>

                <pb ed="http://syriaca.org/bibl/1765" n="154"/>

                <l n="258">:ܡܸܢܹܗ ܥܵܬ̇ܪܝܼܢ ܪ̈ܘܼܚܵܢܹܐ</l>
                <l n="259">ܘܩܵܥܹ̇ܝܢ ܚܲܝܠܵܐ ܠܬܸܫܡܸܫܬܹܿܗ.</l>
                <l n="260">:ܘܒܼܚܹܝܠ ܡܸܠܬܹܗ ܡܸܬܼܚܲܝܠܝܼܢ</l>
                <l n="261">ܘܓܼܡ̇ܪܝܼܢ ܟܠܗܘܿܢ ܨܸܒܼܝܵܢܵܘ̈ܗܝ.</l>
                <l n="262">:ܒܹܗ ܡܸܬܼܡܲܠܹܝܢ ܣܘܼܢܩܵܢܹ̈ܐ</l>
                <l n="263">ܕܡ̇ܝܘܿܬܹ̈ܐ ܠܒܼܝܼܫܲܝ̈ ܦܲܓܼܪܵܐ.</l>
                <l n="264">:ܘܲܒܼܥܘܼܕܼܪܵܢܹܗ ܡܸܬܼܥܲܠܹܝܢ</l>
                <l n="265">ܠܥܸܠ ܡ̣ܢ ܚܲܫܹ̈ܐ ܕܒܲܟܼܝܵܢܵܐ.</l>
                <l n="266">:ܠܟܼܠ ܦܸܢ̈ܝܵܢ ܗܘ̤ ܡܸܬܼܿܦܲܠܲܓܼ</l>
                <l n="267">ܠܲܫܡܲܝܢܹ̈ܐ ܘܠܲܐܪ̈ܥܵܢܹܐ.</l>
                <l n="268">:ܘܠܲܡܠܝܼܠܹ̈ܐ ܘܚܲܪ̈ܫܹܐ ܙܵܐܹ̇ܢ</l>
                <l n="269">ܘܠܵܐ ܡܸܬܼܒܲܨܲܪ ܡ̣ܢ ܕܐܝܼܬܼܵܘܗܝ.</l>
                <l n="270">:ܠܵܐ ܡ̇ܕܹܝܢ ܬܹܐܚܘܿܕ ܬܲܪܥܵܐ</l>
                <l n="271">ܕܥܘܼܬܼܪܹܗ ܪܲܒܵܐ ܕܲܚܢܵܢܵܟ.</l>
                <l n="272">:ܘܠܵܐ ܡܸܬܼܟܲܠܝܵܐ ܒܵܥܘܼܬܹܿܢ</l>
                <l n="273">ܒܐܲܦܲܝ̈ ܬܲܪܥܵܐ ܕܣܲܟܼܠܘܼܬܲܢ.</l>
                <l n="274">:ܠܵܐ ܡ̇ܪܝ ܬܲܩܸܨ ܣܘܼܥܪ̈ܵܢܹܐ</l>
                <l n="275">ܕܒܼܝܼܫܘܼܬܼ ܝܲܨܪܵܐ ܕܟܼܝܵܢܲܢ.</l>
                <l n="276">:ܕܟܼܡܵܐ ܐܸܢ ܢܸܙܟܸܿܐ ܒܸܣܪܵܐ</l>
                <l n="277">ܐܵܦ ܟܲܕܼ ܙܵܟܹ̇ܐ ܚܲܝܵܒܼܵܐ ܗ̄ܘ̣.</l>
                <l n="278">:ܡܸܕܼܪܵܐ ܗ̄ܘ̣ ܟܠܹܗ ܬܘܼܩܵܢܲܢ</l>
                <l n="279">ܘܲܒܼܚܲܫܹ̈ܐ ܓܒܼܝܼܠ ܕܲܚܝܼܚܲܢ.</l>
                <l n="280">:ܘܲܡܢܵܬܼܵܐ ܕܚܵܝܹ̈ܐ ܕܲܩܢܹܐ</l>
                <l n="281">ܢܲܓܼܕܵܗ̇ ܒܵܬܼܪ ܚܘܼܬܼܚܵܬܼܵܘ̈ܗܝ.</l>
                <l n="282">:ܡܲܝܵ̈̄ܐ ܕܚܲܫܹ̈ܐ ܡܲܬܼܪܹܝܢ ܠܹܗ</l>
                <l n="283">ܠܥܲܦܪܹܗ ܕܦܲܓܼܪܵܢ ܡ̇ܝܘܿܬܼܵܐ.</l>
                <l n="284">:ܘܚܹܐܦܵܐ ܕܥܵܘ̣ܠܵܐ ܓܼܵܪܹܦ ܠܹܗ</l>
                <l n="285">ܘܡܲܚܸܬܼ ܠܹܗ ܠܘܵܬܼ ܡܘܼܟܵܟܼܵܐ.</l>
                <l n="286">:ܚܹܝܠ ܚܝܘܼܬܼܵܐ ܕܲܒܼܢܲܦܫܵܐ</l>
                <l n="287">ܢܵܓܼ̇ܕܵܐ ܠܹܗ ܠܘܵܬܼ ܛܵܒܼܵܬܼ̈ܐ.</l>
                <l n="288">:ܘܝܲܨܪܵܐ ܕܠܸܒܹܿܗ ܡܬܲܚܬܸܿܐ ܠܹܗ</l>
                <l n="289">ܠܥܘܼܡܩܵܐ ܪܲܒܵܐ ܕܒܼܝܼ̈ܫܵܬܵܐ.</l>
                <l n="290">:ܒܲܩܪ̈ܵܒܹܐ ܪܡܸܐ ܥܲܡ ܢܲܦܫܹܗ</l>
                <l n="291">ܘܡܸܬܼܟܲܬܲܫ ܥܲܡ ܚܘܼܫܵܒܼܵܘ̈ܗܝ.</l>
                <l n="292">:ܘܲܒܼܩܸܫܬܵܐ ܕܡ̇ܝܘܿܬܼܘܼܬܼܵܐ</l>
                <l n="293">ܫܵܕܹܐ ܓܹܐܪܹ̈ܐ ܒܗܲܕܵܡܵܘ̈ܗܝ.</l>
                <l n="294">:ܙܵܟܹ̇ܐ ܘܚܵܐܹ̇ܒܼ ܟܠܥܸܕܵܢ</l>
                <l n="295">ܘܠܵܐ ܦܵܐܹ̇ܫ ܡ̣ܢ ܬܲܟܼܬܿܘܼܫܵܐ.</l>
                <l n="296">:ܘܡܲܒܲܣܲܒܲܣ ܟܠܹܗ ܒܟܼܠܹܗ</l>
                <l n="297">ܡ̣ܢ ܡܲܚ̈ܘܵܬܼܵܐ ܕܲܚܛܗܹ̈ܐ.</l>
                <l n="298">:ܙܩܝܼܦܵܐ ܠܘܼܩܒܲܠ ܚܲܝܕܬܹܗ</l>
                <l n="299">ܡ̇ܝܘܿܬܼܘܼܬܼܵܐ ܕܒܲܟܼܝܵܢܹܗ.</l>
                <l n="300">:ܘܲܡܢܲܓܲܕܼܵܐ ܠܹܗ ܠܪܸܥܝܵܢܹܗ</l>
                <l n="301">ܚܵܫܘܿܫܼܬܼܵܐ ܕܗܲܕܵܡܵܘ̈ܗܝ.</l>
                <l n="302">:ܒܗܵܠܹܝܢ ܢܸ̈ܫ̈ܒܹܿܐ ܡܦܲܟܲܪ ܠܹܗ</l>
                <l n="303">ܝܲܨܪܵܐ ܕܲܛܫܸܐ ܒܗܲܕܵܡ̇ܘ̈ܗܝ.</l>
                <l n="304">:ܟܲܕܼ ܐܵܣܲܪ̇ ܠܹܗ ܒܫܸܫܠܬܼܵܐ</l>
                <l n="305">ܕܲܚܫܝܼܠܵܐ ܒܲܪ̈ܓܼܝܼܓܼܵܬܼܵܐ.</l>
                <l n="306">:ܢܸܫܪܹܝܗ̇ ܡ̇ܪܝ ܠܐܲܣܝܼܪܘܼܬܹܗ</l>
                <l n="307">ܩܠܝܼܕܼܵܐ ܕܪܸܡܙܹܗ ܕܵܚܢܵܢܵܟ.</l>
                <l n="308">:ܘܲܬܼܫܝܼܓܼ ܡܸܢܹܗ ܛܲܝܒܿܘܼܬܼܵܟ</l>
                <l n="309">ܨܵܐܬܼܵܐ ܕܟܲܬܿܡܲܬ̤ ܚܘܼܫܵܒܼܵܘ̈ܗܝ.</l>
                <l n="310">:ܢܸܦܘܿܩ ܠܲܪܘܲܚܬܼܵܐ ܕܪ̈ܲܚܡܲܝܟ</l>
                <l n="311">ܚܒܼܝܼܫܵܐ ܕܐܲܣܪܹܗ ܨܼܒܝܵܬܹܗ.</l>
                <l n="312">:ܘܢܸܬܼܒܲܝܲܐ ܡ̣ܢ ܟܲܪܝܘܼܬܹܗ</l>
                <l n="313">ܒܣܲܒܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ.</l>
                <l n="314">:ܢܸܗܘܸܐ ܚܢܵܢܵܟ ܗܲܕܿܝܼܐܵܐ</l>
                <l n="315">ܠܐܲܟܼܣ̄ܢܵܝܵܐ ܕܠܵܐ ܝܼܕܲܥܬܼܵܐ.</l>
                <l n="316">:ܘܢܲܠܦܝܼܘܗܝ ܐܘܼܪܚܵܐ ܕܢܸܪܕܹܿܐ ܒܵܗ̇</l>
                <l n="317">ܠܐܵܘܵܢܹ̈ܐ ܕܡܲܠܟܿܘܼܬܼ ܪܵܘܡ̇ܐ. </l>

                <pb ed="http://syriaca.org/bibl/1765" n="155"/>

                <l n="318">:ܢܸܦܩܘܼܢ ܪ̈ܲܚܡܲܝܟ ܒܲܒܼܥܵܬܹܗ</l>
                <l n="319">ܕܐܲܒܿܝܼܕܼܵܐ ܕܛܥ̣ܵܐ ܢܲܦܫܹܗ.</l>
                <l n="320">:ܘܢܲܦܢܹܝܘܗܝ ܚܘܼܒܵܟ ܠܲܦܝܵܣܵܐ</l>
                <l n="321">ܕܝܼܕܲܥܬܼܵܐ ܕܗܲܝܡܵܢܘܼܬܼܵܐ.</l>
                <l n="322">:ܪܸܡܙܵܟ ܢܸܟܼܠܸܐ ܒܐܸܫܵܬܹܗ</l>
                <l n="323">ܕܲܟܼܪܝܼܗܵܐ ܕܲܪܡܸܐ ܒܥܵܘ̣ܠܵܐ.</l>
                <l n="324">:ܘܒܸܐܣܦܘܼܓܵܐ ܕܒܲܣܝܼܡܘܼܬܼܵܟ</l>
                <l n="325">ܢܸܬܼܟܲܦܪܘܼܢ ܡܘܼܡܹ̈ܐ ܕܢܲܦܫܹܗ.</l>
                <l n="326">:ܐܸܢ ܥܘܼܕܪܵܢܵܟ ܠܵܐ ܡܲܕܼܪܸܟ</l>
                <l n="327">ܠܡܵܘܬܵܐ ܩܲܪܝܼܒܼ ܡ̣ܢ ܚܝܹ̈ܐ.</l>
                <l n="328">:ܘܐܸܢ ܣܲܡܵܟ ܠܵܐ ܡܲܐܣܸܐ ܠܹܗ</l>
                <l n="329">ܠܲܝܬܿ ܐܵܣܝܘܼܬܼܵܐ ܠܲܡܚܘܿܬܹܗ.</l>
                <l n="330">:ܦܟ݂ܲܗܘ ܣܲܡܡܵܢܹ̈ܐ ܐ̄ܢܵܫܝܹ̈ܐ</l>
                <l n="331">ܘܲܥܨܵܒܹ̈ܐ ܦܲܓܼܪܵܢܵܝܹܐ.</l>
                <l n="332">:ܘܟܹܐܒܹܗ ܕܥܵܘܠܲܢ ܝܘܿܡ ܡ݂ܢ ܝܘܿܡ</l>
                <l n="333">ܡܸܣܓܵܐ ܣܵܛܹܐ ܘܡܸܬܼܥܲܫܲܢ.</l>
                <l n="334">ܡܼܪܲܕܼܘ ܟܹܐܒܲܝ̈ܢ ܠܐܘܼܡܵܢܘܼܬܼܵܐ: </l>
                <l n="335">ܕܐܵܣܵܘܵܬܼܵܐ ܐܲܪ̈ܥܵܢܹܐ.</l>
                <l n="336">:ܘܲܙܩܲܦܘ̣ ܨܼܒܼܥܵܐ ܡ̣ܢ ܥܵܘ̣ܠܲܢ</l>
                <l n="337">ܪ̈ܘܚܵܢܹܐ ܘܦܲܓܼܪ̈ܵܢܵܝܹܐ.</l>
                <l n="338">:ܠܲܝܬܿ ܠܹܗ ܐܵܣܝܵܐ ܠܲܟܼܝܵܢܲܢ</l>
                <l n="339">ܐܲܝܟ ܣܲܟܵܐ ܕܪ̈ܲܚܡܹܐ ܕܝܼܠܵܟ.</l>
                <l n="340">:ܘܠܲܝܬܿ ܕܲܡܦܵܣ ܒܵܗ̇ ܒܲܡܚܘܿܬܹܗ</l>
                <l n="341">ܐܲܝܟ ܝܼܕܲܥܬܼܵܐ ܕܟܲܣܝܘܼܬܼܵܟ.</l>
                <l n="342">:ܠܵܘ ܐܲܢ̄ܬܿ ܐܲܗܡܝܼܬܿ ܡ̣ܢ ܟܹܐܒܲܢ</l>
                <l n="343">ܕܥܸܫܬܲܬ̤ ܣܲܓܿܝܼ ܣܲܟܼܠܘܼܬܲܢ.</l>
                <l n="344">:ܚܢܲܢ ܛܲܫܝܼܢܵܗ̇ ܠܲܡܚܘܿܬܲܢ</l>
                <l n="345">ܘܐܸܚܕܲܬ̤ ܢܘܿܡܹܐ ܒܗܲܕܵܡܲܝ̈ܢ.</l>
                <l n="346">:ܠܵܐ ܗ̄ܘ̣ܵܐ ܚܲܝܠܵܐ ܕܲܚܢܵܢܵܟ</l>
                <l n="347">ܐܸܬܼܦܲܟܲܗ ܡ̣ܢ ܥܘܼܕܪܵܢܵܐ.</l>
                <l n="348">:ܟܪ̈ܝܼܗܹܐ ܠܵܐ ܨܒܼܵܐ ܕܲܢܛܲܦܘܿܢ</l>
                <l n="349">ܣܲܡܵܐ ܕܪ̈ܲܚܡܹܐ ܠܫܘܼܚܢܲܝ̈ܗܘܿܢ.</l>
                <l n="350">:ܠܵܘ ܠܵܟ ܢܸܕܲܬ̤ ܡ̣ܢ ܥܵܘ̣ܠܵܐ</l>
                <l n="351">ܕܐܸܬܼܒܲܣܒܲܣܢܲܢ ܒܲܚܛܝܼܬܼܵܐ.</l>
                <l n="352">:ܠܲܢ ܗ̄ܘ̣ ܗܲܢܝܼ ܟܘܼܪܗܵܢܲܢ</l>
                <l n="353">ܕܠܵܐ ܢܲܨܪܸܦ ܠܲܢ ܣܲܡ ܚܲܝܹ̈ܐ.</l>
                <l n="354">:ܚܢܲܢ ܗ̄ܘ̣ ܡܚܲܝ̣ܢܲܢ ܠܲܩܢܘܿܡܲܢ</l>
                <l n="355">ܒܫܘܼ̈ܡܵܬܼܵܐ ܕܓܹܐܪ̈ܲܝ ܦܘܼܡܲܢ.</l>
                <l n="356">:ܘܲܣܓܼܝܼ ܨܘܼܠܦܵܬܹ̈ܗ ܕܦܲܓܼܪܵܢ</l>
                <l n="357">ܒܟܹܐܦܹ̈ܐ ܕܲܫܕ݂ܲܝ̈ ܣܸܦ̈ܘܵܬܲܢ.</l>
                <l n="358">:ܚܢܲܢ ܐܸܫܟܲܚܢܵܗ̇ ܠܝܼܕܲܥܬܼܵܐ</l>
                <l n="359">ܕܦܵܪܘܿܫܘܼܬܹܗ ܕܲܟܼܝܵܢܲܢ.</l>
                <l n="360">ܘܦܸܟܼܗܲܬ̤ ܡܼܠܲܬܼ ܒܘܼܝܵܢܢ.</l>
                <l n="361">ܒܥܸܢܝܵܢܵܐ ܕܙܲܠܝܼܠܘܼܬܼܵܐ.</l>
                <l n="362">:ܪܲܦܝܘܼܬܲܢ ܦܸܬܼܚܲܬ̤ ܬܲܪܥܵܐ</l>
                <l n="363">ܕܲܚܙܵܬܵܐ ܘܫܸܡܥܵܐ ܘܡܸܠܬܼܵܐ.</l>
                <l n="364">:ܘܥ݂ܲܠܘ ܣܵܢܐܸ̈ܐ ܘܚܲܠܸܨܘ ܥܘܼܬܼܪܵܐ</l>
                <l n="365">ܕܣܝܼ̈ܡܵܬܼܵܐ ܕܡܸܠܲܝ̈ ܪܘܼܚܵܐ.</l>
                <l n="366">:ܡܲܬܿܝܼܢܘܼܬܼܵܐ ܕܪܸܥܝܵܢܲܢ</l>
                <l n="367">ܠܵܐ ܐܵܘܓܲܪܬܲܢ ܡ̣ܢ ܨܲܦܪܵܐ.</l>
                <l n="368">ܘܲܢܦ݂ܲܩ ܝܵܘܡ̇ܐ ܥܲܡ ܫܵܥܵܘ̈ܗܝ.</l>
                <l n="369">ܘܠܵܐ ܦܠܲܚܢܲܢ ܒܹܗ ܝܘܼܬܼܪܵܢܵܐ.</l>
                <l n="370">:ܚܲܪܡܘܼܬܲܢ ܠܵܐ ܐܲܪܦܝܵܬܲܢ</l>
                <l n="371">ܕܢܸܩܢܸܐ ܪ̈ܲܚܡܹܐ ܚܠܵܦ ܡܫܝܼܚܵܐ.</l>
                <l n="372">:ܘܛܲܦܛܸܦ ܘܲܕܼܥܸܟ ܠܲܡܦܹܝܕܼܵܐ</l>
                <l n="373">ܕܢܲܗܝܼܪܵܐ ܕܟܲܣܝܘܼܬܼ ܢܲܦܫܲܢ.</l>
                <l n="374">:ܚܒܸܢܵܢܘܼܬܼܵܐ ܛܲܫܝܵܬܼܵܗ̇</l>
                <l n="375">ܠܟܲܪܪܵܐ ܕܡܸܠܲܬܼ ܝܘܼܠܦܵܢܵܐ.</l>
                <l n="376">:ܘܠܵܐ ܦܲܠܸܓܲܢܵܝܗܝ ܠܲܣܢܝܼܩܹ̈ܐ</l>
                <l n="377">ܠܟܸܣܦܵܐ ܕܡܸܠܬܹܗ ܕܲܡܫܝܼܚܵܐ. </l>

                <pb ed="http://syriaca.org/bibl/1765" n="156"/>

                <l n="378">:ܒܒܼܝܼܫܘܼܬܲܢ ܠܵܐ ܩܲܒܸܿܠܢܲܢ</l>
                <l n="379">ܫܘܼܒܼܩܵܢܵܐ ܕܪܲܒܿܘܼܬܼ ܥܵܘ̣ܠܵܐ.</l>
                <l n="380">:ܕܠܵܐ ܫܒܲܩ̣ܢܲܢ ܠܲܟܼܢܵܘܵܬܲܢ</l>
                <l n="381">ܚܙ̣ܵܬ̤ ܟܹܐܢܘܼܬܼܵܐ ܘܐܸܬܼܟܲܡܪܲܬ̤.</l>
                <l n="382">:ܥܲܠ ܫܘܼܥܵܐ ܕܩܲܫܝܘܼܬܼ ܠܸܒܲܢ</l>
                <l n="383">ܢܸܦܠܲܬ̤ ܡܸܠܲܬܼ ܝܘܼܠܦܵܢܵܐ.</l>
                <l n="384">:ܘܟܲܕܼ ܚ݂ܲܡ ܫܸܡܫܵܐ ܕܚܘܼܬܼܚܵܬܹ̈ܐ</l>
                <l n="385">ܚ̣ܡܵܐ ܘܝܼܒܸܫ̣ ܙܪܥܵܐ ܕܢܲܦܫܲܢ.</l>
                <l n="386">:ܥܲܠ ܝܲܕܼ ܐܘܼܪܚܵܐ ܕܪܸܥܝܵܢܲܢ</l>
                <l n="387">ܐܸܙܕܲܪܥܬ̤ ܡܸܠܲܬܼ ܚܲܝܹ̈ܐ.</l>
                <l n="388">:ܘܣܵܢܐܵܐ ܒܲܕܼܡܘܼܬܼ ܦܵܪܲܚܬܼܵܐ</l>
                <l n="389">ܚܲܛܦ̣ܵܗ̇ ܡ̣ܢ ܓܵܘ ܚܘܼܫܵܒܲܝ̈ܢ.</l>
                <l n="390">:ܒܹܝܬܼ ܟܘܼ̈ܒܹܿܐ ܕܲܪ̈ܓܼܝܼܓܼܵܬܿܢ</l>
                <l n="391">ܫܸܘܚܲܬ̤ ܫܸܒܿܠܵܐ ܕܚܲܝܘܼܬܼܵܐ.</l>
                <l n="392">:ܘܲܣܠܸܩ̣ ܝܲܥܪܵܐ ܕܣܲܢ̈ܝܵܬܲܢ</l>
                <l n="393">ܘܚܲܢ̣ܩܹܗ ܠܙܲܪܥܵܐ ܪܘܼܚܵܢܵܐ.</l>
                <l n="394">:ܚܘܼ̈ܬܼܚܵܬܹܐ ܕܒܲܢ ܠܵܐ ܝܲܗ̣̄ܒܼܘ ܠܲܢ</l>
                <l n="395">ܕܢܸܪܕܸܿܐ ܒܐܘܼܪܚܵܐ ܕܐܲܠܝܼܨܵܐ.</l>
                <l n="396">:ܘܲܚܙ݂ܲܩܢܲܢ ܥܲܡ ܣܲܓܿܝܼܐܹܐ</l>
                <l n="397">ܒܐܘܼܪܚܵܐ ܪܘܝܼܚܵܬܐ ܕܐܲܒܼܕܵܢܵܐ.</l>
                <l n="398">:ܝܘܼܩܪܵܐ ܕܫܸܢܬܼܵܐ ܕܲܚܛܝܼܬܼܵܐ</l>
                <l n="399">ܛܲܒܿܥܹܗ ܠܗܵܘܢܲܢ ܩܲܠܝܼܠܵܐ.</l>
                <l n="400">:ܘܠܵܐ ܐܸܬܿܬܿܥܝܼܪܲܬ̤ ܕܲܡܟܿܘܼܬܲܢ</l>
                <l n="401">ܕܩܲܒܸܿܠ ܛܘܼܒܼܵܐ ܕܲܡܠܝܼܟ.</l>
                <l n="402">:ܗܵܠܹܝܢ ܪ̈ܲܦܚܵܗܝ ܠܐܲܣܵܪܵܐ</l>
                <l n="403">ܕܫܲܝܢܲܢ ܕܲܠܘܵܬܼ ܡ̇ܪܘܼܬܼܵܟ.</l>
                <l n="404">:ܘܒܼܵܬܲܪ ܕܲܗܘ̤ܵܬܼ ܬܲܪܥܘܼܬܼܵܐ</l>
                <l n="405">ܐܲܪܓܸܙܬܼܵܟ ܛܵܠܘܡܘܼܬܲܢ.</l>
                <l n="406">:ܠܵܐ ܡ̇ܪܝ ܢܸܥܫܲܢ ܚܘܼܒܵܠܲܢ</l>
                <l n="407">ܘܢܸܬܿܛܲܒܲܥ ܒܵܗܿ ܒܲܚܛܝܼܬܼܵܐ.</l>
                <l n="408">:ܕܠܝܼܢ ܡ̣ܢ ܥܘܼܡܩܵܐ ܕܒܼܝܼ̈ܫܵܬܼܵܐ</l>
                <l n="409">ܐܲܝܟ ܕܲܠܫܸܡܥܘܿܢ ܡ̣ܢ ܝܲܡܵܐ.</l>
                <l n="410">:ܒܢܲܝܵ̈ܐ ܘܝܵܪ̈ܬܹܿܐ ܫܲܡܲܗܬܵܢ</l>
                <l n="411">ܒܥܘܼܬܼܪܵܐ ܕܪܲܒܿܘܼܬܼ ܡܘܼܠܟܵܢܲܝ̈ܟ.</l>
                <l n="412">ܠܵܐ ܢܸܬܿܕܲܓܿܠܘܼܢ ܫܘܼܘܕܵܝܲܝ̈ܟ.</l>
                <l n="413">ܘܢܸܗܘܸܐ ܠܥܘܼܬܼܪܵܟ ܘܼܟܼܪ̈ܵܝܹܐ.</l>
                <l n="414">:ܠܵܐ ܢܸܚܕܹܿܐ ܠܲܢ ܚܲܣܵܡܵܐ</l>
                <l n="415">ܟܲܕܼ ܫܵܒܲܩܝܼܢܲܢ ܝܵܪܬܿܘܼܬܼܵܟ.</l>
                <l n="416">:ܘܠܵܐ ܢܸܫܬܲܒܼܗܲܪ ܕܲܒܼܚܲܝܠܹܗ</l>
                <l n="417">ܒܲܙܹܗ ܠܥܘܼܬܼܪܵܐ ܕܐܲܩܢܝܼܬܵܢ.</l>
                <l n="418">:ܠܵܐ ܢܸܬܼܪܵܘܪܲܒܼ ܡܲܪܵܚܵܐ</l>
                <l n="419">ܕܲܒܼܙܲܝܢܹܗ ܙܟܼܵܗ̇ ܠܡܵܘܗܲܒܼܬܼܵܟ.</l>
                <l n="420">:ܘܠܵܐ ܢܹܐܡܲܪ ܕܲܫܒܹ̇ܝܬܼ ܐܸܢܘܿܢ</l>
                <l n="421">ܘܠܵܐ ܩܵܡ̣ ܒܐܲܦܲܝ̈ ܝܵܪ̈ܘܿܬܼܵܘܗܝ.</l>
                <l n="422">:ܠܵܐ ܢܸܚܕܿܘܿܢ ܫܹܐܕܹ̈ܐ ܛܲܡ̈ܐܹܐ</l>
                <l n="423">ܥܲܠ ܡܘܼܟܵܟܼܵܐ ܕܒܼܝܼܫܵܬܲܢ.</l>
                <l n="424">:ܠܵܐ ܢܹܐܡܲܪ ܪܹܫܵܐ ܕܐܵܐܲܪ</l>
                <l n="425">ܕܲܥܕܲܟܲܝܠ ܫܘܼܠܛܵܢܝ ܡܲܡܠܸܟ.</l>
                <l n="426">:ܢܲܦܢܹܝܢ ܚܘܼܒܵܟ ܠܲܦܝܵܣܵܐ</l>
                <l n="427">ܘܢܸܒܼܗܲܬܼ ܣܵܢ̇ܐܵܐ ܘܲܠܥܵܠܲܡ.</l>
                <l n="428">:ܕܠܝܼܠܵܐ ܗ̄ܝܼ ܣܲܓܿܝܼ ܠܲܚܢܵܢܵܟ</l>
                <l n="429">ܐܵܣܝܘܼܬܼܵܐ ܕܟܹܐܒܹ̈ܐ ܕܥܵܘ̣ܠܲܢ.</l>
                <l n="430">:ܘܲܦܫܝܼܩ ܗ̄ܘ̣ ܠܵܗ̇ ܠܛܲܝܒܿܘܼܬܵܟ</l>
                <l n="431">ܠܡܸܥܛܵܐ ܟܘܼܡܹ̈ܐ ܕܲܚܛܵܗܲܝ̈ܢ.</l>
                <l n="432">:ܠܵܐ ܬܲܩܸܨ ܠܲܢ ܕܲܚܛܲܝܢܲܢ</l>
                <l n="433">ܕܥܲܕܠܵܐ ܢܸܚܛܸܐ ܝܵ̇ܕܲܥ ܐܢ̄ܬܿ.</l>
                <l n="434">:ܕܒܸܣܪܵܐ ܘܲܕܼܡ̇ܐ ܠܵܐ ܡܸܫܟܲܚ</l>
                <l n="435">ܕܢܸܬܿܕܲܟܸܿܐ ܡ̣ܢ ܣܲܢ̈ܝܵܬܼܵܐ.</l>
                <l n="436">:ܘܐܸܢ ܠܵܐ ܫܵܘ̇ܝܵܐ ܒܵܥܘܼܬܲܢ</l>
                <l n="437">ܕܢܸܬܼܦܲܢ̈ܝܵܢ ܠܵܗ̇ ܫܹ̈ܐܠܵܬܼܵܗ̇.</l>
                <l n="438">:ܐܲܢ̄ܬܿ ܚܘܼܣ ܡܸܛܠ ܕܲܦܪܲܝܬܵܢ</l>
                <l n="439">ܒܢܲܝܵ̈ܐ ܘܝܵܪ̈ܬܹܿܐ ܕܪܲܒܿܘܼܬܼܵܟ.</l>
                <l n="440">:ܢܦܝܼܣܵܟ ܚܘܼܒܵܐ ܒܲܣܝܼܡܵܐ</l>
                <l n="441">ܘܲܢܫܲܝܢܵܟ ܥܲܡ ܒܝܼܫܘܼܬܲܢ. </l>

                <pb ed="http://syriaca.org/bibl/1765" n="157"/>

                <l n="442">:ܘܢܸܗܘܸܐ ܚܢܵܢܵܟ ܡܸܨܥܵܝܵܐ</l>
                <l n="443">ܘܢܲܝܬܸܿܐ ܠܲܢ ܐܵܬܼܵܐ ܕܫܲܝܢܵܐ.</l>
                <l n="444">:ܠܵܐ ܝܵ̇ܕܲܥܝܼܢܲܢ ܕܢܨܲܠܸܐ</l>
                <l n="445">ܐܲܟܼܡܵܐ ܕܘܵܠܹ̇ܐ ܠܫܘܼܒܵܩܵܢܵܐ.</l>
                <l n="446">:ܬܦܝܼܣ ܛܲܝܒܿܘܼܬܼܵܐ ܥܲܠ ܐܲܦܲܝ̈ܢ</l>
                <l n="447">ܒܬܲܚܢܲܢܬܵܐ ܐܲܝܟ ܕܲܡܥܵܕܵܐ.</l>
                <l n="448">:ܢܦܝܼܣܵܟ ܥܲܡܵܗ̇ ܕܛܲܝܒܿܘܼܬܼܵܟ</l>
                <l n="449">ܐܵܦ ܪܹܫܝܼܬܼܵܐ ܕܡ̣ܢ ܓܸܢܣܲܢ.</l>
                <l n="450">:ܕܡܸܛܠ ܥܸܠܲܬܼ ܦܘܼܪܩܵܢܲܢ</l>
                <l n="451">ܐܲܫܘܝܼܬܵܝܗܝ ܥܲܡ ܪܲܒܿܘܼܬܼܵܟ.</l>
                <l n="452">:ܩܲܒܸܿܠ ܒܐܝܼܕܹܗ ܬܲܟܼܫܲܦܬܲܢ</l>
                <l n="453">ܕܡܸܨܥܵܝܵܐ ܕܓܲܒ݂ܲܬܿ ܡܸܢܲܢ.</l>
                <l n="454">:ܘܬܸܬܼܦܲܢܸܐ ܠܲܢ ܒܲܪ̄ܬܼ ܩܵܠܵܐ</l>
                <l n="455">ܕܬܲܪܥܘܼܬܼܵܐ ܘܲܕܼܫܘܼܒܩܵܢܵܐ.</l>
                <l n="456">:ܡܸܛܠ ܥܵܘ̣ܠܲܢ ܡܲܟܸܿܕܬܵܝܗܝ</l>
                <l n="457">ܕܲܒܼܚܲܫܹܗ ܢܪܝܼܡ ܡܘܼܟܵܟܼܢ.</l>
                <l n="458">:ܘܗܵܫܵܐ ܕܲܣܠܸ݂ܩ ܘܐܸܬܼܪܲܡܪܲܡ</l>
                <l n="459">ܣܲܒܼ ܒܐܲܦܲܝ̈ܢ ܡܸܛܠܵܬܹܗ.</l>
                <l n="460">:ܓ̣ܒܲܝܬܵܝܗܝ ܡܸܛܠ ܦܘܼܪܩܵܢܲܢ</l>
                <l n="461">ܕܬܲܚܸܐ ܒܚܲܝܵܘ̈ܗܝ ܡܝܼܬܼܘܼܬܲܢ.</l>
                <l n="462">:ܕܲܫܘܸܐ ܥܲܡܵܟ ܒܐܝܼܩܵܪܵܐ</l>
                <l n="463">ܘܲܒܼܫܘܼܠܛܵܢܵܐ ܕܐܝܼܬܼܿܘܼܬܵܐ.</l>
                <l n="464">:ܢܲܫܘܹܝܢ ܚܝܠܵܐ ܕܫܘܼܠܛܵܢܹܗ</l>
                <l n="465">ܕܢܸܣܲܒܼ ܡܲܓܵܢ ܫܘܼܒܼܩܵܢܵܐ.</l>
                <l n="466">:ܕܲܗܘ̤ܵܐ ܢܵܘܣܵܐ ܠܟܲܣܝܘܼܬܼܵܟ</l>
                <l n="467">ܠܲܥܡܘܼܪܝܵܐ ܨܸܒܼܝܵܢܵܝܵܐ.</l>
                <l n="468">ܢܸܣܲܒܼ ܡܲܓܵܢ ܫܘܼܒܼܩܵܢܵܐ.</l>
                <l n="469">:ܕܲܗܘ̤ܵܐ ܢܵܘܣܵܐ ܠܟܲܣܝܘܼܬܼܵܟ</l>
                <l n="470">ܠܲܥܡܘܼܪܝܵܐ ܨܸܒܼܝܵܢܵܝܵܐ.</l>
                <l n="471">:ܢܸܥܡܲܪ ܒܲܢ ܨܼܒܼܝܵܢ ܚܘܼܒܹܿܗ</l>
                <l n="472">ܘܲܢܕܿܟܹܿܝܢ ܡ̣ܢ ܣܲܢ̈ܝܵܬܼܵܐ.</l>
                <l n="473">:ܒܐܘܼܟܼܠܵܐ ܕܦܲܓܼܪܹܗ ܢܸܬܼܟܲܦܲܪ</l>
                <l n="474">ܣܝܵܢܵܐ ܕܥܵܘ̣ܠܵܐ ܡ̣ܢ ܠܸܒܲܢ.</l>
                <l n="475">:ܘܲܢܫܲܝܸܢ ܫܸܩܝܵܐ ܕܲܕܡܹܗ</l>
                <l n="476">ܠܲܕܠܝܼܚܘܼܬܹܗ ܕܪܸܥܝܵܢܲܢ.</l>
                <l n="477">:ܠܥܸܠܲܬܼ ܫܘܼܒܼܩܵܢܵܐ ܝܲܗ̣̄ܒܹܿܗ</l>
                <l n="478">ܘܲܠܪܲܗܒܼܘܿܢܵܐ ܕܛܵܒܼܬܼ̈ܐ.</l>
                <l n="479">:ܢܸܫܬܲܪܪ̈ܵܢ ܒܲܢ ܬܲܪ̈ܬܲܝܗܹܝܢ</l>
                <l n="480">ܫܘܼܒܼܩܵܢܵܐ ܘܪܲܗܒܼܗܘܿܢ ܚܲܝܹ̈ܐ.</l>
                <l n="481">:ܒܚܲܫܹܗ ܒܲܛܠܵܗ̇ ܠܚܛܝܼܬܼܵܐ</l>
                <l n="482">ܘܲܒܼܡܵܘܬܹ̇ܗ ܩܲܛ̣ܠܹܗ ܠܡܵܘܬܵܐ.</l>
                <l n="483">:ܕܠܵܐ ܢܸܬܿܬܿܥܝܼܪܘܢ ܩܵܛܘܿܠܲܝ̈ܢ</l>
                <l n="484">ܠܩܵܠ ܒܝܼ̈ܫܵܬܼܵܐ ܕܣܘܼܥܪ̈ܵܢܲܝܢ.</l>
                <l n="485">:ܒܣܲܒܼܪܵܐ ܕܗܵܠܹܝܢ ܡܘܼܠܟܵܢܹ̈ܐ</l>
                <l n="486">ܐܲܣܝܼܪ ܢܝܼܫܵܐ ܕܒܼܵܥܘܼܬܲܢ.</l>
                <l n="487">:ܠܵܐ ܢܸܬܿܕܲܓܲܠ ܬܘܼܟܼܠܵܢܲܢ</l>
                <l n="488">ܘܢܸܚܕܹܿܐ ܒܝܼܫܵܐ ܕܣܵܩܲ݁ܪ ܠܲܢ.</l>
                <l n="489">:ܬܪܹܝܢ ܥܲܪ݁ܵܒܹܐ ܝܸܗ̄ܒܲܬ̤ ܠܲܢ</l>
                <l n="490">ܗܲܝܡܵܢܘܼܬܼܵܐ ܕܪܸܥܝܵܢܲܢ.</l>
                <l n="491">:ܣܲܒܼܪܵܐ ܘܚܘܼܒܵܐ ܕܠܵܐ ܛܵܥܹ̇ܝܢ</l>
                <l n="492">ܪܵܚ̇ܡܘܼܬܼܵܐ ܕܩܲܪ̈ܝܼܒܲܝܗܘܿܢ.</l>
                <l n="493">:ܒܚܘܼܒܵܐ ܚܙܝܩܵܐ ܬܵܘܕܿܝܼܬܲܢ</l>
                <l n="494">ܘܥܲܠ ܣܲܒܼܪܵܐ ܣܝܼܡ ܬܘܼܟܼܠܵܢܲܢ.</l>
                <l n="495">:ܘܗܲܝܡܵܢܘܼܬܼܵܐ ܥܲܪܵܒܼܵܐ</l>
                <l n="496">ܕܠܵܐ ܡܸܬܿܕܲܓܿܠܝܼܢ ܫܘܼܘܕܵܝܹܗ.</l>
                <l n="497">:ܢܹܐܬܼܘܿܢ ܪ̈ܲܚܡܹܐ ܠܐܝܼܠܵܢ</l>
                <l n="498">ܡܸܛܠ ܗܵܠܹܝܢ ܡܘܼܠܟܵܢܹ̈ܐ.</l>
                <l n="499">:ܕܕܲܠܡܵܐ ܢܸܫܒܹܿܝܢ ܣܵܪܘܿܚܵܐ</l>
                <l n="500">ܘܢܸܥܒܸܿܕܼ ܐܢܘܿܢ ܕܲܓܵܠܹ̈ܐ.</l>
                <l n="501">:ܠܵܐ ܢܸܬܼܗܲܦ̈ܟܵܢ ܛܵܒܼܵܬ̈ܲܢ</l>
                <l n="502">ܠܒܼܝܼ̈ܫܵܬܼܵܐ ܡܸܛܠ ܕܲܚܛܲܝܢ.</l>
                <l n="503">:ܐܲܢ̄ܬܿ ܩܵܘܵܐ ܒܒܲܣܝܼܡܘܼܬܼܵܟ</l>
                <l n="504">ܘܠܲܢ ܐܲܦܢܵܐ ܠܨܸܒܼܝܵܢ ܚܘܼܒܵܟ.</l>
                <l n="505">ܠܵܐ ܣܢܝܼܩ ܥܘܼܬܼܪܵܐ ܕܝܼܕܲܥܬܼܵܟ: </l>

                <pb ed="http://syriaca.org/bibl/1765" n="158"/>

                <l n="506">ܥܲܠ ܒܵܥܘܼܬܲܢ ܘܲܦܝܵܣܲܢ.</l>
                <l n="507">:ܕܛܵܒܼܬܼܵܐ ܟܠܵܗ̇ ܕܝܼܠܵܟ ܗ̄ܝ̣</l>
                <l n="508">ܚܘܼܢ ܘܲܫܒܼܘܿܩ ܐܲܝܟ ܕܲܡܥܵܕܲܬܿ.</l>
                <l n="509">:ܠܲܝܬܿ ܠܹܗ ܡܸܕܲܡ ܠܲܥܒܼܝܼܕܼܵܐ</l>
                <l n="510">ܕܠܵܐ ܡ̣ܢ ܓܲܙܵܐ ܕܥܵܒܼܘܿܕܼܵܐ ܗ̄ܘ̣.</l>
                <l n="511">:ܕܐܵܦ ܗܘ̤ ܦܝܵܣܵܐ ܕܲܫܪܸܐ ܕܲܡܩܲܪܸܒܼ</l>
                <l n="512">ܒܥܘܼܕܪܵܢܵܐ ܕܡܸܢܹܗ ܝܲܠܦܹܗ.</l>
                <l n="513">:ܕܝܼܠܵܟ ܗ̄ܘ̣ ܚܹܝܠ ܚܸܟܼ̈ܡܵܬܼܵܐ</l>
                <l n="514">ܕܲܫܪܼܐ ܒܢܲܦܫܵܐ ܕܲܡܠܝܼܠܹ̈ܐ.</l>
                <l n="515">:ܘܡܸܢܵܟ ܢܲܣܒܿܘܼܗ̇ ܠܡܵܘܗܲܒܼܬܼܵܐ</l>
                <l n="516">ܕܒܼܘܼܝܵܢܵܐ ܘܦܵܪܘܿܫܘܬܼܵܐ.</l>
                <l n="517">:ܒܲܓܲܙܵܟ ܥܵܬܲܪܝܼܢ ܚܲܟܿܝܼܡܹ̈ܐ</l>
                <l n="518">ܘܲܒܼܥܘܼܕܪܵܢܵܟ ܙܲܕܝܼܩܹ̈ܐ.</l>
                <l n="519">:ܚܢܵܢܵܟ ܡܲܦܢܸܐ ܠܛܵܥܲܝܵ̈ܐ</l>
                <l n="520">ܘܡܲܣܓܸܿܐ ܣܲܒܼܪܵܐ ܠܐܲܒܼܝܼܕܹ̈ܐ.</l>
                <l n="521">:ܠܲܝܬܿ ܛܵܒܼܬܼܵܐ ܕܠܵܘ ܕܝܼܠܵܟ ܗ̄ܝܼ</l>
                <l n="522">ܘܠܵܐ ܡ̇ܘܗܲܒܼܬܵܐ ܕܠܵܐ ܪܸܡܙܵܟ.</l>
                <l n="523">:ܕܐܵܦ ܗܵܕܹܐ ܕܩܵܪܹܝܢܲܢ ܠܵܟ</l>
                <l n="524">ܐܲܢ̄ܬܿܘܼ ܩܪ݂ܲܝܬܵܢ ܘܐܲܠܸܦܬܵܢ.</l>
                <l n="525">:ܦܢܵܘ ܨܹܐܕܲܝ ܘܐܸܦܢܸܐ ܥܠܲܝܟܿܘܿܢ</l>
                <l n="526">ܬܲܪܓܸܿܡ ܪܘܼܚܵܐ ܒܲܢܒܼܝܹ̈ܐ.</l>
                <l n="527">:ܠܵܐ ܨܵܒܹ̇ܐ ܐ̄ܢܵܐ ܒܡܵܘܬܲܝ̈ܟܿܘܿܢ</l>
                <l n="528">ܐܸܠܵܐ ܒܦܘܼܪܩܵܢ ܚܲܝܲܝ̈ܟܿܘܿܢ.</l>
                <l n="529">:ܠܲܝܬܿ ܠܹܗ ܗܸܪܓܵܐ ܠܡܵܝܘܿܬܼܵܐ</l>
                <l n="530">ܕܠܵܐ ܪܸܓܿܬܼܵܐ ܕܡ̇ܝܘܿܬܼܘܼܬܼܵܐ ܗ̄ܘ̣.</l>
                <l n="531">:ܘܠܵܐ ܡܸܬܼܪܲܥܹܐ ܒܸܣܪܵܢܵܐ</l>
                <l n="532">:ܚܘܼܫܵܒܹ̈ܐ ܪ̈ܘܼܚܵܢܵܝܹܐ</l>
                <l n="533">:ܥܸܢܝܵܢ ܚܘܼܒܵܟ ܢܵܓܹ̇ܕ ܠܹܗ</l>
                <l n="534">ܡ̣ܢ ܚܸܫܟܵܐ ܠܘܵܬܼ ܢܲܗܝܼܪܵܐ.</l>
                <l n="535">:ܘܫܵܩܹ̇ܠ ܡܸܢܹܗ ܬܲܚܦܝܼܬܼܵܐ</l>
                <l n="536">ܕܲܦܪܝܼܣܵܐ ܥܲܠ ܪܸܥܝܵܢܹܗ.</l>
                <l n="537">:ܒܢܘܼܗܪܵܟ ܚܵܙܹ̇ܐ ܢܲܗܝܼܪܵܐ</l>
                <l n="538">ܘܒܼܝܼܕܲܥܬܼܵܟ ܩܵܢܹ̇ܐ ܚܲܝܹ̈ܐ.</l>
                <l n="539">:ܡܸܢܵܟ ܝܵܠܹ̇ܦ ܕܲܢܬܿܪܓܸܿܡ</l>
                <l n="540">ܘܒܼܕܝܼܠܵܟ ܡܲܠܸܦ ܠܲܐ̄ܚܪܹܝܢ.</l>
                <l n="541">:ܟܠ ܐܸܡܲܬܼܝ ܕܒܼܵܟ ܡܸܬܼܗܲܓܸܿܐ</l>
                <l n="542">ܥܘܼܬܼܪܹܗ ܣܵܓܹ̇ܐ ܘܡܸܬܼܝܲܬܲܪ.</l>
                <l n="543">:ܘܐܸܢܗܘ̤ ܕܫܵܒܹ̇ܩ ܥܸܢܝܵܢܸܟ</l>
                <l n="544">ܬܚܸܝ̣ܒܼ ܘܐܸܬܼܡܲܣܟܲܢ ܣܝܼܡܵܬܹ̈ܗ.</l>
                <l n="545">:ܐܲܣܝܼܪ ܥܘܼܬܼܪܹܗ ܒܛܲܝܒܿܘܼܬܼܵܟ</l>
                <l n="546">ܘܡܸܣܟܹܿܢܘܼܬܹܗ ܒܟܹܐܢܘܼܬܼܵܐ.</l>
                <l n="547">:ܘܐܸܢ ܐܸܙܕܲܕܲܩ ܐܸܬܼܢܲܨܲܚ</l>
                <l n="548">ܘܐܸܢܗܘ̤ ܕܲܚ̣ܛܵܐ ܐܸܬܼܩܲܦܲܚ.</l>
                <l n="549">:ܘܟܲܕܼ ܛܵܒܼ ܓܲܠ̈ܝܵܢ ܬܲܪ̈ܬܲܝܗܹܝܢ</l>
                <l n="550">ܕܲܒܼܕܝܼܠܵܟ ܪܲܒܹܐ ܘܚܵܐܹ̇ܒܼ.</l>
                <l n="551">:ܠܒܼܝܼܫ ܠܹܗ ܚܘܼܬܼܪܵܐ ܠܡܵܝܘܿܬܼܵܐ</l>
                <l n="552">ܘܡܸܫܬܲܒܼܗܲܪ ܒܲܕܼܠܵܐ ܕܝܼܠܹܗ.</l>
                <l n="553">:ܡ̇ܐ ܕܪܲܓܼ ܩܲܠܝܼܠ ܛܵܒܼܵܬܼ̈̄ܐ</l>
                <l n="554">ܐܵܣܩܹܗ ܚܘܼܬܼܪܹܗ ܠܲܫܡܲܝܵܐ.</l>
                <l n="555">:ܘܡ̇ܐ ܕܐܸܬܼܩܲܦܲܚ ܒܲܚܛܝܼܬܼܵܐ</l>
                <l n="556">ܦܲܣܝ̣ܩܹܗ ܠܣܲܒܼܪܹܗ ܒܩܘܼܛܵܥܵܐ.</l>
                <l n="557">:ܐܸܢܗܘ̤ ܕܩܵܢܹ̇ܐ ܒܘܼܝܵܢܵܐ</l>
                <l n="558">:ܐܲܫܝܼܛ ܘܐܗܸܠ ܕܲܕܼܘܸܐ ܡ̣ܢ ܐ̄ܢܵܫܵܐ</l>
                <l n="559">ܐܵܘ ܕܲܒܼܨܝܪ ܐܲܝܟ ܡܘܼܟܵܟܹܗ.</l>
                <l n="560">:ܕܡ̇ܐ ܕܟܲܢܸܫ ܥܘܼܬܼܪܵܐ ܒܥܲܡܠܵܘ̈ܗܝ</l>
                <l n="561">:ܒܲܕܿܪܹܗ ܒܪܲܦܝܘܼܬܼ ܪܸܥܝܵܢܹܗ</l>
                <l n="562">:ܒܣܲܟܼܠܘܼܬܿܢ ܐܸܒܲܕܼ ܥܘܼܬܼܪܲܢ</l>
                <l n="563">ܘܲܒܼܪܲܦܝܘܼܬܲܢ ܣܝܼ̈ܡܵܬܲܢ.</l>
                <l n="564">:ܘܐܲܙܥܲܪܢܲܝܗܝ ܠܐܝܼܩܵܪ ܨܲܠܡܲܢ</l>
                <l n="565">ܒܪܸܓܿܬܼܵܐ ܕܪܸܚܡܲܬܼ ܒܝܼ̈ܫܵܬܼܵܐ.</l>
                <l n="566">ܐܝܼܬܼܵܘܗܝ ܥܘܼܬܼܪܲܢ ܒܲܫܡܲܝܵܐ: </l>

                <pb ed="http://syriaca.org/bibl/1765" n="159"/>

                <l n="567">ܘܪ̈ܵܢܹܝܢܲܢ ܒܐܲܪ̈ܥܵܢܝܵܬܼܵܐ.</l>
                <l n="568">:ܩܪܹܝܢܲܢ ܠܲܚܠܘܿܠ ܚܲܕ̈ܘܵܬܼܵܐ</l>
                <l n="569">ܘܦܵܗܹ̇ܠ ܒܥܲܦܪܵܐ ܪܸܥܝܵܢܲܢ.</l>
                <l n="570">:ܟܠܹܗ ܥܲܡܠܲܢ ܒܲܚܛܝܼܬܼܵܐ ܗ̄ܘ̣</l>
                <l n="571">ܘܲܥܢܹܝܢܲܢ ܒܲܣܪ̈ܝܼܩܵܬܼܵܐ.</l>
                <l n="572">:ܘܠܵܐ ܣܵܦ̇ܩܵܐ ܠܹܗ ܠܲܬܼܥܵܫܲܢ</l>
                <l n="573">ܫܵܥܹ̈ܐ ܕܠܸܠܝܵܐ ܘܕܼܐܝܼܡܵܡܵܐ.</l>
                <l n="574">:ܐܲܡܝܼܢ ܦܵܠܲ݁ܚ ܒܲܪܢܵܫܲܢ</l>
                <l n="575">ܒܚܲܩܠܵܐ ܟܵܡܲܬܼ ܥܲܠ ܦܹܐܪܹ̈ܐ.</l>
                <l n="576">:ܘܟܲܕܼ ܛܵܠ̇ܡܵܐ ܠܹܗ ܥܲܠ̈ܠܵܬܼܵܐ</l>
                <l n="577">ܠܵܐ ܦܵܐܹ̇ܫ ܡ̣ܢ ܦܘܼܠܵܚܵܢܹܗ.</l>
                <l n="578">:ܟܕܹܝܢ ܦܲܓܼܪܵܐ ܘܙܵܘܥܲܝ̈ ܢܲܦܫܵܐ</l>
                <l n="579">ܒܢܝܼܪܵܐ ܩܲܫܝܵܐ ܕܲܚܛܝܼܬܼܵܐ.</l>
                <l n="580">:ܘܗܲܢܝܼ ܥܲܡܠܵܐ ܠܲܬܼܪ̈ܲܝܗܘܿܢ</l>
                <l n="581">ܘܠܵܐ ܪܓܼܝܼܫܝܼܢ ܕܟܼܡܵܐ ܫܚܝܼܩܝܼܢ.</l>
                <l n="582">:ܠܲܝܬܿ ܗܲܕܼܡ̇ܐ ܒܲܛܝܼܠܵܐ</l>
                <l n="583">ܕܠܵܐ ܟܲܫܝܼܪ ܠܲܪ̈ܓܼܝܼܓܼܵܬܵܐ.</l>
                <l n="584">:ܐܵܦܠܵܐ ܙܵܘܥܵܐ ܡܲܬܼܝܼܢܵܐ</l>
                <l n="585">ܕܠܵܐ ܪܵܗܹ̇ܛ ܨܹܝܕܼ ܚܘܼܬܼܚܵܬܹ̈ܐ.</l>
                <l n="586">:ܡ̇ܕܹܝܢ ܟܠܹܗ ܒܲܪܢܵܫܵܐ</l>
                <l n="587">ܡܲܩܪܸܒܼ ܟܠܫܵܥ ܥܲܡ ܢܲܦܫܹܗ.</l>
                <l n="588">:ܘܦܲܠܝܼܓܼ ܟܠܹܗ ܥܲܠ ܟܠܹܗ</l>
                <l n="589">ܘܫܵܕܹ̇ܐ ܓܹܐܪܹ̈ܐ ܒܲܩܢܘܿܡܹܗ.</l>
                <l n="590">:ܦܠܝܼܓܼ ܠܸܒܵܐ ܥܲܠ ܗܲܕܿܡܹ̈ܐ</l>
                <l n="591">ܘܗܲܕܵܡܹ̈ܐ ܥܲܠ ܪܹܥܝܵܢܵܐ.</l>
                <l n="592">:ܘܲܡܟܼܣܹܝܢ ܣܘܼܥܪ݁ܵܢܲܝܗܘܿܢ</l>
                <l n="593">ܚܲܕܼ ܡ̣ܢ ܚܲܕܼ ܟܲܕܒܼܵܐܝܼܬܼ.</l>
                <l n="594">:ܕܠܵܐ ܛܲܟܼܣܵܐ ܪܵܕܹܝܢ ܟܠܫܵܥ</l>
                <l n="595">ܗܲܕܵܡܹ̈ܐ ܘܙܵܘܥܲܝ̈ ܢܲܦܫܵܐ.</l>
                <l n="596">:ܟܲܕܼ ܪܵܗ̇ܛܝܼܢ ܒܐܸܣܛܵܕܼܝܼܘܿܢ</l>
                <l n="597">ܕܠܵܐ ܦܘܼܪܥܵܢܵܐ ܘܲܟܼܠܝܼܠܵܐ.</l>
                <l n="598">:ܚܝܵܪܵܐ ܕܥܲܝܢܲܝ̈ܢ ܙܲܠܝܼܠܵܐ ܗ̄ܘ̣</l>
                <l n="599">ܘܫܸܡܥܵܐ ܕܐܸܕܢܲܝ̈ܢ ܟܲܕܵܒܼܵܐ ܗ̄ܘ̣.</l>
                <l n="600">:ܕܕܲܓܵܠ ܡܲܡܠܠܵܐ ܕܣܦ̈ܘܵܬܲܢ</l>
                <l n="601">ܘܠܵܐ ܫܲܪܝܼܪܝܼܢ ܦܸܬܼܓܼܵܡܲܝ̈ܢ.</l>
                <l n="602">:ܒܠܸܒܵܐ ܘܲܒܼܠܸܒܵܐ ܡܡܲܠܸܠ</l>
                <l n="603">ܕܲܝܵܢܵܐ ܥܲܡܟ ܩܲܪ̈ܝܼܒܼܵܘܗܝ.</l>
                <l n="604">:ܘܠܵܐ ܫܵܠ̈ܡܵܢ ܓܵܘܵܬܼ̈ܐ</l>
                <l n="605">ܒܲܥܒܼܵܕܹ̈ܐ ܠܒܲܪ̈ܵܝܵܬܼܵܐ.</l>
                <l n="606">:ܫܠܵܡܵܐ ܡܝܲܒܸܿܠ ܠܸܫܵܢܲܢ</l>
                <l n="607">ܘܟܲܡܝܼܢ ܙܹܐܦܵܐ ܒܪܸܥܝܵܢܲܢ.</l>
                <l n="608">:ܢܘܼܫ̈ܩܵܬܼܵܐ ܒܪܹܫ ܣܸܦ̈ܘܵܬܲܢ</l>
                <l n="609">ܘܣܲܝܦܵܐ ܠܛܝܼܫܵܐ ܒܚܘܼܫܵܒܲܝ̈ܢ.</l>
                <l n="610">:ܥܵܐܹ̇ܠ ܫܸܡܥܵܐ ܟܲܕܵܒܼܵܐ</l>
                <l n="611">ܘܡܲܦܸܩ ܐܝܼܙܓܲܕܐ ܕܚܸܡܬܼܵܐ.</l>
                <l n="612">:ܘܲܡܚܲܝܸܒܼ ܠܹܗ ܠܙܲܟܵܝܵܐ</l>
                <l n="613">ܘܡܲܙܲܟܸܿܐ ܠܹܗ ܠܚܲܝܵܒܼܵܐ.</l>
                <l n="614">:ܡܫܲܕܼܪ̈ܢ ܥܲܝܢܹ̈ܐ ܨܲܝܵܪ̈ܵܐ</l>
                <l n="615">ܒܵܬܼܵܪ ܨܲܝܕܼܵܐ ܕܨܲܚܢܘܼܬܼܵܐ.</l>
                <l n="616">:ܘܡܸܬܿܬܿܪܣܸܐ ܦܲܓܼܪܵܐ ܝܲܥܢܵܐ</l>
                <l n="617">ܒܲܥܠܘܼܒܼܝܵܐ ܕܲܟܼܢܘܬܹ̈ܗ.</l>
                <l n="618">:ܒܲܩܠܘܼܒܼܝܵܐ ܕܥܲܝܢܵܐ ܪܦܝܼܬܼܵܐ</l>
                <l n="619">ܣܝܼܡ ܝܲܨܪܵܐ ܐܲܝܟ ܦܵܪܲܚܬܼܵܐ.</l>
                <l n="620">:ܘܲܚܠܵܦ ܩܵܠܵܐ ܒܓܲܕܼ ܪܸܡܙܵܐ</l>
                <l n="621">ܡܫܲܓܸܿܫ ܠܹܗ ܠܝܲܨܪܵܐ ܪܲܦܝܵܐ.</l>
                <l n="622">:ܟܲܡܝܼܢ ܝܲܨܪܵܐ ܕܨܲܚܢܘܼܬܼܵܐ</l>
                <l n="623">ܠܓܼܵܘ ܡ̣ܢ ܕܲܦܵܐ ܕܒܼܵܒܼܵܬܼ̈ܐ.</l>
                <l n="624">:ܘܲܡܫܲܚܠܸܦ ܩܵܠܹ̈ܐ ܒܪܸܡܙܵܐ</l>
                <l n="625">ܕܡܸܬܼܥܲܪܩܲܠ ܨܲܝܕܼܵܐ ܒܢܸܫܒܵܘ̈ܗܝ. </l>

                <pb ed="http://syriaca.org/bibl/1765" n="160"/>

                <l n="626">:ܐܘܿ ܥܲܝܢܵܐ ܠܲܡܦܹܝܕܼ ܢܘܼܗܪܵܐ</l>
                <l n="627">ܫܪܵܓܼܵܐ ܕܪ̈ܓܼܫܹܐ ܒܲܪ̈ܵܝܹܐ.</l>
                <l n="628">:ܕܲܗܘ̤ܵܬܼ ܥܸܠܲܬܼ ܬܘܼܩ̈ܠܵܬܼܵܐ</l>
                <l n="629">ܠܪܸ̈ܥܝܵܢܹܐ ܘܲܠܗܲܕܵܡܹ̈ܐ.</l>
                <l n="630">ܪܵܡܹ̇ܙ ܠܸܒܵܐ ܠܠܸܫܵܢܵܐ.</l>
                <l n="631">ܕܲܢܡܸܠܸܠ ܟܲܕܵܒܼܐܝܼܬܼ.</l>
                <l n="632">:ܘܟܲܕܼ ܠܵܐ ܐܝܼܬܼܵܘܗܝ ܣܘܼܥܪܵܢܵܐ</l>
                <l n="633">ܡܬܲܪܓܸܿܡ ܠܹܗ ܐܲܝܟ ܗܵܘ ܕܐܝܼܬܼܵܘܗܝ.</l>
                <l n="634">:ܒܟܸܢܵܪܵܐ ܕܦܘܼܡ̇ܐ ܢܵܩܹ̇ܫ</l>
                <l n="635">ܠܸܒܵܐ ܒܨܸܒܼܥܵܐ ܕܠܸܫܵܢܵܐ.</l>
                <l n="636">:ܘܠܵܐ ܫܵܠܹ̇ܡ ܩܵܠܵܐ ܕܡܸܢܹ̈ܐ</l>
                <l n="637">ܠܪܸܡܙܵܐ ܕܨܸܒܼܥܹܗ ܕܐܘܼܡ̇ܢܵܐ.</l>
                <l n="638">:ܙܵܡܲܪ ܒܹܗ ܐܲܝܟ ܐܲܒܿܘܼܒܼܵܐ</l>
                <l n="639">ܢܸܥ̈ܡܬܼܵܐ ܒܲܣܝܼ̈ܡܵܬܼܵܐ.</l>
                <l n="640">:ܘܗܲܢܝܼ ܫܸܡܥܵܐ ܩܲܕܼܡ̇ܝܵܐ</l>
                <l n="641">ܘܒܼܝܼܫܵܐ ܚܲܪܬܹܗ ܕܦܸܬܼܓܼܵܡܵܐ.</l>
                <l n="642">:ܐܵܦ ܦܘܼܡ̇ܐ ܬܲܦܵܐ ܪܲܓܼܝܵܐ</l>
                <l n="643">ܕܡܲܪܕܹܿܐ ܫܸܩܝܵܐ ܡܲܠܵܠܐ.</l>
                <l n="644">:ܕܗܸܦܟܲܬ̤ ܚܲܠܝܘܼܬܼ ܫܵܩܘܼܬܹܗ</l>
                <l n="645">ܘܲܗܘ̤ܵܬܼ ܡܸܪܲܬܼ ܒܝܼ̈ܫܬܼܵܐ.</l>
                <l n="646">:ܐܘܿ ܣܢܹܐܓܼܪܵܐ ܕܲܥܠܝܼܒܼܘܼܬܼܵܐ</l>
                <l n="647">ܕܲܗܦ݂ܲܟ ܘܲܗܘ̤ܵܐ ܥܵܠܘܿܒܼܵܐ.</l>
                <l n="648">:ܘܙܲܒܿܢܵܗ̇ ܠܚܹܐܪܘܼܬܼ ܫܘܼܠܛܵܢܹܗ</l>
                <l n="649">ܠܥܲܒܼܕܿܘܼܬܵܐ ܕܥܵܠܘܿܒܼܘܼܬܼܵܐ.</l>
                <l n="650">:ܐܘܿ ܠܸܫܵܢܵܐ ܐܝܼܙܓܲܕܵܐ</l>
                <l n="651">ܕܲܡܗܲܝܡܲܢ ܠܲܬܼܪܹܝܢ ܡܲܠ̈ܟܹܿܐ.</l>
                <l n="652">:ܕܐܲܪܡܝܼ ܗܸܪܬܼܵܐ ܠܗܲܕܵܡܹ̈ܐ</l>
                <l n="653">ܘܦܲܠܸܓܼ ܥܲܠ ܢܲܦܫܵܐ.</l>
                <l n="654">:ܐܘܿ ܟܸܢܵܪܵܐ ܡܲܠܵܠܵܐ</l>
                <l n="655">ܕܐܸܬܿܕܵܘܲܕܼ ܩܵܠ ܢܸܥ̈ܡܵܬܹܗ.</l>
                <l n="656">:ܐܘܿ ܡܛܲܟܿܣܵܢܵܐ ܕܚܲܪܫܘܼܬܼܵܐ</l>
                <l n="657">ܕܲܚܪܸ݂ܫ ܘܲܛܥ̣ܵ̄ܗ̇ ܠܘܵܠܝܼܬܼܵܐ.</l>
                <l n="658">:ܠܦܝܼܓܼܵܐ ܢܲܦܫܵܐ ܥܲܠ ܦܲܓܼܪܵܐ</l>
                <l n="659">ܘܦܲܓܼܪܵܐ ܠܵܐ ܫܘܵܐ ܥܲܡ ܢܲܦܫܵܐ.</l>
                <l n="660">:ܕܲܒܼܢܲܦܸܫܵܐ ܚܲܕܼ ܚܘܼܫܵܒܼܵܐ</l>
                <l n="661">ܘܦܘܼܡ̇ܐ ܡܬܲܪܓܸܿܡ ܕܲܠܩܘܼܒܼܠܵܐ.</l>
                <l n="662">:ܕܵܫ̣ܬܹܗ ܪܲܦܝܘܼܬܼ ܨܸܒܼܝܵܢܲܢ</l>
                <l n="663">ܠܲܟܼܝܵܢܵܐ ܘܲܠܢܵܡܘܿܣܵܐ.</l>
                <l n="664">:ܘܲܗܘ̤ܵܐ ܟܝܵܢܵܐ ܘܲܟܼܬܼܵܒܼܵܐ</l>
                <l n="665">ܝܲܬܿܝܼܪܵܐ ܠܡܲܪܵܚܘܼܬܿܢ.</l>
                <l n="666">:ܒܲܛܝܼܠ ܪܲܗܛܹܗ ܕܲܟܼܝܵܢܵܐ</l>
                <l n="667">:ܘܲܒܼ̈ܢܵܬܼ ܩܵܠܵܘ̈ܗܝ ܕܲܟܼܬܼܵܒܼܵܐ</l>
                <l n="668">:ܘܠܵܐ ܟܝܵܢܵܐ ܪܵܕܹܐ ܒܛܲܟܼܣܹܗ</l>
                <l n="669">ܘܠܵܐ ܒܦܘܼܩܕܵܢ̈ܘ̈ܗܝ ܕܲܟܼܬܼܵܒܼܵܐ.</l>
                <l n="670">:ܒܩܸܢܝܵܢܵܐ ܥܵܠܘܿܒܼܘܼܬܼܵܐ</l>
                <l n="671">ܘܲܒܼܙܘܼܘܵܓܼܵܐ ܫܘܼܚܵܛܵܐ.</l>
                <l n="672">:ܒܡܹܐܟܼܘܼܠܬܵܐ ܐܵܣܘܿܛܘܼܬܼܵܐ</l>
                <l n="673">ܘܲܒܼܫܸܩܝܵܐ ܪܵܘܝܘܼܬܼܵܐ.</l>
                <l n="674">:ܒܲܚܝܵܪܵܐ ܙܲܠܝܼܠܘܼܬܼܵܐ</l>
                <l n="675">ܘܲܒܼܫܸܡܥܵܐ ܟܲܕܼܒܼܘܼܬܼܵܐ.</l>
                <l n="676">:ܡܹܐܟܲܠܩܲܪܨܵܐ ܒܣܸܦ̈ܘܵܬܼܵܐ</l>
                <l n="677">ܘܣܲܡ ܡ̇ܘܬܵܐ ܒܪܹܫ ܠܸܫܵܢܵܐ.</l>
                <l n="678">:ܬܲܟܼܬܿܘܼܫܵܐ ܒܪܸܚܡܲܬܼ ܟܸܣܦܵܐ</l>
                <l n="679">ܘܩܹܐܪܣܵܐ ܒܟܼܘܼܢܵܫ ܡ̇ܡܘܢܵܐ.</l>
                <l n="680">:ܟܲܕܼ ܡܲܩܠܹܝܢ ܚܲܕܼ ܥܲܠ ܚܲܒܼܪܹܗ</l>
                <l n="681">ܕܐܲܝܢܵܐ ܢܸܥܠܘܿܒܼ ܝܲܬܿܝܼܪܵܐ.</l>
                <l n="682">:ܢܵܚ̇ܬܿܝܼܢ ܟܠܢܵܫ ܡ̇ܝܘܿܬܹ̈ܐ</l>
                <l n="683">ܠܐܵܓܼܘܿܢܵܐ ܕܪܸܚܡܲܬܼ ܫܘܼܒܼܚܵܐ.</l>
                <l n="684">:ܘܡ̇ܐ ܕܲܣܒ݂ܲܪܘ ܕܲܙܟܼܵܘܼ ܘܲܣܠܸܩܘ</l>
                <l n="685">ܪܗܸܛ ܫܘܼܒܼܚܵܐ ܘܚܲܝܸܒܼ ܐܢܘܿܢ. </l>

                <pb ed="http://syriaca.org/bibl/1765" n="161"/>

                <l n="686">:ܠܵܐ ܠܬܲܟܼܬܿܘܼܫܗܘܿܢ ܙܵܟܼܘܼܬܼܵܐ</l>
                <l n="687">ܘܠܵܐ ܠܥܲܡܠܲܝ̈ܗܘܿܢ ܦܘܼܪܥܵܢܵܐ.</l>
                <l n="688">:ܕܠܵܐ ܚܵܢܹ̇ܝܢ ܠܘܼܩܒܲܠ ܢܝܼܫܵܐ</l>
                <l n="689">ܕܚܲܙܵܝܵܐ ܕܐܲܬܼܠܹܝܛܘܼܬܵܐ.</l>
                <l n="690">:ܛܠܝܼܡ ܨܵܘܡ̇ܐ ܒܝܲܕܼ ܫܘܼܒܼܗܵܪܵܐ</l>
                <l n="691">ܘܲܨܠܘܿܬܼܵܐ ܒܝܲܕܼ ܩܘܼܠܵܣܵܐ.</l>
                <l n="692">:ܘܒܲܛܝܼܠ ܦܘܼܠܚܵܢ ܙܸܕܩܵܬܼ̈ܐ</l>
                <l n="693">ܘܠܲܝܬܿ ܦܹܐܪܹ̈ܐ ܕܫܘܼܒܼܩܵܢ ܥܵܘ̣ܠܵܐ.</l>
                <l n="694">:ܟܪܝܼܗ ܦܲܓܼܪܵܐ ܒܪܸܓܲܬܼ ܒܸܣܪܵܐ</l>
                <l n="695">ܘܢܲܦܫܵܐ ܒܪܸܚܡܲܬܼ ܬܸܫܒܿܘܿܚܬܵܐ.</l>
                <l n="696">:ܘܣܲܡܝܵܐ ܥܲܝܢܵܐ ܕܬܲܪܥܝܼܬܼܵܐ</l>
                <l n="697">ܘܠܵܐ ܡܸܬܼܒܲܩܝܵܐ ܒܲܫܪܵܪܵܐ.</l>
                <l n="698">:ܡܚܝܼܠܝܼܢ ܪܸܓܼܫܹܐ ܒܲܪ̈ܵܝܹܐ</l>
                <l n="699">ܘܲܢܣܝܼܣܝܼܢ ܙܵܘܥܹ̈ܐ ܕܲܠܓܼܵܘ.</l>
                <l n="700">:ܘܒܲܛܝܼܠ ܪܲܗܛܵܐ ܕܲܬܼܪ̈ܲܝܗܘܿܢ</l>
                <l n="701">ܡ̣ܢ ܡܲܪܕܿܝܼܬܼܵܐ ܕܟܹܐܢܘܼܬܼܵܐ.</l>
                <l n="702">:ܒܐܸܫܵܬܼܵܐ ܕܥܵܘ̣ܠܵܐ ܩܲܫܝܵܐ</l>
                <l n="703">ܪܡܹܝܢ ܗܲܕܿܡܹ̈ܐ ܘܚܘܼܫܵܒܹ̈ܐ.</l>
                <l n="704">:ܘܛܲܒܝܼܥܵܐ ܢܲܦܫܵܐ ܘܦܲܓܼܪܵܐ</l>
                <l n="705">ܒܝܘܩܪܵܐ ܕܪܸܚܡܲܬܼ ܒܝܼ̈ܫܵܬܼܵܐ.</l>
                <l n="706">:ܐܘܿ ܒܲܪܢܵܫܵܐ ܡܠܸܐ ܚܲܫܹ̈ܐ</l>
                <l n="707">ܡܢ̣ܘ ܢܦܲܨܝܟ ܡ̣ܢ ܚܲܫܹ̈ܐ.</l>
                <l n="708">:ܒܥܝܼ ܘܐܸܬܼܟܲܫܲܦ ܐܸܢ ܡܲܨܝܵܐ</l>
                <l n="709">ܕܢܹܐܬܼܘܿܢ ܪ̈ܲܚܡܹܐ ܠܐܝܼܵܠܵܟ.</l>
                <l n="710">:ܐܸܢ ܪ̈ܲܚܡܹܐ ܠܵܐ ܡܲܐܣܹܝܢ ܠܵܟ</l>
                <l n="711">ܠܲܝܬܿ ܐܵܣܝܘܼܬܼܵܐ ܠܲܬܼܒܼܵܪܵܟ.</l>
                <l n="712">:ܘܐܸܢ ܠܵܐ ܩܵܝ̇ܡܵܐ ܛܲܝܒܿܘܼܬܼܵܐ</l>
                <l n="713">ܦܣܝܼܩ ܣܲܒܼܪܵܟ ܡ̣ܢ ܟܹܐܢܘܼܬܼܵܐ.</l>
                <l n="714">:ܛܵܒܼܵܐ ܕܓܲܒܼ݂ܠܹܗ ܠܲܟܼܝܵܢܲܢ</l>
                <l n="715">ܘܟܲܢܹܝܗ ܒܨܲܠܡܹܗ ܘܲܕܼܡܘܼܬܹܗ.</l>
                <l n="716">:ܦܪܘܿܩ ܨܲܠܡܵܟ ܘܲܥܒܼܵܕܼ ܐܝܼܕܲܝ̈ܟ</l>
                <l n="717">ܘܠܵܐ ܢܸܬܼܚܲܒܲܠ ܬܘܼܩܵܢܵܟ.</l>
                <l n="718">:ܒܲܫܡܵܐ ܕܨܲܠܡܵܟ ܝܲܩܲܪܵܢ</l>
                <l n="719">ܣܲܒܼ ܒܐܲܦܲܝ̈ܢ ܡܸܛܠ ܨܲܠܡܵܟ.</l>
                <l n="720">:ܒܢܲܝܵ̈ܐ ܩܪ̣ܵܝܬܵܢ ܠܵܐ ܢܸܗܘܸܐ</l>
                <l n="721">ܢܘܼܟܼܪ̈ܵܝܹܐ ܠܒܲܝܬܵܝܘܼܬܼܵܟ.</l>
                <l n="722">:ܒܨܝܼܪ ܗ̄ܘ̣ ܟܝܵܢܲܢ ܡ̣ܢ ܗܵܕܹܐ</l>
                <l n="723">ܘܠܵܐ ܫܵܘܹ̇ܐ ܠܲܫܡܵܐ ܕܨܲܠܡܵܟ.</l>
                <l n="724">:ܒܵܟ ܢܸܫܬܲܡܠܸܐ ܦܘܼܪܩܵܢܲܢ</l>
                <l n="725">ܐܲܝܟ ܬܘܼܩܵܢܲܢ ܩܲܕܡ̇ܝܵܐ.</l>
                <l n="726">:ܦܫܝܼܩ ܗ̄ܘ̣ ܠܪܸܡܙܵܡܟ ܩܲܠܝܼܠܵܐ</l>
                <l n="727">ܚܘܕܵܬܼܵܐ ܐܲܝܟ ܬܘܼܩܵܢܵܐ.</l>
                <l n="728">:ܘܠܵܐ ܡܸܬܼܥܵܘܲܟ ܨܸܒܼܝܵܢܵܟ</l>
                <l n="729">ܡܸܛܠ ܒܝܼܫܘܼܬܼ ܚܘܼܒܵܠܲܢ.</l>
                <l n="730">:ܒܪ̈ܲܚܡܹܐ ܘܚܘܼܒܵܐ ܬܲܩܸܢܬܵܢ</l>
                <l n="731">ܕܠܵܐ ܒܵܥܘܼܬܼܵܐ ܘܲܦܝܵܣܵܐ.</l>
                <l n="732">:ܐܵܦ ܗܵܫܵܐ ܒܪ̈ܲܚܡܹܐ ܘܚܘܼܒܵܐ</l>
                <l n="733">ܚܲܕܸܿܬܼ ܘܐܲܚܵܐ ܘܚܘܼܢ ܘܲܫܒܼܘܿܩ.</l>
                <l n="734">:ܠܵܐ ܓܹܝܪ ܫܵܘ̇ܝܵܐ ܒܵܥܘܼܬܲܢ</l>
                <l n="735">ܕܲܬܼܦܝܼܣ ܡܸܛܠ ܫܘܼܒܼܩܵܢܵܐ.</l>
                <l n="736">:ܪ̈ܲܚܡܹܐ ܘܚܘܼܒܵܐ ܢܸܬܼܢܲܨܚܘܼܢ</l>
                <l n="737">ܒܚܘܼܕܵܬܲܢ ܐܲܝܟ ܕܲܡܥܵܕܹܝܢ.</l>
                <l n="738">:ܠܵܐ ܡܸܬܼܒܲܥܝܵܐ ܒܵܥܘܼܬܼܵܐ</l>
                <l n="739">ܠܝܵܗܘܿܒܼܵܐ ܕܠܵܐ ܡܸܬܼܡܲܣܟܲܢ.</l>
                <l n="740">:ܐܵܦܠܵܐ ܦܝܵܣܵܐ ܚܵܫܲ݁ܚ ܠܹܗ</l>
                <l n="741">ܠܗܵܘ̇ ܕܲܩܕܼܵܡ ܟܠ ܝܵ̇ܕܲܥ ܠܹܗ.</l>
                <l n="742">:ܫܡܝܼܥ ܗ̄ܘ̣ ܠܹܗ ܩܵܠ ܒܵܥܘܼܬܲܢ</l>
                <l n="743">ܥܲܕܼܠܵܐ ܢܹܐܬܸܐ ܠܲܗܘܵܝܵܐ.</l>
                <l n="744">:ܘܲܕܼܢܝܼܚ ܗ̄ܘ̣ ܩܕܼܵܡ ܝܼܕܲܥܬܹܗ</l>
                <l n="745">:ܦܝܵܣܵܐ ܥܲܕܼܠܵܐ ܢܸܬܿܬܲܩܲܢ</l>
                <l n="746">:ܒܲܢ ܚܵܐ̇ܲܪ ܗ̄ܘ̣ܵܐ ܡܬܼܘܿܡ̇ܐܝܼܬܼ</l>
                <l n="747">ܘܡܸܬܼܒܲܩܸܐ ܗ̄ܘ̣ܵܐ ܒܟܼܠܥܸܕܵܢ.</l>
                <l n="748">:ܘܕܼܝܼܠܲܢ ܘܲܕܼܟܼܠ ܓܲܠ̈ܝܵܢ ܗ̣̄ܘܲܝ̈</l>
                <l n="749">ܠܟܲܣܝܘܼܬܼܵܐ ܕܐܲܠܵܗܘܼܬܹܗ. </l>

                <pb ed="http://syriaca.org/bibl/1765" n="162"/>

                <l n="750">:ܠܵܘ ܒܵܥܘܼܬܼܵܐ ܡܦܝܼܣܵܐ ܠܹܗ</l>
                <l n="751">ܠܚܲܝܠܵܐ ܕܗܵܠܹܝܢ ܚܸܟܼܡܵܬܹ̈ܗ.</l>
                <l n="752">:ܠܲܢ ܗ̄ܘ̣ ܒܵܥܹ̇ܐ ܕܲܢܚܵܘܸܐ</l>
                <l n="753">ܕܨܸܒܼܝܵܢܵܐ ܗ̄ܘ̣ ܚܵܛܹ̇ܐ ܘܬܼܵܐܹ̇ܒܼ.</l>
                <l n="754">:ܒܝܲܕܼ ܒܵܥܘܼܬܼܵܐ ܡܲܠܸܦ ܠܲܢ</l>
                <l n="755">ܕܠܵܐ ܗ̄ܘ̣ܵܐ ܩܛܝܪܵܐ ܡܲܚܛܸܐ ܠܲܢ.</l>
                <l n="756">:ܕܐܲܝܟ ܕܲܦܪ݂ܵܫܢܲܢ ܕܢܲܨܠܸܐ</l>
                <l n="757">ܦܫܝܼܩ ܗ̄ܘ̣ ܠܲܢ ܕܐܵܦܠܵܐ ܢܸܚܛܸܐ.</l>
                <l n="758">:ܗܵܘ̇ ܝܲܨܪܵܐ ܕܐܲܪܫܲܥ ܘܲܚ̣ܛܵܐ</l>
                <l n="759">ܗܘ̤ܝܘܼ ܕܲܦܪ݂ܵܫ ܘܐܸܙܕܲܕܲܩ.</l>
                <l n="760">:ܘܕܼܝܼܠܹܗ ܗ̄ܝܼ ܚܲܝܵܒܼܘܼܬܼܵܐ</l>
                <l n="761">ܘܙܵܟܼܘܼܬܼܵܐ ܕܲܬܼܘܵܬܼ ܢܲܦܫܵܐ.</l>
                <l n="762">:ܗܵܐ ܝܘܼܠܦܵܢܵܐ ܕܡܲܣܪܵܚ ܠܲܢ</l>
                <l n="763">ܒܵܪܘܿܝܵܐ ܒܝܲܕܼ ܒܵܥܘܼܬܼܵܐ.</l>
                <l n="764">:ܕܠܵܐ ܢܸܬܼܥܲܕܲܠ ܨܸܒܼܝܵܢܲܢ</l>
                <l n="765">ܒܬܼܘܼܩܵܢܲܢ ܐܲܝܟ ܕܲܒܼܒܼܝܼܫܵܐ.</l>
                <l n="766">:ܘܟܲܕܼ ܛܵܒܼ ܝܵ̇ܕܲܥ ܠܲܟܼܝܵܢܲܢ</l>
                <l n="767">ܕܕܝܼܠܹܗ ܐܸܢܹܝܢ ܬܲܪ̈ܬܲܝܗܹܝܢ.</l>
                <l n="768">:ܠܵܐ ܡܲܗܡܸܐ ܡ̣ܢ ܬܘܼܪܵܨܲܝܢ</l>
                <l n="769">ܡܸܛܠ ܚܘܼܒܹܿܗ ܕܲܠܘܵܬܲܢ.</l>
                <l n="770">:ܠܝܲܨܪܲܢ ܝܲܗ̣̄ܒܵܗ̇ ܠܙܵܟܼܘܼܬܼܵܐ</l>
                <l n="771">ܡܸܛܠ ܨܸܒܼܝܵܢ ܚܹܐܪܘܼܬܲܢ.</l>
                <l n="772">:ܘܟܲܕܼ ܗܘ̤ ܝܲܨܪܲܢ ܒܲܪ ܚܹܐܪܹ̈ܐ ܗ̄ܘ̣</l>
                <l n="773">ܘܡܲܠܸܦ ܠܲܢ ܕܐܲܝܟܲܢ ܢܸܙܟܸܿܐ.</l>
                <l n="774">:ܐܲܢ̄ܬܿ ܡܵܪܝ ܐܲܫܪܝܼܬܿ ܒܲܟܼܝܵܢܲܢ</l>
                <l n="775">ܝܼܕܲܥܬܼܵܐ ܕܗܵܠܹܝܢ ܢܸܪܢܹܐ.</l>
                <l n="776">:ܐܲܢ̄ܬܿ ܐܲܠܸܦܬܵܢ ܕܐܲܝܟܲܢܵܐ</l>
                <l n="777">ܡܫܲܠܲܛ ܝܲܨܪܲܢ ܥܲܠ ܢܲܦܫܲܢ.</l>
                <l n="778">:ܘܐܵܘܕܲܥܬܵܢ ܐܲܝܟ ܝܵܕܲܘܿܥܵܐ</l>
                <l n="779">ܘܚܲܟܸܿܡܬܵܢ ܐܲܝܟ ܒܲܣܝܼܡܵܐ.</l>
                <l n="780">:ܩܲܒܸܿܠ ܡ̇ܕܹܝܢ ܒܵܥܘܼܬܲܢ</l>
                <l n="781">ܕܲܪܫܝܼܡ ܒܵܗ̇ ܨܠܸܡ ܚܸܟܼ̈ܡܵܬܼܵܟ.</l>
                <l n="782">:ܠܵܟ ܝܵܗ̇ܒܿܝܼܢܲܢ ܡ̣ܢ ܕܝܼܠܵܟ</l>
                <l n="783">ܩܲܒܸܿܠ ܒܐܝܼܕܲܢ ܡ̇ܘܗܲܒܼܬܼܟ.</l>
                <l n="784">:ܣܲܒܼ ܕܝܼܠܵܟ ܘܗܲܒܼ ܠܲܢ ܕܝܼܠܵܟ</l>
                <l n="785">ܕܠܵܟ ܦܐܹܐ ܠܡܸܬܲܠ ܡ̣ܢ ܕܝܼܠܵܟ.</l>
                <l n="786">:ܒܥܘܼܬܼܵܐ ܕܟܲܣܝܘܼܬܼ ܪܲܒܿܘܼܬܼܵܟ</l>
                <l n="787">ܚܵܪܲܬ̤ ܡܸܠܲܬܼ ܚܲܠܵܫܘܼܬܼܝ.</l>
                <l n="788">:ܘܐܸܬܼܪܲܓܼܪܓܲܬ̤ ܕܲܟܼܒܲܪ ܬܸܫܘܸܐ</l>
                <l n="789">ܠܢܸܬܼܪܵܐ ܙܥܘܿܪܵܐ ܕܡ̇ܘܗܲܒܼܬܼܵܟ.</l>
                <l n="790">:ܒܲܫܦܝܼܥܘܼܬܼ ܚܘܼܒܵܟ ܐܲܩܸܬܼ</l>
                <l n="791">ܚܝܪܵܐ ܕܪܸܥܝܵܢܝ ܡܸܣܟܹܿܢܵܐ.</l>
                <l n="792">:ܘܲܪܢܹ̇ܝܬܼ ܕܐܸܒܼܥܸܐ ܐܸܢ ܡܲܨܝܵܐ</l>
                <l n="793">ܠܡܸܣܲܒܼ ܡܲܓܵܢ ܫܘܼܒܼܩܵܢܵܐ.</l>
                <l n="794">:ܥܲܠ ܢܘܼܟܼܠܵܢܵܐ ܕܲܚܢܵܢܵܟ</l>
                <l n="795">ܚܸܙܩܲܬܼ ܒܲܠܘܝܼܬܼ ܝܘܼܠܦܵܢܵܐ.</l>
                <l n="796">:ܚܵܘܵܢܝ ܐܘܼܪܚܵܐ ܕܐܹܙܲܠ ܒܵܗ̇</l>
                <l n="797">ܠܐܵܘܵܢܹ̈ܐ ܕܲܓܼܡܝܼܪܘܼܬܼܵܐ.</l>
                <l n="798">:ܦܫܘܿܛ ܠܹܗ ܐܝܼܕܼܵܐ ܠܛܲܒܿܝܼܥܵܐ</l>
                <l n="799">ܕܨܵܒܹ̇ܐ ܕܢܼܣܲܩ ܡ̣ܢ ܥܵܘ̣ܠܹܗ.</l>
                <l n="800">:ܒܚܹܝܠ ܥܘܼܕܼܪܵܢܵܟ ܢܸܬܼܚܲܝܲܠ</l>
                <l n="801">ܫܲܒܼܪܵܐ ܕܫܲܪܝܼ ܕܲܢܠܲܓܼܠܸܓܼ.</l>
                <l n="802">:ܪܸܓܲܬܼ ܚܘܼܒܵܐ ܡܥܝܼܪܵܐ ܠܝܼ</l>
                <l n="803">ܐܲܝܟ ܕܲܠܕܲܡܟܵܐ ܡ̣ܢ ܫܸܢܬܼܵܐ.</l>
                <l n="804">:ܒܨܲܦܪܵܐ ܕܪܸܡܙܵܟ ܬܸܬܼܪܕܸܦ</l>
                <l n="805">ܫܸܢܬܼܵܐ ܕܥܵܘ̣ܠܵܐ ܡ̣ܢ ܪܸܥܝܵܢܝ.</l>
                <l n="806">:ܠܘܼܩܒܲܠ ܢܘܼܗܪܵܐ ܕܝܼܕܲܥܬܼܵܟ</l>
                <l n="807">ܣܵܘ̇ܚܝܼܢ ܙܵܘܥܹ̈ܐ ܕܚܘܼܫܵܒܲܝ̈.</l>
                <l n="808">:ܓܠܝܼ ܬܲܚܦܝܼܬܼܵܐ ܕܥܲܡܛܵܢܵܐ</l>
                <l n="809">ܕܲܦܪܝܼܣܵܐ ܠܥܸܠ ܡ̣ܢ ܬܲܪܥܝܼܬܼܝ.</l>
                <l n="810">:ܢܵܡܘܿܣܵܐ ܪܘܼܚܵܢܵܝܵܐ</l>
                <l n="811">ܬܪܲܨ ܠܝܼ ܢܝܼܫܵܐ ܕܙܵܟܼܘܼܬܼܵܐ. </l>

                <pb ed="http://syriaca.org/bibl/1765" n="163"/>

                <l n="812">:ܢܸܚܢܘܿܢ ܙܵܘܥܝ̈ ܥܲܡ ܡܸܠܲܝ̈</l>
                <l n="813">ܠܘܵܬܼ ܩܘܼܫܬܵܐ ܢܝܼܫܵܐ ܕܚܲܝܹ̈ܐ.</l>
                <l n="814">:ܒܢܸܒܼܥܵܐ ܕܡܸܠܲܬܼ ܝܘܼܠܦܵܢܵܐ</l>
                <l n="815">ܒܥܹ̇ܝܬܼ ܕܐܲܦܝܼܓܼ ܨܲܗܹܝܗ ܕܪܸܥܝܵܢܝ.</l>
                <l n="816">:ܒܫܸܩܝܵܐ ܕܪܘܼܚܵܐ ܬܸܬܼܪܲܓܸܐ</l>
                <l n="817">:ܝܲܒܿܝܼܫܘܼܬܼܵܐ ܕܚܘܿܫܵܒܲܝ̈</l>
                <l n="818">:ܒܟܸܣܦܵܐ ܕܡܸܠܬܼܵܟ ܨܵܒܹ̇ܐ ܐ̄ܢܵܐ</l>
                <l n="819">ܕܐܸܬܿܬܿܓܲܪ ܐܸܢ ܡܸܫܟܲܚܢܵܐ.</l>
                <l n="820">:ܒܫܵܥܹ̈ܐ ܚܕܲܥܣܲܪ ܡ̇ܘܓܲܪ ܐ̄ܢܵܐ</l>
                <l n="821">ܒܬܸܢܘܲܝ ܕܐܸܣܲܒܼ ܕܹܝܵܢܵܪܵܐ.</l>
                <l n="822">:ܕܠܵܐ ܛܸܥ̇ܢܹܬܼ ܝܘܼܩܪܹܗ ܕܝܵܘܡ̇ܐ</l>
                <l n="823">ܢܢܝܼܚܲܢܝ ܦܢܵܝܵܐ ܕܲܚܢܵܢܵܟ.</l>
                <l n="824">:ܕܲܒܼܣܘܼܥܪ݁ܵܢܹܐ ܠܵܐ ܚܸܫܹ̇ܬܼ</l>
                <l n="825">ܐܸܫܘܸܐ ܠܐܲܓܼܪܵܐ ܒܝܲܕܼ ܡܸܠܹ̈ܐ.</l>
                <l n="826">:ܒܗܸܪܓܵܐ ܕܡܸܠܹ̈ܐ ܨܵܒܹ̇ܐ ܐ̄ܢܵܐ</l>
                <l n="827">ܕܐܸܩܪܸܐ ܦܵܥܵܠܹ̈ܐ ܠܦܘܼܠܚܵܢܵܟ.</l>
                <l n="828">:ܫܡܲܥ ܡܸܠܲܝ̈ ܐܵܦܸܢ ܫܝܼ̈ܛܵܐ</l>
                <l n="829">ܕܐܸܗܘܸܐ ܒܟܲܪܡ̇ܟ ܦܲܠܵܚܵܐ.</l>
                <l n="830">:ܠܲܙܡܝܼܢܹ̈ܐ ܒܥܹ̇ܝܬܼ ܕܐܹܟܲܢܸܫ</l>
                <l n="831">ܠܲܚܠܘܿܠܵܐ ܪܘܼܚܵܢܵܝܵܐ.</l>
                <l n="832">:ܢܟܲܣܘܿܢ ܪ̈ܲܚܡܹܐ ܠܗ݂ܲܕܵܡܲܝ̈</l>
                <l n="833">ܕܲܫܠܝܼܚܝܼܢ ܡ̣ܢ ܢܟܼܦܘܼܬܼܵܐ.</l>
                <l n="834">:ܢܸܦܘܿܩ ܚܘܼܒܵܟ ܥܲܡ ܡܸܠܲܝ̈</l>
                <l n="835">ܒܵܬܲܪ ܥܸܪ݁ܒܹܿܐ ܐܲܒܿܝܼܕܹ̈ܐ.</l>
                <l n="836">:ܘܢܸܬܼܟܲܢܫܘܼܢ ܡ̣ܢ ܟܠ ܦܸܢ̈ܝܵܢ</l>
                <l n="837">ܠܲܛܝܵܪܵܐ ܦܲܐܝܵܐ ܕܪ̈ܲܚܡܲܝܟ.</l>
                <l n="838">:ܣܥܘܿܪ ܒܐܝܼܕܲܝ̈ ܐܲܝܟ ܕܲܡܥܵܕܲܬܿ</l>
                <l n="839">ܠܡܸܣܥܲܪ ܒܐܝܼܕܼܵܐ ܕܚܲܛܵܝܹ̈ܐ.</l>
                <l n="840">:ܘܐܸܢܗܘܸܐ ܥܸܠܲܬܼ ܝܘܼܬܼܪܵܢܵܐ</l>
                <l n="841">ܠܲܩܢܘܿܡܝ ܘܲܠܫܲܦܠܹ̈ܐ ܕܐܲܟܼܘܵܬܼܝ.</l>
                <l n="842">:ܚܲܓܼܠܵܐ ܩܵܪܹ̇ܐ ܠܘܵܬܼ ܡ̇ܘܬܵܐ</l>
                <l n="843">ܘܨܵܐܹ̇ܕܼ ܚܲܒܼܪ̈ܵܘܗܝ ܠܐܲܒܼܕܵܢܵܐ.</l>
                <l n="844">:ܒܲܩܪܵܝܬܵܐ ܕܡܸܠܲܝ̈ ܢܸܚܘܿܢ</l>
                <l n="845">ܡܝܼ̈ܬܹܐ ܕܡܝܼܬܼܘ ܒܲܚܛܵܗܲܝ̈ܗܘܿܢ.</l>
                <l n="846">:ܠܩܵܠ ܦܸܬܼܓܼܵܡܲܝ̈ ܢܸܬܿܬܿܥܝܼܪܘܼܢ</l>
                <l n="847">ܕܲܡ̈ܟܹܿܐ ܕܲܛܲܒܲܥܘ̣ ܒܲܚܛܝܼܬܼܵܐ.</l>
                <l n="848">:ܘܢܸܦܨܘܼܢ ܝܘܼܩܪܵܐ ܕܚܵܘܒܲܝ̈ܗܘܿܢ</l>
                <l n="849">ܒܫܸܡܥܵܐ ܨܲܦܪܵܐ ܬܪܲܝܵܢܵܐ.</l>
                <l n="850">:ܢܦܝܼܣܵܟ ܚܠܵܦܲܝ ܨܸܒܼܝܵܢܵܟ</l>
                <l n="851">ܕܠܵܐ ܣܵܦܹ̇̄ܩ ܐ̄ܢܵܐ ܠܲܦܝܵܣܵܟ.</l>
                <l n="852">:ܢܫܲܝܢܵܟ ܚܘܼܒܵܟ ܥܲܡ ܚܵܘܒܲܝ̈</l>
                <l n="853">ܕܐܸܫܡܲܥ ܩܵܠܵܐ ܕܬܲܪܥܘܼܬܼܵܐ.</l>
                <l n="854">:ܢܹܐܬܼܐ ܠܲܢ ܛܲܠܵܐ ܕܪ̈ܲܚܡܲܟ</l>
                <l n="855">ܘܲܪ̈ܣܝܼܣܹܐ ܕܙܲܕܿܝܼܩܘܼܬܼܵܐ.</l>
                <l n="856">:ܘܢܲܦܪܲܥ ܢܘܼܪܒܵܐ ܕܲܬܘܵܬܼܵܐ</l>
                <l n="857">ܒܓܼܵܘ ܥܸܩܵܪܹ̈ܐ ܕܪܸܥܝܵܢܲܢ.</l>
                <l n="858">:ܢܵܘܥܹܐ ܙܲܪܥܵܐ ܪܘܼܚܵܢܵܐ</l>
                <l n="859">ܒܢܲܦܫܲܢ ܐܲܪܥܵܐ ܒܲܝܵܪܬܵܐ.</l>
                <l n="860">:ܘܢܸܛܥܲܢ ܦܹܐܪܹ̈ܐ ܕܚܲܕܼ̈ܘܵܬܼܵܐ</l>
                <l n="861">ܠܸܒܲܢ ܝܵܗܹ̇ܒܼ ܚܲܪ̈ܘܼܒܹܐ.</l>
                <l n="862">:ܢܸܬܼܪܲܓܸܿܐ ܒܩܵܠ ܦܘܼܩܕܵܢܲܝ̈ܟ</l>
                <l n="863">ܫܸܡܥܵܐ ܥܲܛܠܵܐ ܕܬܲܪܥܝܼܬܲܢ.</l>
                <l n="864">:ܘܬܸܗܘܸܐ ܐܘܼܪܚܵܐ ܡܲܫܡܲܥܬܲܢ</l>
                <l n="865">ܠܩܵܠܵܐ ܕܡܲܥܸܠ ܒܘܼܝܵܢܵܐ. </l>

                <pb ed="http://syriaca.org/bibl/1765" n="164"/>

                <l n="866">:ܒܲܚܝܵܪܵܐ ܕܙܲܠܝܼܠܘܼܬܼܵܐ</l>
                <l n="867">ܚ̣ܫܸܟ ܠܲܡܦܹܝܕܼܵܐ ܕܪܸܥܝܵܢܲܢ.</l>
                <l n="868">:ܢܸܗܘܸܐ ܫܪܵܪܵܟ ܡܲܚܙܝܼܬܼܵܐ</l>
                <l n="869">ܘܢܸܡܪܘܿܩ ܒܵܗ̇ ܣܲܢܝܘܼܬܼ ܢܲܦܫܲܢ.</l>
                <l n="870">:ܦܘܼܡ̇ܐ ܕܲܗܘ̤ܵܐ ܡܲܥܒܲܪܬܵܐ</l>
                <l n="871">ܘܓܲܫܪܵܐ ܠܩܵܠܹ̈ܐ ܙܲܠܝܼܠܹ̈ܐ.</l>
                <l n="872">:ܢܸܙܡܲܪ ܒܹܗ ܩܵܠ ܨܸܒܼܝܵܢܵܟ</l>
                <l n="873">ܬܵܘܕܿܝܼܬܼܵܐ ܕܠܵܐ ܦܘܼܠܵܓܼܵܐ.</l>
                <l n="874">:ܢܸܬܼܩܲܕܲܫ ܗܲܝܟܲܠ ܦܲܓܼܪܲܢ</l>
                <l n="875">ܘܢܸܬܿܕܲܟܿܘܿܢ ܙܲܘܥܹ̈ܐ ܕܢܲܦܫܲܢ.</l>
                <l n="876">:ܘܢܸܥܡܲܪ ܒܲܢ ܣܲܒܼܪܵܐ ܘܚܘܼܒܵܐ</l>
                <l n="877">ܒܫܲܠܡܘܼܬܼܵܐ ܕܗܲܝܡܵܢܘܼܬܼܵܐ.</l>
                <l n="878">:ܢܹܐܡܲܪ ܕܝܼܢܵܐ ܒܲܪܢܵܫܲܢ</l>
                <l n="879">ܦܲܓܼܪܵܐ ܘܢܲܦܫܵܐ ܚܲܕܼ ܥܲܡ ܚܲܕܼ.</l>
                <l n="880">:ܘܒܲܓܼܙܵܪ ܕܝܼܢܵܐ ܕܟܹܐܢܘܼܬܼܵܐ</l>
                <l n="881">ܢܸܬܼܚܲܝܲܒܼ ܝܲܨܪܵܐ ܕܡܲܥܘܸܠ.</l>
                <l n="882">:ܢܙܲܕܸܿܩ ܠܵܗ̇ ܠܦܵܪܘܿܫܘܼܬܲܢ</l>
                <l n="883">ܙܵܟܼܘܼܬܼܵܐ ܐܸܢ ܡܸܬܼܢܨܚܐ.</l>
                <l n="884">:ܘܢܸܬܼܩܲܛܪܲܓܼ ܐܲܝܟ ܚܲܝܵܒܼܵܐ</l>
                <l n="885">ܚܘܼܬܼܚܵܬܼܵܐ ܪܦܸܐ ܒܐܵܓܼܘܿܢܵܐ.</l>
                <l n="886">:ܢܹܐܬܸܐ ܠܲܢ ܩܵܠ ܠܘܼܒܵܒܼܵܐ</l>
                <l n="887">ܕܲܡܚܲܝܸܠ ܡܲܫܪܝܼܬܼ ܦܲܓܼܪܲܢ.</l>
                <l n="888">:ܘܢܸܩܢܘܿܢ ܚܲܝܠܵܐ ܗܲܕܵܡܲܝ̈ܢ</l>
                <l n="889">ܒܬܲܟܬܿܘܼܫܵܐ ܕܠܘܼܩܒܲܠ ܚܲܫܹ̈ܐ.</l>
                <l n="890">:ܕܲܡܚܝܼܠ ܙܲܝܢܵܐ ܕܪܸܥܝܵܢܲܢ</l>
                <l n="891">ܩܕܼܵܡ ܚܘܼܬܼܚܵܬܹ̈̄ܐ ܕܲܒܼܟܲܛܝܵܢܲܢ.</l>
                <l n="892">:ܒܗܲܝܡܵܢܘܼܬܼܵܐ ܡܸܙܕܲܝܲܢ</l>
                <l n="893">ܣܲܟܿܪܵܐ ܡܩܲܒܿܠܲܬܼ ܥܲܣ̈ܩܵܬܼܵܐ.</l>
                <l n="894">:ܒܚܹܝܠ ܥܘܼܕܼܪܵܢܵܟ ܢܸܬܼܚܲܝܲܒܼ</l>
                <l n="895">ܛܪܘܼܢܵܐ ܝܲܨܪܵܐ ܣܵܪܘܿܚܵܐ.</l>
                <l n="896">:ܕܡܸܬܼܟܲܬܲܫ ܠܘܼܩܒܲܠ ܢܲܦܫܲܢ</l>
                <l n="897">ܒܙܲܝܢܵܐ ܕܚܹܐܪܘܼܬܼ ܨܸܒܼܝܵܢܲܢ.</l>
                <l n="898">:ܢܲܦܢܹܝܢ ܡ̇ܪܝ ܠܲܛܝܪܵ ܚܲܝܹ̈ܐ</l>
                <l n="899">ܚܢܵܢܵܟ ܒܵܥܹ̇ܐ ܠܐܲܒܿܝܼܪܹ̈ܐ.</l>
                <l n="900">:ܘܲܢܚܘܼܪܘܼܢ ܒܵܗܿ ܒܬܲܩܢܘܼܬܲܢ</l>
                <l n="901">ܥܝܼܪܹ̈ܐ ܡܫܲܡܫܲܝ̈ ܨܸܒܼܝܵܢܵܟ.</l>
                <l n="902">:ܢܸܩܪܹܝܢ ܩܵܠܵܟ ܒܲܣܝܼܡܵܐ</l>
                <l n="903">ܕܬܼܘܼܒܼܘܼܢ ܒܢܲܝ̈ܐ ܬܲܝܵܒܹ̈ܐ.</l>
                <l n="904">:ܘܫܠܲܚ ܘܥܵܘ̣ܠܵܐ ܕܐܲܣܢܝܼܟܿܘܿܢ</l>
                <l n="905">ܘܲܠܒܲܫܘ ܢܲܚܬܵܐ ܕܟܹܐܢܘܼܬܼܵܐ.</l>
                <l n="906">:ܥܵܘ̣ܠܲܢ ܐܲܫܠܲܚ ܢܲܟܼܦܘܼܬܲܢ</l>
                <l n="907">ܘܐܲܙܥܲܪ ܠܲܫܡܵܐ ܕܐܝܼܩܵܪܲܢ.</l>
                <l n="908">:ܒܢܲܚܬܵܐ ܕܪ̈ܲܚܡܲܝܟ ܢܸܬܼܟܲܣܸܐ</l>
                <l n="909">ܘܢܹܐܪܲܒܼ ܒܲܫܡܵܟ ܡܘܼܟܵܟܲܢ.</l>
                <l n="910">:ܚܛܝܼܬܼܵܐ ܩ̣ܛܲܠܬܹܗ ܠܲܟܼܝܵܢܲܢ</l>
                <l n="911">ܘܟܲܣܝܲܬ̤ ܒܐܲܦܲܝ̈ ܚܹܐܪܘܬܲܢ.</l>
                <l n="912">:ܒܪܸܡܙܵܐ ܚܲܝܠܵܟ ܢܸܬܼܢܲܚܲܡ</l>
                <l n="913">ܡ̣ܢ ܥܵܘ̣ܠܵܐ ܩܲܒܼܪܵܐ ܕܲܬܼܪܹܝܢ.</l>
                <l n="914">:ܒܲܚܛܵܗܲܝ̈ܢ ܐܸܙܕܲܒܲܢܢܲܢ</l>
                <l n="915">ܠܲܒܼܕܿܘܼܬܼܵܐ ܕܡܵܝܘܿܬܼܘܼܬܼܵܐ.</l>
                <l n="916">:ܒܟܸܣܦܵܐ ܕܚܘܼܒܵܟ ܢܸܬܼܚܲܪܲܪ</l>
                <l n="917">ܡ̣ܢ ܫܘܼܥܒܵܕܼܵܐ ܕܲܚܛܝܼܬܼܵܐ.</l>
                <l n="918">:ܣܲܢ̈ܝܵܬܲܢ ܐܲܣܢܝܼ ܫܘܼܦܪܵܐ</l>
                <l n="919">ܕܦܲܐܝܘܼܬܼܵܐ ܕܪܵܘܡ̇ܐ ܘܥܘܼܡܩܵܐ.</l>
                <l n="920">:ܘܲܒܼܒܼܝ̈ܫܵܬܲܢ ܐܸܬܼܝܲܒܲܫܘ</l>
                <l n="921">ܫܡܲܝܵܐ ܘܐܲܪܥܵܐ ܡ̣ܢ ܦܹܐܪܹ̈ܐ.</l>
                <l n="922">:ܒܩܲܫܝܘܼܬܼ ܥܵܘ̣ܠܲܢ ܐܸܫܬܲܚܠܲܦܘ</l>
                <l n="923">ܐܸܣܛܘܼܟܼܣܹ̈ܐ ܠܚܲܒܿܝܼܫܘܼܬܼܵܐ.</l>
                <l n="924">:ܕܝܼܒܸܫ̣ ܦܘܼܡܲܢ ܡ̣ܢ ܫܘܼܒܼܚܵܐ</l>
                <l n="925">ܝܼܒܸܫ̣ ܙܲܪܥܵܐ ܥܲܡ ܦܹܐܪܹ̈ܐ.</l>
                <l n="926">:ܕܲܗܘ̤ܵܐ ܥܲܩܪܵܐ ܪܸܥܝܵܢܲܢ</l>
                <l n="927">ܡ̣ܢ ܦܹܐܪܹ̈ܐ ܕܙܲܕܲܝܩܘܼܬܼܵܐ.</l>
                <l n="928">:ܟܵܡܲܬ̤ ܐܲܪܥܵܐ ܥܲܠ ܦܹܐܪܹ̈ܐ</l>
                <l n="929">ܘܠܵܐ ܝܵܠ̇ܕܵܐ ܠܲܢ ܬܘܼܪܣܵܝܵܐ.</l>
                <l n="930">:ܕܚܲܠܸܦܢ ܩܘܼܫܬܵܐ ܒܙܹܐܦܵܐ</l>
                <l n="931">ܘܠܵܐ ܡܩܵܘܹܝܢܲܢ ܒܲܫܪܵܪܵܐ.</l>
                <l n="932">:ܠܒܲܪ ܡ̣ܢ ܛܲܟܸܣܵܐ ܗܵܐ ܪܵܕܹܝܢ</l>
                <l n="933">ܫܘܼܚܠܵܦܹ̈ܐ ܕܩܲܝܛܵܐ ܘܣܲܬܼܘܵܐ. </l>

                <pb ed="http://syriaca.org/bibl/1765" n="165"/>

                <l n="934">:ܟܡܝܼܪ ܣܲܬܼܘܵܐ ܠܒܲܪ ܡ̣ܢ ܛܲܟܼܣܵܐ</l>
                <l n="935">ܘܩܲܝܛܵܐ ܠܒܲܪ ܡ̣ܢ ܘܵܠܝܼܬܼܵܐ.</l>
                <l n="936">:ܟܲܕܼ ܪܵܕܹܝܢ ܠܵܗ̇ ܠܒܼܝܼܫܘܼܬܲܢ</l>
                <l n="937">ܒܥܲܪܝܵܐ ܘܚܘܼܡ̇ܐ ܕܠܵܐ ܛܲܟܼܣܵܐ.</l>
                <l n="938">:ܟܲܦܢܵܐ ܘܨܲܗܝܵܐ ܡܢܲܓܸܿܕܼ ܠܵܗ̇</l>
                <l n="939">ܠܡܲܪܵܚܘܼܬܹܗ ܕܪܸܥܝܵܢܲܢ.</l>
                <l n="940">:ܘܠܵܐ ܪܓܼܝܼܫ ܠܸܒܲܢ ܛܲܒܿܝܼܥܵܐ</l>
                <l n="941">ܒܢܸܓܼܕܵܐ ܕܒܼܵܠܲܥ ܪܸܥܝܵܢܢ.</l>
                <l n="942">:ܐܲܣܝܼܪ ܦܲܓܼܪܲܢ ܒܟܼܠܥܸܕܵܢ</l>
                <l n="943">ܒܫܸܫܠܬܼܵܐ ܕܚܲܫܹ̈ܐ ܘܟܹܐܒܹ̈ܐ.</l>
                <l n="944">:ܘܲܪܗܝܼܒܼܵܐܝܼܬܼ ܕܵܒܼܪ ܠܲܢ</l>
                <l n="945">ܡ̇ܘܬܵܐ ܝܲܥܢܵܐ ܠܒܹܝܬܼ ܡܝܼ̈ܬܹܐ.</l>
                <l n="946">:ܙܩܝܼܦ ܫܲܒܼܛܵܐ ܕܪܹܫܵܢܘܼܬܼܵܐ</l>
                <l n="947">ܘܲܡܩܲܦܲܚܠܲܢ ܒܲܬܼܥܵܫܵܐ.</l>
                <l n="948">:ܟܲܕܼ ܬܵܒܲܥ̇ ܠܲܢ ܝܲܥܢܵܐܝܼܬܼ</l>
                <l n="949">ܟܣܸܦ ܪܹܫܵܐ ܘܫܸܩܠܹ̈ܐ ܚܲܕܼ̈ܬܹܐ.</l>
                <l n="950">:ܡܲܠ̈ܟܹܿܐ ܦܵܩ̇ܕܲܝܢ ܚܲܕܼܬܼܵܐܝܼܬܼ</l>
                <l n="951">ܘܪܹ̈ܫܵܢܹܐ ܕܠܵܐ ܚܵܘܣܵܢܵܐ.</l>
                <l n="952">:ܘܥܲܡ ܟܘܼܢܵܫܵܐ ܕܡ̇ܡܘܿܢܵܐ</l>
                <l n="953">ܣܵܓܹ̇ܐ ܥܵܘ̣ܠܵܐ ܘܡܸܬܼܥܲܫܲܢ.</l>
                <l n="954">:ܘܐܸܠܘܼܠܵܐ ܫܦܝܼܥܘܼܬܼ ܚܘܼܒܵܟ</l>
                <l n="955">ܘܥܘܼܬܼܪܵܐ ܕܪ̈ܲܚܡܲܝܟ ܣܲܓܵܝܼܐܹܐ.</l>
                <l n="956">:ܡܫܝܼܓܼ ܗ̄ܘ̣ܵܐ ܥܵܠܡܵܐ ܡ̣ܢ ܟܲܕܿܘܼ</l>
                <l n="957">ܒܡܵܡܘܿܠܵܐ ܕܩܲܫܝܘܼܬܼ ܥܵܘ̣ܠܲܢ.</l>
                <l n="958">:ܚܘܼܒܵܟ ܙܵܟܹ̇ܐ ܒܟܼܠܥܸܕܵܢ</l>
                <l n="959">ܠܣܲܓܿܝܐܘܼܬܼܵܐ ܕܒܼܝܼ̈ܫܵܬܲܢ.</l>
                <l n="960">:ܘܡܸܬܼܟܲܣܝܵܐ ܙܲܠܝܼܠܘܼܬܲܢ</l>
                <l n="961">ܒܢܲܚܬܵܐ ܦܲܐܝܵܐ ܕܥܘܼܕܼܪܵܢܵܟ.</l>
                <l n="962">:ܠܵܟ ܡܵܪܝ ܦܲܐܝܵܐ ܕܲܬܼܣܲܝܒܲܪ</l>
                <l n="963">ܥܲܣܩܘܼܬܼܵܐ ܕܒܼܝܼܫܘܼܬܼ ܝܲܨܪܲܢ.</l>
                <l n="964">:ܕܠܵܐ ܡܸܬܿܬܿܟܼܝܼܠ ܓܲܙܵܐ ܕܪ̈ܲܚܡܲܝܟ</l>
                <l n="965">:ܘܠܵܐ ܡܸܬܼܡܲܫܚܵܐ ܛܲܝܒܿܘܼܬܵܟ</l>
                <l n="966">:ܒܹܝܬܼ ܓܵܘܣܲܢ ܐܲܢ̄ܬܿ ܥܲܫܝܼܢܵܐ</l>
                <l n="967">ܘܲܡܥܲܕܿܪܵܢܵܐ ܕܲܟܼܝܵܢܲܢ.</l>
                <l n="968">:ܘܠܲܝܬܿ ܙܲܒܼܢܵܐ ܕܚܵܝܼܒܼ ܒܹܗ ܓܸܢܣܲܢ</l>
                <l n="969">ܕܠܵܘ ܥܘܼܕܪܵܢܵܟ ܙܲܟܿܝ ܠܲܢ.</l>
                <l n="970">:ܒܟܼܠܕܵܪ̈ܝܼܢ ܥܲܡ ܪ̈ܲܗܛܲܝܗܘܿܢ</l>
                <l n="971">ܪܵܕܹܐ ܚܢܵܢܵܟ ܒܲܣܝܼܡܵܐ.</l>
                <l n="972">:ܘܡܸܬܼܪܲܒܸܿܐ ܠܦܘܼܬܼ ܡܘܼܫܚܵܬܼ̈ܐ</l>
                <l n="973">ܕܲܥܠܲܝܡܘܼܬܼܵܐ ܘܣܲܝܒܿܘܼܬܼܵܐ.</l>
                <l n="974">:ܥܲܡܲܢ ܚܵܙ̇ܩܵܐ ܛܲܝܒܿܘܬܵܟ</l>
                <l n="975">ܘܠܵܐ ܦܵܝ̇ܫܵܐ ܡ̣ܢ ܟܲܪ ܕܐܝܼܬܿܝܼܢ.</l>
                <l n="976">:ܟܲܕܼ ܪܵܕܼܦܵܐ ܒܵܬܲܪ ܥܵܘ̣ܠܲܢ</l>
                <l n="977">ܕܠܵܐ ܢܸܦܢܸܐ ܘܢܸܥܡܲܪ ܥܲܡܲܢ.</l>
                <l n="978">:ܡܲܢ̣ܘܼ ܐܝܼܬܼ ܠܲܢ ܐܲܟܼܘܵܬܼܵܟ</l>
                <l n="979">ܚܲܢܵܢܵܐ ܪܵܚܹ̇ܡ ܓܸܢܣܲܢ.</l>
                <l n="980">:ܡܲܢ̣ܘܼ ܕܛܵܥܹ̇ܢ ܥܲܣ̈ܩܵܬܲܢ</l>
                <l n="981">ܒܲܕܼܡܘܼܬܼ ܚܘܼܒܵܟ ܒܲܣܝܼܡܵܐ.</l>
                <l n="982">:ܡ̣ܢ ܡܲܢ ܡܸܫܟܲܚ ܡܸܬܼܡܲܠܸܐ</l>
                <l n="983">ܣܘܼܢܩܵܢܲܢ ܐܲܝܟ ܒܹܝܬܼ ܓܲܙܵܟ.</l>
                <l n="984">:ܕܟܲܕܼ ܠܵܐ ܦܪܲܥ̣ܢܲܢ ܩܲܕܼܡ̇ܝܵܐ</l>
                <l n="985">ܫܦܝܼܥܵܐ ܒܪ̈ܲܚܡܹܐ ܡ̇ܘܗܲܒܼܬܼܵܟ.</l>
                <l n="986">:ܒܢܝܼܫܵܐ ܕܚܘܼܒܵܟ ܕܠܘܵܬܲܢ</l>
                <l n="987">ܚܵܝ̇ܪܵܐ ܡܸܠܬܼܵܐ ܕܒܼܵܥܘܼܬܲܢ.</l>
                <l n="988">:ܕܲܟܼܡܵܐ ܪܓܼܝܼܓܼ ܐܲܢ̄ܬܿ ܕܲܬܼܩܲܒܸܿܠ</l>
                <l n="989">ܦܝܵܣܵܐ ܕܚܠܵܦ ܚܲܛܝܹ̈ܐ.</l>
                <l n="990">ܕܲܡܟ̇ܝܢ ܘܲܫܠܹܝܢ ܒܲܥܵܝܹ̈ܐ: </l>

                <pb ed="http://syriaca.org/bibl/1765" n="166"/>

                <l n="991">ܡ̣ܢ ܣܘܼܢܩܵܢܵܐ ܕܚܲܝܲܝ̈ܗܘܿܢ.</l>
                <l n="992">:ܘܩܵܥܹܐ ܚܢܵܢܵܟ ܐܲܝܟ ܪܲܥܡܐ</l>
                <l n="993">ܕܩܘܼܡܘ ܫܲܦܠܹ̈ܐ ܘܲܥܬܿܪܘ ܡܲܓܼܵܢ.</l>
                <l n="994">:ܠܵܘ ܨܸܒܼܝܵܢܲܢ ܚܵܛܹ̇ܦ ܠܲܢ</l>
                <l n="995">ܠܡܲܚܨܵܦܘܼ ܥܲܠ ܫܘܼܒܼܩܵܢܵܐ.</l>
                <l n="996">:ܐܲܢ̄ܬܿ ܓܲܪܸܓܼܬܵܢ ܕܲܢܩܲܪܸܒܼ</l>
                <l n="997">ܐܵܦܸܢ ܡܸܠܹ̈ܐ ܚܠܵܦ ܥܲܡܠܹ̈ܐ.</l>
                <l n="998">:ܢܸܬܼܡܲܠ̈ܠܵܢ ܐܲܝܟ ܨܸܒܼܝܵܢܵܟ</l>
                <l n="999">ܡܸܠܲܝ̈ ܦܘܼܡܲܢ ܕܲܠܘܵܬܼܵܟ.</l>
                <l n="1000">:ܘܕܲܫܠܝܼ̈ܚܵܢ ܡ̣ܢ ܣܘܼܥܪ̈ܵܢܹܐ</l>
                <l n="1001">ܐܲܠܒܸܿܫ ܐܸܢܹܝܢ ܥܘܼܕܪܵܢܵܟ.</l>
                <l n="1002">:ܡܲܢ̣ܘܼ ܡܸܫܟܲܚ ܡܸܣܬܲܟܲܠ</l>
                <l n="1003">ܒܫܲܪ̈ܥܵܬܵܐ ܕܡ̇ܝܘܿܬܼܘܼܬܼܵܐ.</l>
                <l n="1004">:ܘܡܲܢ̣ܘܼ ܕܲܡܨܸܐ ܕܢܸܙܕܲܕܲܩ</l>
                <l n="1005">ܡ̣ܢ ܛܲܫ̈ܝܵܬܼܵܐ ܕܠܵܐ ܓܲܠ̈ܝܵܢ.</l>
                <l n="1006">:ܐܲܢ̄ܬܿ ܐܲܫܪܵܐ ܒܲܢ ܒܘܼܝܵܢܵܐ</l>
                <l n="1007">ܕܢܸܬܼܚܲܟܲܡ ܒܲܣܬܼܝܼܪ̈ܵܬܲܢ.</l>
                <l n="1008">:ܐܲܢ̄ܬܿ ܐܲܠܸܦܲܝܢ ܕܐܲܝܟܲܢܵܐ</l>
                <l n="1009">ܢܡܲܕܸܿܟ ܣܲܡܵܐ ܠܟܼܘܼܪܗܵܢܲܢ.</l>
                <l n="1010">:ܣܲܝܲܥܹܝܗ̇ ܠܲܡܚܝܼܠܘܼܬܲܢ</l>
                <l n="1011">ܕܠܲܝܬܹܿܝܗ̇ ܒܸܠܥܵܕܼ ܥܘܼܕܪܵܢܵܟ.</l>
                <l n="1012">:ܠܵܐ ܬܲܗܡܸܐ ܡ̣ܢ ܥܘܼܕܼܪܵܢܲܢ</l>
                <l n="1013">ܕܲܠܡܵܐ ܢܹܐܒܲܕܼ ܘܲܠܥܵܠܲܡ.</l>
                <l n="1014">:ܒܩܲܝ̣ܢܵܗ̇ ܠܢܲܦܫܲܢ ܒܐܵܓܼܘܿܢܹ̈ܐ</l>
                <l n="1015">ܕܥܲܡܠܹ̈ܐ ܕܲܚܠܵܦ ܟܹܐܢܘܼܬܼܵܐ.</l>
                <l n="1016">:ܘܲܒܼܟܼܠ ܕܵܪܵܐ ܕܐܸܚܲܕܼܢܲܢ</l>
                <l n="1017">ܒܫܘܼ̈ܡܵܬܼܵܐ ܒܠܲܥ̣ܘ ܗܲܕܵܡܲܝ̈ܢ.</l>
                <l n="1018">:ܘܐܸܢܗܘ̤ ܕܐܝܼܬܼ ܗ̄ܘ̣ ܒܲܟܼܝܵܢܲܢ</l>
                <l n="1019">ܗܲܕܵܡܹ̈ܐ ܕܠܵܐ ܐܸܬܼܒܲܣܒܲܣܘ.</l>
                <l n="1020">:ܥܘܼܕܼܪܵܢܵܟ ܩ̣ܵܡ ܒܐܲܦܲܝ̈ܗܘܿܢ</l>
                <l n="1021">ܘܠܵܐ ܒܠܲܥ̣ܘ ܓܹܐܪܹ̈ܐ ܡ̣ܢ ܒܝܼܫܵܐ.</l>
                <l n="1022">:ܠܵܟ ܚܲܝܵܒܼܝܼܢ ܛܲܝܒܿܘܼܬܼܵܐ</l>
                <l n="1023">ܛܵܒܹ̈ܐ ܘܒܼܝܼܫܹ̈ܐ ܫܲܘܝܵܐܝܼܬܼ.</l>
                <l n="1024">:ܕܐܸܢ ܡܸܙܕܲܕܲܩܝܼܢ ܕܝܼܠܵܟ ܗ̄ܝܼ</l>
                <l n="1025">:ܘܐܸܢ ܚܵܛ̇ܝܼܢ ܒܵܟ ܡܸܬܼܚܣܹܝܢ</l>
                <l n="1026">:ܕܝܼܠܵܟ ܗ̄ܝܼ ܠܡܸܫܒܲܩ ܥܵܘ̣ܠܵܐ</l>
                <l n="1027">ܘܲܠܡܸܓܼܡܲܪ ܙܲܕܿܝܼܩܘܼܬܼܵܐ.</l>
                <l n="1028">:ܒܚܲܝܠܵܟ ܢܸܪܕܿܘܿܢ ܙܲܕܿܝܼܩܹ̈ܐ</l>
                <l n="1029">:ܘܲܒܼܥܘܼܕܪܸܵܢܵܟ ܚܲܛܵܝܹ̈ܐ</l>
                <l n="1030">:ܠܵܐ ܬܲܩܸܨ ܠܵܗ̇ ܠܫܲܒܼܪܘܼܬܲܢ</l>
                <l n="1031">ܫܲܪ̈ܥܵܬܼܵܐ ܕܠܵܐ ܝܼܕܲܥܬܼܵܐ.</l>
                <l n="1032">:ܟܲܕܼ ܛܵܒܼ ܝܲܨܪܲܢ ܡܲܚܛܸܐ ܠܲܢ</l>
                <l n="1033">ܚܵܛܹ̇ܐ ܘܠܵܐ ܪܓܼܝܼܫ ܟܲܕܼ ܚܵܛܹ̇ܐ.</l>
                <l n="1034">:ܠܵܐ ܬܸܚܫܘܿܒܼ ܥܲܡ ܪܲܦܝܘܼܬܲܢ</l>
                <l n="1035">ܛܠܘܼܡܝܵܐ ܕܲܥܒܼܵܪ ܦܘܼܩܕܵܢܲܝ̈ܟ.</l>
                <l n="1036">:ܕܐܸܢ ܦܘܪܥܵܢܵܐ ܬܵܒܲܥ̇ ܐܲܢ̄ܬܿ</l>
                <l n="1037">:ܠܵܐ ܡܨܸܐ ܐ̄ܢܵܫܵܐ ܕܠܵܐ ܢܸܚܛܸܐ</l>
                <l n="1038">ܘܠܵܐ ܡܸܙܕܲܕܲܩ ܡ̇ܝܘܿܬܼܵܐ.</l>
                <l n="1039">:ܕܓܼܒܼܝܼܠܬܹܿܗ ܡ̣ܢ ܕܲܚܝܼܵܐ ܗ̄ܝܼ</l>
                <l n="1040">ܘܕܲܚܝܼܝܵܐ ܠܕܝܼܠܹܗ ܪܵܚ̇ܡ.</l>
                <l n="1041">:ܒܥܲܦܪܹܗ ܪܵܢܹ̇ܐ ܥܲܦܪܵܢܵܐ</l>
                <l n="1042">ܘܲܠܥܲܦܪܹܗ ܗܵܦܹ̇ܟ ܟܠܝܘܿܡ.</l>
                <l n="1043">:ܘܛܵܠ̇ܩܝܼܢ ܚܲܝܵܘ̈ܗܝ ܐܲܝܟ ܗܸܒܼܠܵܐ</l>
                <l n="1044">ܘܠܵܐ ܡܸܬܼܒܲܩܸܐ ܒܫܘܼܠܵܡܵܐ.</l>
                <l n="1045">:ܡܲܟܿܣܵܐ ܠܹܗ ܡ̇ܝܘܿܬܼܘܼܬܼܵܐ</l>
                <l n="1046">ܕܠܵܐ ܢܸܠܐܹܐ ܒܐܲܪ̈ܥܢܝܵܬܵܐ.</l>
                <l n="1047">:ܘܪܵܕܹܝܢ ܠܹܗ ܚܲܫܹ̈̄ܐ ܘܟܹܐܒܹ̈ܐ</l>
                <l n="1048">ܘܗܲܢܝܼܐܵܐ ܠܹܗ ܐܸܫܵܬܹܗ.</l>
                <l n="1049">:ܚܢܵܢܵܟ ܢܸܪܕܲܘܿܦ ܟܘܼܪܗܵܢܹܐ</l>
                <l n="1050">ܕܲܟܼܝܵܢܲܢ ܪܵܚܹ̇ܡ ܟܹܐܒܹ̈ܐ.</l>
                <l n="1051">:ܘܬܸܬܼܡܲܕܸܿܟ ܦܲܟܿܝܼܗܘܼܬܹܗ</l>
                <l n="1052">ܒܛܲܥܡܵܐ ܚܲܠܝܵܐ ܕܦܘܼܩܕܵܢܲܝ̈ܟ. </l>

                <pb ed="http://syriaca.org/bibl/1765" n="167"/>

                <l n="1053">:ܪܸܡܙ̇ܟ ܢܸܦܬܲܚ ܠܹܗ ܬܲܪܥܵܐ</l>
                <l n="1054">ܕܐܸܚܕܲܬ̤ ܒܐܲܦܵܘ̈ܗܝ ܪܲܦܝܼܘܼܬܹܗ.</l>
                <l n="1055">:ܘܢܸܫܪܸܐ ܡܸܢܹܗ ܫܸܫܠܬܼܵܐ</l>
                <l n="1056">ܕܐܲܪܡܝܼ ܥܵܘ̣ܠܵܐ ܒܲܩܕܵܠܹܿܗ.</l>
                <l n="1057">:ܢܥܝܼܪܝܼܘܗܝ ܩܵܠܵܟ ܒܲܣܝܼܡܵܐ</l>
                <l n="1058">ܠܕܲܡܟܵܐ ܕܲܛܒ݂ܲܥ ܒܲܚܛܝܼܬܼܵܐ.</l>
                <l n="1059">:ܘܲܢܝܲܒܸܿܒܼ ܥܲܡ ܪ̈ܘܼܵܢܹܐ</l>
                <l n="1060">ܫܘܼܒܼܚܵܐ ܠܚܵܐܹ̇ܝܢ ܚܲܛܝܹ̈ܐ ܀ </l>
            </div>

        </body>
    </text>
</TEI>
