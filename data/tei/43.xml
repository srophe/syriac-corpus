<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8545">For Any Saints Day
                    (Memra 17) - <foreign>ܡܐܡܪܐ ܕܚܕ ܦܪܨܘܦܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/43</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Vatican City</settlement>
                        <repository>Vatican Library</repository>
                        <idno>588</idno>
                        <altIdentifier>
                            <idno>Vat. Syr. 588</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2290</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-03-09" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܡܐܡܪܐ ܕܚܕ ܦܪܨܘܦܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2290" n="f.61r"/>
                <l>ܬܘܒ ܡܐܡܪܐ ܐܚܪܢܐ ܠܡܪܝ ܢܲܣܲܝ: ܕܚܕ ܦܪܨܘܦܐ.</l>
                <l>ܥܘܢܝܬܐ : ܟܗܢܐ ܒܥܝܼ ܪ̈ܚܡܐ ܥܠ ܥܠܡܐ ܕܐܚܝܼܕ ܓܘܣܐ ܒܓܼܘ ܓܪܡ̈ܝܢ܀</l>
                <l>ܐܚܝ̈܀</l>
            </div>
            <div type="text" xml:lang="syr">
                <l n="1">:ܩܵܠܵܐ ܚܲܝܠܵܐ ܕܡܲܟܼܪܸܙ ܚ̈ܝܐ ܫܡܥ݂ܘ ܡܵܝܘ̈ܬܹܐ</l>
                <l n="2">ܘܲܣܢ݂ܲܘ ܥܵܠܡܵܐ ܘܪ̈ܓܼܝܼܓܼܬܗ ܥܵܒܼܘܿܪ̈ܝܵܬܐ܀</l>
                <l n="3">:ܝܘܼܠܦܵܢ ܚܝ̈ܐ ܢܦܼܠ ܒܐܕܢܝ̈ܗܘܢ ܕܒܢܝ̈ ܐܪܥܵܐ</l>
                <l n="4">ܘܫܒܩܘܼܗܿ ܠܐܪܥܵܐ ܘܚܙ݂ܵܘ ܠܫܡܲܝܐ ܠܘܵܬ ܪ̈ܘܼܚܵܢܐ܀</l>
                <l n="5">:ܘܫܡ݂ܥܘ ܗܘܼܘ ܩܵܠܐ ܕܩܿܪܐ ܠܐܢ̈ܫܐ ܠܒܸܝܬ ܐܠܗܐ</l>
                <l n="6">ܘܲܟܼܕܵܘ ܡܸܢܗܘܢ ܝܘܼܩܪܹܗ ܕܥܵܠܡܵܐ ܘܚܵܙ݂ܵܘ ܠܡܪܘܡܐ܀</l>
                <l n="7">:ܕܢܚ ܝܘܼܠܦܢܗ ܕܒܪ ܐܠܗܐ ܒܪ̈ܥܝܢܗܘܢ</l>
                <l n="8">ܘܐܲܩܸܠܘ ܪܗܛܐ ܒܐܘܪܚ ܪܘܡܐ ܦܵܪܘܿܫܐܝܼܬ܀</l>
                <l n="9">:ܫܡܲܥܘ ܦܪ̈ܘܫܐ ܕܐܝܼܬܗܘܼ ܥܠܡܐ ܕܠܐ ܡܬܚܒܠ</l>
                <l n="10">ܘܫܵܛܘܼܗܝ ܠܗܢܐ ܥܠܡܐ ܕܙܒܼܢܐ ܕܫܿܠܡ ܪܗܛܗ܀</l>
                <l n="11">:ܥܠܡܐ ܒܥܠܡܐ ܚܲܠܦܘ ܟ̈ܐܢܐ ܚܲܟܝܼܡܵܐܝܼܬ</l>
                <l n="12">ܗܢܐ ܕܥܵܒܿܪ ܒܗܘܿ ܕܡ(ܩܲ)ܘܐ ܘܠܐ ܡܬܚܲܒܠ܀</l>
                <l n="13">:ܥܘܼܡܪܐ ܙܐܲܒܢܐ ܕܡܠܹܐ ܐܘܪ̈ܐ ܣܢ݂ܘ ܦܪ̈ܘܫܹܐ</l>
                <l n="14">ܘܲܪܚܸܡܘ ܥܠܡܐ ܕܡܠܹܐ ܛܘܼܒܹ̈ܐ ܘܠܐ ܡܫܬܚܠܲܦ܀</l>
                <l n="15">:(ܪ)ܓܐ ܪܒܐ ܥܒܕܘ ܩܕܝܼܫ̈ܐ ܦܵܪܘܫܐܝܼܬ</l>
                <l n="16">ܘܚܲܠܸܦܘ ܐܪܥܐ ܒܥܘܼܡܪܐ ܪܒܐ ܕܫܡܲܝ̈ܢܐ܀</l>
                <l n="17">:ܐܘܿ ܐܓܼܪܐ ܕܒܝܬ ܐܠܗܐ ܢܣܓܝܼ ܐܘ ܫܪܘ</l>
                <l n="18">ܘܚܲܠܸܦܘ ܐܸܒܠܐ ܒܡܪܓܢܝܬܐ ܕܡܲܠܟܘܼܬ ܪܘܡܐ܀</l>
                <l n="19">:ܝܗܒ݂ܘ ܠܐ ܡܸܕܡ ܘܲܩܢܲܘ ܥܘܼܬܪܐ ܕܠܵܐ ܡܬܚܲܠܨ</l>
                <l n="20">ܒܚܠܡܐ ܕܥܒܲܪ ܫܪܪܐ ܘܚܝ̈ܐ ܕܠܐ ܫܘܼܠܵܡܐ܀</l>
                <l n="21">:ܫܡܲܥܘ ܗܘܘ ܩܠܗ ܕܒܪ ܐܠܗܐ ܘ(ܣ)ܚܘ ܠܐܘܼܪܥܗ</l>
                <l n="22">ܘܠܝܘܼܠܦܵܢܹܗ ܗܘ݂ܘ ܬܠܵܡܝܕܐ ܘܥܲܒ̈ܕܐ ܛܒ̈ܐ܀</l>
                <l n="23">:ܚܙ݂ܘ ܕܦܬܝܚ ܠܗ ܓܲܙܗ ܪܒܐ ܩܕܡ ܡܵܝܘ̈ܬܐ</l>
                <l n="24">ܘܪܗܸܛܘ ܨܐܕܘܗܝ ܘܥܒܪܘ ܡܢܗ ܪܘܚܵܢܐܝܼܬ܀</l>
                <l n="25">:ܫܡܥ݂ܘ ܗܝܿ ܕܐܡܪ ܕܣܝܡ ܠܐ ܐܩܢܘܢ ܡܸܕܡ ܒܐܪܥܐ</l>
                <l n="26">ܘܦܵܕ ܐܝܼܕ̈ܝܗܘܿܢ ܡܢ݂ ܩܢܝܵܢܐ ܘܡܼܢ ܡܲܪ̈ܗܛܐ܀</l>
                <l n="27">:ܫܒܩܘ݂ ܥܲܡ̈ܠܗܘܿܢ ܘܢܦܩ݂ܘ (ܥܲܪܛ) ܡܼܢ ܡܲܪܗ̈ܛܐ</l>
                <l n="28">ܘܚܲܦܛܘ ܪܗܛܐ ܠܘܵܬ ܩܢܝܵܢܐ ܕܙܲܕܝܩܘܬܐ܀</l>
                <l n="29">:ܫܒ݂ܩܘ ܐܒܗ̈ܐ ܐܪܦܝܼܘ ܐܚ̈ܐ ܟܦ݂ܪܘ ܒܲܒܠܝ̈ܐ</l>
                <l n="30">ܘܛܢ݂ܘ ܨܠܝܼܒܐ ܕܥܲܡ̈ܠܐ ܛܒ̈ܐ ܘܛܣܘܠܲܘܡܲܝܐ܀</l>
                <l n="31">:ܐܪܦܝܼܘ ܢܸܫ̈ܐ ܘܫܵܛܘ ܒܘܼܣܵܡ̈ܐ ܦܓܪ̈ܢܵܝܹܐ</l>
                <l n="32">ܘܐܚܢ ܪ̈ܘܼܚܵܢܐ ܚܝ݂ܵܘ ܦܓܪ̈ܢܹܐ ܠܒܼܝܼ̈ܫܲܝ ܚܲܫܐ܀</l>
                <l n="33">:ܠܡܵܪܵܐ ܛܵܒܼܵܐ ܕܲܡܠܹܐ ܪ̈ܚܡܹܐ ܢܩܸܦܘ ܩܕܝܼܫ̈ܐ</l>
                <l n="34">ܕܩܪܐ ܐܢܘܿܢ ܒܚܘܼܒܗ ܪܒܐ ܠܘܬ ܝܘܼܠܦܵܢܗ܀</l>
                <l n="35">:ܠܐ ܢܸܕܬ ܠܗ ܠܗܿܘ ܒܲܣܝܼܡܐ ܘܡܠܹܐ ܪ̈ܚܡܹܐ</l>
                <l n="36">ܕܐܦ ܠܚܛܝ̈ܐ ܢܩܪܐ ܨܐܕܘܗܝ ܒܚܘܼܒܐ ܪܒܐ܀</l>
                <l n="37">:ܐܲܘ ܠܘܵܬܝ ܠܐܝܐ ܫܩܝܼܠܵܝ ܡܲܘܒ̈ܠܹܐ ܝܲܩܝܼܪ̈ܬܐ</l>
                <l n="38">ܐܬܬܢܝܼܚܘ ܨܐܕܝܟ ܘܲܫܕܘ ܝܘܼܩܪܐ ܕܚܛܗܝ̈ܟܘܿܢ܀</l>
                <l n="39">:ܐܘܿ ܛܝܒܘܬܼܐ ܕܡܲܠܝܐ ܟܠܗܿ ܡܪܚܡܵܢܘܼܬܐ</l>
                <l n="40">ܐܘܿ ܡܣܟܹܢܐ ܕܪܡܪܸܡܢ ܫܦܠܐ ܕܐܪܥܵܢܝܹܐ܀</l>
                <l n="41">:ܠܐ ܐܡܪ݂ ܗܘ̤ܐ ܕܫܕܘ ܡܲܘܒ̈ܠܐ ܘܟܢ ܐܬܝܬܘܢ</l>
                <l n="42">ܕܠܐ ܢܬܡܲܚܠܘܿܢ ܡܼܢ ܡܲܪܕܝܼܬܐ ܕܠܘܵܬ ܚܲܝ̈ܐ܀</l>
                <l n="43">:ܠܐ ܠܡ ܦܩܕ ܕܦܣܩܘ ܡܲܘܒ̈ܠܐ ܕܚܛܗܝ̈ܟܘܢ</l>
                <l n="44">ܕܠܐ ܢܸܬܪܦܘܢ ܘܒܲܦܣܵܩ ܣܲܒܪܐ ܢܦܘܫܘܢ ܒܐܲܪܥܐ܀</l>
                <l n="45">:ܬܘ ܥܡ ܡܲܘܒ̈ܠܐ ܕܛܗܝ̈ܟܘܢ ܦܩܼܕ ܚܲܢܢܐ</l>
                <l n="46">ܘܐܢܵܐ ܐܲܫܒܿܘܿܩ ܘܐܚܲܣܹܝܟܼܘܿܢ ܡܼܢ ܚܘܒܝ̈ܟܘܢ܀</l>
                <l n="47">ܦܬܝܼܚ ܗ̄ܘ ܐܪܥܐ ܘܠܙܝܼܩܹ̈ܐ ܘܠܚܲܛܝܹ̈ܐ: </l>
                <l n="48">ܘܲܫܦܝܼܥ ܚܘܼܒܹܿܐ ܕܡܵܪܹ̈ܐ ܒܲܝܬܐ ܘܠܟܼܠ ܩܿܪܹܐ܀</l>
                <l n="49">ܒܬܪ ܗܢܐ ܙܵܪܐ ܛܵܒܐ ܕܡܠܹܐ ܪ̈ܚܡܹܐ: </l>

                <pb ed="http://syriaca.org/manuscript/2290" n="f.61v"/>

                <l n="50">ܪܕܘ ܩܕܝܼܫ̈ܐ ܒܕܵܪ̈ܝܢ ܕܵܪ̈ܝܢ ܘܝܼܪܸܬܘ ܚܲܝ̈ܐ܀</l>
                <l n="51">:ܟܕ ܒܐܪܐ ܗܘܼܐ ܘܡܼܢ ܕܐܬܥܲܠܝܼ ܠܘܵܬ ܝܵܠܘܕܗ</l>
                <l n="52">ܐܘܪܚܢ ܪܘܡܐ ܡܠܗܿ ܣܝܼ̈ܥܵܬܐ ܕܦܓܪ̈ܢܝܐ܀</l>
                <l n="53">:ܟܕ ܥܵܒܪ ܗܘܼܐ ܣܦܪܝ ܝܲܡܐ ܕܛܒܪܝܘܣ</l>
                <l n="54">ܨܵܕ ܨܲܝ̈ܕܐ ܘܥܒܿܕ ܐܢܘܿܢ ܒܢܝ̈ ܥܢܝܵܢܗ܀</l>
                <l n="55">:ܕܒܼܪ ܠܦܫܝܼ̈ܛܐ ܘܡܼܠܐ ܐܢܘܿܢ ܚܟܡܲܬ ܚܝ̈ܐ</l>
                <l n="56">ܘܫܲܕܪ ܐܢܘܿܢ ܠܐܪܒܥܦܢܝ̈ܢ ܠܲܡܣܲܒܿܪܘܼ܀</l>
                <l n="57">:ܫܪ݂ܐ ܒܹܝܬ ܡܵܟܼܣܐ ܘܣܲܦܩ ܠܒܲܝܬܗ ܡܼܢ ܡܪ̈ܗܵܛܐ</l>
                <l n="58">ܘܲܒܩܢܝܵܢܐ ܕܙܕܝܼܩܘܼܬܐ ܣܲܡܸܝܢ ܚܲܝ̈ܘܗܝ܀</l>
                <l n="59">:ܐܚܪܢܐ ܡܵܟܣܐ ܥܲܒܕܗ ܫܠܝܼܚܐ ܕܡܠܹܐ ܫܘܼܦܪܵܐ</l>
                <l n="60">ܘܟܠ ܕܩܢܹܐ ܗܘܼܐ ܝܗܼܒ ܠܣܢ̈ܝܼܩܐ ܘܢܩܦܗ ܘܪܕܐ܀</l>
                <l n="61">:ܚܕܵܐ ܙܢܝܼܬܐ ܫܸܡܥܬ̤ ܛܸܒܿܗ ܕܪܹܐ ܩܢܝܢܗܿ</l>
                <l n="62">ܘܠܸܒܟܲܬ̤ ܪ̈ܓܠܘܗܝ ܘܫܩܠܬ̤ ܡܢܗ ܫܘܼܒܩܢ ܚܲܘ̈ܒܝܗ̈܀</l>
                <l n="63">:ܢܲܩܦܘܼܗܝ ܓܲܒܪ̈ܐ ܘܪ̈ܗܸܛܘ ܒܬܪܗ ܥܲܒ̈ܕܐ ܘܚܹܐܪ̈ܐ</l>
                <l n="64">ܘܟܲܠ (ܙܲܠܝܼܐ) ܕܚܙ݂ܘ ܙܝܼܘ̤ܗ ܐܬܢܲܟܼ̈ܦܘ ܗ̄ܘܼܘ܀</l>
                <l n="65">:ܩܲܒܠ ܡܵܟܣ̈ܐ ܘܠܐ ܢܸܕܐ ܠܗ ܡܼܢ ܚܲܛܝ̈ܐ</l>
                <l n="66">ܘܡܠܗܿ ܟܢ̈ܫܐ ܠܐܘܪܚܐ ܕܡܲܣܟܵܐ ܠܪܘܡܐ ܕܠܥܸܠ܀</l>
                <l n="67">:ܓܲܒܪ̈ܐ ܘܢܸܫ̈ܐ ܪܗܛܘ ܗܘܘ ܘܢܲܩܦ̄ܘܼ ܚܘܼܒܵܢܐܝܼܬ</l>
                <l n="68">ܘܣܲܝܒܪ ܥܡܲܡ̈ܠܐ ܕܙܕܝܩܘܼܬܐ ܡܛܠ ܚܘܼܒܗ܀</l>
                <l n="69">:ܘܟܕ ܐܬܥܲܠܝܼ ܘܡܼܢ ܝܡܝܼܢܐ ܕܐܒܘܼܗܝ ܝܼܬܒ</l>
                <l n="70">ܝܲܬܝܼܪ ܥܲܬܕܹ ܐܘܼܪܲܚ ܪܘܡܵܐ ܒܲܒܢܝ̈ ܐܵܕܵܡ܀</l>
                <l n="71">:ܨܵܕܗ ܠܦܘܠܘܿܣ ܟܕ (ܓܵܙܸܡ) ܗ̄ܘܼܐ ܥܠ ܩܕܝܼ̈ܫܘܗܝ</l>
                <l n="72">ܘܥܲܒܕܗ ܢܝܼܫܵܐ ܠܟܼܠ ܢܣܝܘ̈ܢܐ ܕܡܸܛܬܹܗ܀</l>
                <l n="73">:ܕܢܚ݂ ܗܘܼܐ ܢܘܼܗܪܗ ܒܝܬ ܩܛܪܘܿܢܐ ܩܘܼܪܢܹܝܠܘܿܣ</l>
                <l n="74">ܘܲܥܒܲܕ ܠܒܲܝܬܹܗ ܥܹܕܬܐ ܪܒܬܿܐ ܠܫܘܼ̈ ܕܫܡܸܗ܀</l>
                <l n="75">:ܐܩܝܼܡ ܣܵܒܹ̈ܐ ܡܼܢ ܪ̈ܲܟܿܝܼܟܹܐ ܘܡܼܢ ܝܲܩܝܼܪܸ̈ܐ</l>
                <l n="76">ܘܫܲܕܪ ܐܢܘܿܢ ܒܥܦܪܗܿ ܕܐܪܥܵܐ܀</l>
                <l n="77">:ܩܪ݂ܐ ܠܥܠ̈ܝܡܹܐ ܡܼܢ ܒܘܼܣܵܡ̈ܐ ܘܡܼܢ ܦܘܼܢ̄ܩܸ̈ܐ</l>
                <l n="78">ܘܙܲܘܸܕ ܐܢܘܿܢ ܨܘܡ̈ܐ ܥܡ̈ܝܼܠܐ ܘܲܨܠܵܘܵܬܐ܀</l>
                <l n="79">:ܐܕܝܼܩ ܪܡܙܹܗ ܥܲܠ ܟܲܠ̈ܬܼܐ ܒܓܢܘܿܢܲܝ̈ܗܸܝܢ</l>
                <l n="80">ܘܲܫܒܲܩ ܚܲܬ̈ܢܐ ܒܢ̈ܝ ܡܝܘ̈ܬܐ ܘܐܸܙܲܠ ܒܬܪܗ܀</l>
                <l n="81">:ܐܲܚܸܬ ܡܲܠ̈ܟܹܐ ܡܼܢ ܩܵܪ̈ܘܟܐ ܙܘܕܝܼܪܗ ܨܸܒܼܬܐ</l>
                <l n="82">ܘܒܲܪܓܸܠ ܐܲܪܗܸܛ ܐܢܘܿܢ ܒܐܘܼܪܚ ܪܘܡܐ܀</l>
                <l n="83">:ܐܫܠܚ ܐܢܘܿܢ ܡܼܢ ܫܹܐܪ̈ܝܐ ܘܲܢܚ̈ܬܐ ܛܒܹ̈</l>
                <l n="84">ܘܐܲܠܒܸܫ ܐܢܘܿܢ ܢܲܚ̈ܬܐ ܒ̈ܠܲܝܐ ܕܡܣܟܿܢܘܼܬܐ܀</l>
                <l n="85">:ܕܢܚܼ ܥܲܠ ܡܲܠ̈ܟܐ ܘܕܲܒܲܪ ܐܢܘܿܢ ܚܘܼܒܹܗ</l>
                <l n="86">ܘܥܼܒܲܕ ܐܸܢܘܿܢ ܛܵܒܹ̈ܐ ܠܟܲܪܘܙܘܼܬܹܗ܀</l>
                <l n="87">:ܒܢܝ̈ ܦܵܠܵܛܝܼܢ ܠܡܲܕܒܪܐ ܨܲܗܝܵܐ ܐܲܦܸܩ ܐܸܢܘܿܢ</l>
                <l n="88">ܘܲܥܒܲܕ ܐܢܘܿܢ ܒܢܝ̈ ܥܢܝܵܢܹܐ ܕܫܡܲܝ̈ܢܐ܀</l>
                <l n="89">:ܛܘܼܪ̈ܐ ܘܢܐܪܟܹ̈ܐ ܡܠ݂ܵܐ ܐܢܘܿܢ ܣܸܕܪ̈ܐ ܕܡܫܒ̈ܚܵܘܼܬܐ</l>
                <l n="90">ܘܡܲܕܒܪܐ (ܦܲ)ܗܝܵܐ ܓܘܼܕ̈ܐ ܣܕܪ ܒܹܗ ܕܒܢܝ̈ ܢܘܼܗܪܐ܀</l>
                <l n="91">ܫܩܝܼܦ̈ܐ ܪ̈ܡܐ ܘܪ̈ܫܲܝ ܛܘܼܪ̈ܐ ܡܠܹܝܢ ܩܕܝܼܫܘ̈ܗܝ܆</l>
                <l n="92">ܘܪܵܥܿܡܝܼܢ ܡܢܗܘܢ ܩ̈ܠܐ ܪ̈ܚܝܼܡܐ ܕܚܹܝܠ ܚܸܟ̈ܡܵܬܗ܀</l>
                <l n="93">:ܢܘܼܪܐ ܕܚܘܼܒܹܗ ܐܪܡܝܼ ܒܐܪܥܐ ܒܪ ܐܠܗܐ</l>
                <l n="94">ܘܦܓܪܹܗ ܠܥܠܡܐ ܒܪܸܚܡܲܬ ܚܝ̈ܐ ܪ̈ܘܚܵܢܝܹܐ܀</l>
                <l n="95">:ܒܢܘܼܪܵܐ ܕܚܘܼܒܗ ܐܲܘܩܕܵܗܿ ܠܪܓܿܬܼܐ ܕܐܪ̈ܥܵܢܝܵܬܼܐ</l>
                <l n="96">ܘܢܲܦܕܹܗ ܠܥܠܡܐ ܠܗܿܘ ܒܘܼܣܵܡܐ ܕܠܐ ܡܬܚܲܒܲܠ܀</l>
                <l n="97">:ܐܲܩܸܠ ܡܸܢܗ ܝܘܼܩܪܐ ܕܘܟ̈ܠܹܐ ܕܡ̈ܠܝܵܢ ܐܘܼ̈(ܟܿ)</l>
                <l n="98">ܘܟܲܕܢܹܗ ܒܢܝܼܪܗ ܕܗܲܢܝܼ ܘܒܲܣܝܼܡ ܘܢܝܼܚ ܘܡܫܲܝܲܢ܀</l>
                <l n="99">:ܣܵܡ ܥܠ ܟܲܬܿܦܹܗ ܡܲܘܟܠܐ ܕܪܘܚܵܐ ܕܛܵܒ ܩܠܝܼܠܐ</l>
                <l n="100">ܘܐܲܪܨܹܗ ܒܐܘܼܪܚܹܐ ܕܡܲܣܩܵܐ ܠܪܘܡܐ ܠܒܹܬ ܡܲܠܟܘܼܬܐ܀</l>
                <l n="101">:ܒܗܕܐ ܐܘܼܚܵܐ ܪܕܘ ܩܲܕܝܼܫ̈ܐ ܒܕܵܪ̈ܝܼܢ ܕܵܪ̈ܝܼܢ</l>
                <l n="102">ܘܥܡ ܐܠܗܐ ܦܠܸܚܘ ܙܗܝܵܐܝܼܬ ܘܲܩܢ݂ܵܘ ܚܝ̈ܐ܀</l>
                <l n="103">:ܒܙܘܕܐ ܐܘܼܚܵܐ ܪܕܵܐ ܩܲܕܝܫܐ ܕܡܵܐ ܕܡܵܪܗ ܪܥܲܡ</l>
                <l n="104">(ܙܪܝܼܙܵܐܝܼܬܼ) ܦܠܲܚ ܒܐܫܟܵܪܐ ܕܙܕܝܩܘܬܐ܀</l>
                <l n="105">ܡܼܢ ܛܲܠܝܘܼܬܗ</l>
                <l n="106">ܡܼܢ ܛܠܝܘܼܬܹܗ ܠܒܕܗܿ ܠܐܘܼܪܚܵܐ ܕܙܕܝܼܩܘܼܬܐ: </l>

                <pb ed="http://syriaca.org/manuscript/2290" n="f.62r"/>

                <l n="107">ܘܬܪܝܨܵܐܝܼܬ ܪܕܵܐ ܟܹܐܵܘܵܢܵܐ ܕܩܲܕܝܼܫܘܼܬܐ܀</l>
                <l n="108">:ܐܘܫܸܛ ܨܲܘܪܗ ܘܛܢ݂ ܢܝܼܪܹܗ ܕܒܲܪ ܐܲܠܗܐ</l>
                <l n="109">ܘܟܲܫܝܼܪܐܝܼܬ ܢܓܲܕ ܒܐܫܟܵܪܐ ܕܙܕܝܩܘܼܬܐ܀</l>
                <l n="110">:ܫܕܵܐ ܡܼܢ ܟܲܬܦܹܗ ܡܲܘܟܠܐ ܕܥܵܠܡܐ ܕܡܲܠܝܐ ܐܘ̈ܪܹܐ</l>
                <l n="111">ܘܲܛܢ ܡܼܵܘܒܿܠܵܐ ܕܒܲܪ ܐܠܗܐ ܕܡܲܠܝܐ ܚܲܝ̈ܐ܀</l>
                <l n="112">:[...]ܘܿܪ ܐܚܢ ܛܲܒܐ ܡܼܢ ܒܝܬ ܢܫܒܲܘ̄ ܕܥܵܠܡܐ ܣܲܟܼܠܵܐ</l>
                <l n="113">ܘܒܲܕܡܘܼܬ ܨܲܦܪܐ ܦܠ݂ܛ ܡܼܢ ܦܲܚ̈ܐ ܕܪܓܝܓܬܼܐ܀</l>
                <l n="114">:ܥܪ݂ܩ ܡܼܢ ܥܠܡܐ ܕܚܵܢܩ ܠܒܢܘ̈ܗܝ ܒܪ̈ܓܓܬܗ</l>
                <l n="115">ܘܗܘ̤ܐ ܚܲܒܼܪܐ ܠ̈ܟܐܢܐ ܕܦܠܚ݂ܘ ܥܲܡ ܐܠܗܐ܀</l>
                <l n="116">:ܚܵܣܠܹܗ ܦܘܼܡܗ ܡܼܢ ܥܸܢܝܵܢ̈ܐ ܐܪܥܵܢܝܹܐ</l>
                <l n="117">ܕܒܲܙܡܝܼܪ̈ܬܐ ܪ̈ܘܚܵܢܝܬܼܐ (ܗܿܪܓܼ) ܣܦ̈ܘܵܬܗ܀</l>
                <l n="118">:ܡܼܕܵܩ ܚܘܼܫܵܒܹܗ ܡܼܢ ܥܢ̈ܝܵܢܹܐ ܐܪ̈ܥܵܢܵܝܹܐ</l>
                <l n="119">ܘܠܗܘܼܠ̈ܠܹܐ ܪ̈ܘܚܵܢܹܐ ܦܲܠܥܐ ܥܲܒܼܕܹܗ܀</l>
                <l n="120">:ܐܗܡܝܼ ܚܝܵܪܗ ܡܼܢ ܨܒ̈ܘܵܬܗ ܕܥܠܡܐ ܗܵܢܐ</l>
                <l n="121">ܘܡܸܬܒܲܩܐ ܗܘ݂ܵܐ ܒܗܿܢܘܿܢ ܛܘܼܒ̈ܐ ܕܒܹܝܬ ܐܠܗܐ܀</l>
                <l n="122">:ܣܒ݂ܲܪ ܡܲܫܡܲܥܬܹܗ ܕܠܐ ܬܨܘܼܬ ܩ̈ܠܐ ܦܓܼܪ̈ܢܝܹܐ</l>
                <l n="123">ܘܙܲܟܲܝ ܘܡܲܪܩܗܿ ܕܐܫܡܲܥ ܩ̈ܠܹܐ ܪ̈ܘܚܵܢܝܐ܀</l>
                <l n="124">:ܐܣܓ ܠܸܒܗ ܡܢ݂ ܚܲܕ̈ܘܵܬܐ ܕܠܹܐ ܡܸܬܩܕ̈ܝܵܢ</l>
                <l n="125">ܘܲܙܠܲܚ ܘܲܡܠܝ݂ܗܝ ܟܠ ܚܕ̈ܘܵܬܐ ܫܡܲܝܵܢ̈ܝܵܬܐ܀</l>
                <l n="126">:ܚܡܲܠ ܗܘ݂ܐ ܣܲܘܩܹܗ ܡܼܢ ܪ̈ܘܚܵܢܹܐ ܦܓܪ̈ܢܝܹܐ</l>
                <l n="127">ܘܡܸܬܒܲܣܡ ܗܘ݂ܐ ܒܥܸܛܪܹ̈ܐ ܙܟܲܝ̈ܐ ܕܙܕܝܩܘܼܬܐ܀</l>
                <l n="128">:ܨܲܠܸܠ ܗܘܿܢܗ ܡܼܢ ܨܵܐܘܼܬܐ ܕܐܪ̈ܥ̈ܢܝܵܬܼܐ</l>
                <l n="129">ܘܥܲܠܝܼ ܡܵܡܹܗ ܒܛܲܟܣܵܐ ܪܵܡܵܐ ܕܪ̈ܘܼܚܵܢܹܐ܀</l>
                <l n="130">:ܟܲܢܸܫ ܢܲܦܫܹܗ ܡܼܢ ܚܘܼܫܵܒܹ̈ܐ ܦܓܪ̈ܢܝܹܐ</l>
                <l n="131">ܘܲܙܠܲܚ ܘܲܡܠܵܗܿ ܟܠ ܥܸܢܝܵܢܹ̈ܐ ܐܠܵܗܵܝ̈ܐ܀</l>
                <l n="132">:ܫܲܕܪ ܡܲܕܥܹܗ ܠܘܵܬ ܗܿܘ ܡܲܕܥܵܐ ܕܐܠܗܘܼܬܐ</l>
                <l n="133">ܘܡܬܒܲܩܹܐ ܗܘܼܐ ܟܗܵܢܘܿܢ ܚܝ̈ܐ ܕܠܐ ܫܘܼܠܵܡܐ܀</l>
                <l n="134">:ܝܲܗܼܒ ܗܲܕܵܡܵܘܗ̈ܝ ܠܣܲܗܪ̈ܐ ܥܡܝܼ̈ܠܐ ܘܲܨܠܵܘܵܬܐ</l>
                <l n="135">ܘܩܲܕܝܼܫ (ܪ̈ܓܫܲܘܗܝ) ܒܟܼܠܹܗ ܪܲܗܛܵܐ ܕܙܲܕܝܼܩܘܼܬܐ܀</l>
                <l n="136">ܙܠܝܼ ܗܘܼܐ ܙܘܥ̈ܘܗܝ ܒܢܘܼܗܪܗ ܪܒܐ ܕܙܩܝܦܘܬܐ܆</l>
                <l n="137">ܘܲܢܗܲܪ ܟܠܹܗ ܒܫܸܡܫܵܐ ܡܫܝܼܚܐ ܕܟܠܗ ܢܘܼܗܪܐ ܗ̄ܘ܀</l>
                <l n="138">:ܩܲܕܝܫ ܢܲܦܫܗ ܘܕܟܝܼ ܦܓܪܗ ܡܪܩ ܚܘܫܵܒ̈ܘܗܝ</l>
                <l n="139">ܘܗܘܼܐ ܟܠܹܗ ܡܵܐܢܵܐ ܕܲܟܼܝܵܐ ܠܪܘܼܡܵܐ ܚܲܝܐ܀</l>
                <l n="140">:ܨܠܝܼܒܐ ܕܥܡ̈ܠܐ ܛܝܢ ܗܘܼܐ ܢܲܟܦܐ ܥܠ ܟܬܦ̈ܬܗ</l>
                <l n="141">ܘܪ̈ܗܛܐ ܪܲܒܵܐ ܠܒܲܝܟ ܗ̄ܘܼܵܐ ܒܐܘܪܚܐ ܕܒܹܝܬ ܡܲܠܟܘܼܬܼܐ܀</l>
                <l n="142">:ܙܩܝܼܦܗ ܛܝܢ ܗܘܼܐ ܐܝܟ ܦܘܩܕܝܐ ܕܒܦ ܐܠܗܐ</l>
                <l n="143">ܘܗܼܘ ܠܡ ܙܩܝܼܦ ܗܘܼܐ ܠܥܵܠܡܐ ܟܠܗ (ܘܠܪ̈ܓܡܵܬܹܗ)</l>
                <l n="144">:ܒܕܡܘܼܬ ܢܸܫܪܐ ܛܣ ܛܘܼܒܢܐ ܠܥܸܠ ܡܼܢ ܦܚ̈ܐ</l>
                <l n="145">ܘܲܛܪܲܦܓܸܦܹ̈ܐ ܠܪܘܡܵܐ ܕܠܥܸܠ ܠܥܕܲܬ ܒܼܘܼܩܪܹ̈ܐ܀</l>
                <l n="146">:ܙܪܝܼܙ ܗܘܼܐ ܚܲܣܝܵܐ ܒܥܡ̈ܠܐ ܛܒ̈ܐ ܕܙܕܝܩܘܼܬܐ</l>
                <l n="147">ܘܠܐ ܣܲܒܼܥܵܐܝܼܬ ܡܸܬܥܲܠܹܐ ܗ̄ܘܼܵܐ ܒܩܲܕܝܼܫܘܼܬܵܐ܀</l>
                <l n="148">ܒܪܘܿܓܐ ܪܵܡܿܐ ܗܘܿ ܕܒܢ̈ܝܐ ܡܵܡ ܠܲܩܢܘܿܡܹܗ܆</l>
                <l n="149">ܘܟܲܫܝܼܪܐܝܼܬ ܦܠܚ ܒܲܩܪܝܬܐ ܕܐܒܘܼ̄ ܟܲܣܝܐ܀</l>
                <l n="150">ܠܲܘ ܐܝܟ ܥܲܒܕܐ ܦܠܚ ܟܫܝܼܪܐ ܩܕܡ ܡܵܪܘܼܬܐ܆</l>
                <l n="151">ܘܠܘ ܐܓܝܼܪܐ ܚܫܒܼ ܠܲܩܢܘܡܗ ܟܕ ܦܿܠܚ ܗܘܼܐ܀</l>
                <l n="152">:ܥܲܒܕܐ ܦܿܠܚ ܟܕ ܡܣܬܿܪܓ ܡܼܢ ܫܘܠܛܢܐ</l>
                <l n="153">ܐܦ ܐܓܝܪܐ ܡܣܲܟܐ ܠܐܓܪܗ ܘܢܣܿܒ ܫܥܬܗ܀</l>
                <l n="154">:ܒܪܐ ܕܝܢ ܦܿܠܚ ܐܝܟ ܕܒܕܝܼܠܗ ܟܲܫܝܼܪܐܝܬ</l>
                <l n="155">ܘܫܲܪ̈ܝܪܐ ܠܗ ܕܝܪܬܐ ܐܝܼܬܘ̈ ܒܝܬ ܝܠܘܕܗ܀</l>
                <l n="156">:ܠܫܡܫܐ ܕܢܥܪܒ ܡܣܲܟܐ ܥܒܕܐ ܐܦ ܐܓܝܪܐ</l>
                <l n="157">ܘܐܝܟ ܕܒܲܡܫܵܟܼܐ ܦܵܠܚܝܼܢ ܬܪܝܗܘܢ ܘܠܲܘ ܡܼܢ ܚܘܼܒܵܐ܀</l>
                <l n="158">ܝܵܪܬܐ ܥܿܡܠ ܪܒܐ ܚܲܡܝܼܡܐܝܼܬ܆ </l>

                <pb ed="http://syriaca.org/manuscript/2290" n="f.62v"/>

                <l n="159">ܘܠܩܢܝܵܢܘܗܝ ܘܥܪܒܹܐ ܟܠܫܥ݂ ܟܫܝܼܪܐܝܼܬ܀</l>
                <l n="160">:ܒܗܵܢܐ ܛܟܣܵܐ ܦܠܚ݂ ܩܕܝܼܫܐ ܕܥܠܘܗܝ ܡܸܠܬܝ</l>
                <l n="161">ܘܟܠܗܘܢ ܚܲܝܘ̈ܗܝ ܥܡ ܐܠܗܐ ܥܡ݂ܠ ܕܟܝܐܝܼܬ܀</l>
                <l n="162">:ܟܠܗܘܢ ܝܘܡܲܘ̈ܗܝ ܩܡ݂ ܒܐܓܘܢܵܐ ܕܙܕܝܩܘܼܬܐ</l>
                <l n="163">ܘܒܬܲܟܬܘܫܐ ܪܘܵܚܢܝܐ ܕܫܼܥܬܗ ܐܫܬܿܝ܀</l>
                <l n="164">:ܠܘܩܒܲܠ ܣܕܪ̈ܐ ܕܚܫ̈ܐ ܘܫܐܕܵܐ ܩܡ ܢܲܨܝܼܚܐ</l>
                <l n="165">ܘܲܡܚ݂ܐ ܩܪܵܒܐ ܘܲܙܟܼܐ ܘܲܢܦܲܩ ܓܲܢܒܪܐܝܼܬ܀</l>
                <l n="166">:ܥܡܓܘܵܝܐ ܘܥܲܡ ܒܪ̈ܝܐ ܣܕܪ ܬܟܬܘܫܐ</l>
                <l n="167">ܘܬܪܥ݂ ܣܕܪ̈ܐ ܘܢܦܩ ܙܲܟܵܝ ܡܼܢ ܐܓܘܢܐ܀</l>
                <l n="168">:ܣܕܪ̈ܐ ܣܒܝܼܣ̈ܐ ܕܚ̈ܫܐ ܙܟܐ ܗܘ݂ܐ ܒܝܕ ܚܘܼܡܣܵܢܗ</l>
                <l n="169">ܘܝܲܗܠܐ ܕܫܐܕ̈ܐ ܪܕܦ ܩܕܝܫܐ ܒܲܨܠ̈ܘܬ̈ܗ܀</l>
                <l n="170">:ܦܠܿܚܐ ܗܘܼܐ ܓܝܪ ܕܡܠܹܝܢ ܡܲܠ̈ܟܐ ܠܐ ܡܵܝܘܬܐ</l>
                <l n="171">ܘܡܚܲܙܩ ܗܘ݂ܠ ܟܠܗ ܒܕܝܢܵܐ ܕܙܕܝܩܘܼܬܐ܀</l>
                <l n="172">:ܠܒܝܼܫ ܗܘ݂ܐ ܚܲܝܠܐ ܕܗܝܡܵܢܘܬܼܐ ܬܪܝܼܨܬ ܫܘܼ̄</l>
                <l n="173">ܘܲܒܫܸܪܝܢܐ ܕܙܕܝܩܘܼܬܐ ܚܙܝܼܩ ܗܘܼܐ ܚܲܣܝܐ܀</l>
                <l n="174">:ܣܝܼܡ ܗܘܼܐ ܒܪܹܫܗ ܚܕܐ ܣܢܢܘܪܬܐ ܕܪܘܝܵܐ ܚܲܫܠܗܿ</l>
                <l n="175">ܨܠܝܼܒܐ ܚܲܝܐ ܕܙܝܥܝܼܢ ܡܢܗ ܫܐܕ̈ܐ ܒܝܼܫ̈ܐ܀</l>
                <l n="176">:ܠܒܝܢ ܗܘܼܐ ܒܐܝܕܗ ܩܫܬܐ ܪܒܬܐ ܕܨܘܡܵܐ ܙܲܗܝܐ</l>
                <l n="177">ܘܡܬܝܼܚܐ ܗܘܼܐ ܒܝܲܬܪܐ ܚܠܝܼܡܐ ܕܥܡ̈ܠܐ ܛܒ̈ܐ܀</l>
                <l n="178">:ܛܝܼܢ ܗܘܼܐ ܓܐܪ̈ܐ ܕܨ̈ܘ̈ܬܐ ܚܠܝܼܡܲܬ ܓܸܦ̈ܐ</l>
                <l n="179">ܘܚܵܢܐ ܒܢܝܼܫܐ ܠܐܓܘ̈ܢܝܗܘܿܢ ܕܫ̈ܐܕܐ ܛܪ̈ܘܢܐ܀</l>
                <l n="180">ܠܒܝܼܟ ܗܘ݂ܐ ܒܐܦܘ̈ܗܝ ܣܲܒܪܐ ܕܢܘܼܪܐ ܕܪܚܡܲܬ ܡܵܪܗ܆</l>
                <l n="181">ܘܒܝܲܡܝܼܢܗ ܢܲܝܙܟܐ ܕܡܲܥܒܸܩ ܒܚܘܼܒܐ ܕܟܝܐ܀</l>
                <l n="182">:ܣܐܝܢ ܗܘ݂ܐ ܒܪܓܠܘܗܝ ܚܕ ܛܘܼܝܵܒܐ ܛܢܢܐ ܟܐܢܐ</l>
                <l n="183">ܘܒܲܕܡܘܼܬ ܒܲܪܩܐ ܥܠ ܣܕܪ̈ܐ ܕܒܢ̈ܝ ܚܫܒܐ܀</l>
                <l n="184">:ܩܫܹܐ ܗܘܼܐ ܘܲܠܒܝܼܒ ܙܪܝܼܙ ܗܘ݂ܐ ܘܩܲܠܝܼܠ ܥܝܼܪ ܗܘ݂ܐ ܘܚܦܝܼܛ</l>
                <l n="185">ܡܗܝܼܪ ܗܘ݂ܐ ܘܢܲܨܝܼܚ ܘܲܒܙܟܘܼܬܐ ܫܠܸܡܘܼ ܬܲܘܬ̈ܘ ܫܘ̄܀</l>
                <l n="186">:ܫܐܕܵܐ ܘܚܫ̈ܐ ܐܦܢܝܼܘ ܚܲܨܐ ܩܓܡ ܢܲܨܝܼܚܐ</l>
                <l n="187">ܘܪܕܝܦܝܢ ܗܘܼܘ ܩܕܡ ܗܘܿ ܦܿܠܚܐ ܕܙܕܝܩܘܼܬܐ܀</l>
                <l n="188">:ܬܗܲܪܘ ܒܹܗ ܣܕܪ̈ܐ ܕܫܡܲܝ̈ܢܐ ܠܒܝܼܫ̈ܝ ܢܘܼܗܪܐ</l>
                <l n="189">ܟܕ ܡܲܒܪܥ ܗܼܘܐ ܘܪܒܐ ܠܫܐܕܵܐ ܒܢ̈ܝ ܚܫܘܟܐ܀</l>
                <l n="190">:ܚܕܝܼܘ ܒܗ ܟܢ̈ܫܐ ܕܫܡܝ̈ܢܐ ܘܥܘܼܫܢܐ ܝܲܗܒܘ ܠܗ</l>
                <l n="191">ܒܗܿܘ ܬܟܬܘܫܐ ܕܥܲܡ ܫܘܼܠܛ̈ܢܐ ܒܢ̈ܝ ܐܟܕ̈ܢܐ܀</l>
                <l n="192">:ܐܩܪܸܟܘ ܘܲܙܟܼܐ ܒܥܘܼܫܢܐ ܡܼܢ ܬܟܬܘܫܐ</l>
                <l n="193">ܘܒܝܬ ܐܠܗܐ ܗܐ ܡܛܒ ܠܗ ܟܠܝܼܠ ܪܒܘܼܬܐ܀</l>
                <l n="194">:ܡܲܠܵܚܐ ܗܘܼܘ ܕܕܲܒܲܪ ܐܸܠܦܹܗ ܚܲܟܿܝܼܡܐܝܼܬ</l>
                <l n="195">ܒܹܝܬ ܡܟܫܘܿܠܘ ܕܝܲܡܐ ܕܠܝܼܚܵܐ ܡܠܹܐ ܟܹܝܡ̈ܘܢܐ܀</l>
                <l n="196">:ܟܲܢܫ ܥܘܼܬܪܐ ܕܙܕܝܩܘܼܬܐ ܒܥܡ̈ܠܐ ܛܒ̈ܐ</l>
                <l n="197">ܘܡܠܗܿ ܠܐܠܗ ܘܚܪ ܠܡܐܢܐ ܕܒܸܝܬ ܐܠܗܐ܀</l>
                <l n="198">:ܒܝܡܐ ܪܒܐ ܪܕܐ ܐܓܼܪܐ ܕܗܲܝܡܢܘܼܬܐ</l>
                <l n="199">ܘܗܼܘ ܐܲܓܪܐ ܘܗܼܘ ܡܲܠܚܐ ܘܩܘܒܪܢܝܛܐ܀</l>
                <l n="200">:ܩܒܲܩ ܣܘܟܢܐ ܕܗܝܡܢܘܬܐ ܡܪܬ ܓܲܙ̈ܐ</l>
                <l n="201">ܘܐܬܩܸܢ ܨܘܡ̈ܐ ܥܡ̈ܝܼܠܗ ܙܗܝ̈ܐ ܘܨܠ̈ܘܬܐ܀</l>
                <l n="202">:ܡܬܚ ܟܬܢܐ ܠܒܐ ܕܟܝܵܐ ܘܗܲܘܢܐ ܫܲܦܝܵܐ</l>
                <l n="203">ܒܚܘܼܛܪܐ ܪܡܬܐ ܨܒܝܥܲܬ ܒܲܓܡܐ ܕܒܲܪ ܐܠܗܵܐ܀</l>
                <l n="204">:ܪܘܼܚܐ ܚܲܝܐ ܐܲܦܪܝܢܝ ܐܠܦܹܗ ܙܲܕܝܼܩܐܝܼܬ</l>
                <l n="205">ܘܠܐ ܐܙܝܼܥܘܗܿ ܡܫܒ̈ܐ ܩܫ̈ܝܐ ܕܪ̈ܓܝܓܬܐ܀</l>
                <l n="206">:ܦܪܚ ܥܠ ܓܲܠܝ̈ܐ ܘܛܵܣ ܗܘܼܐ ܘܲܥܒܪ ܥܠ ܡܲܟܫܘ̈ܠܐ</l>
                <l n="207">ܘܲܒܬܐܓܼܘܪܬܗ ܡܣܲܝܢ ܠܲܠܡܐܢܐ ܕܫܡܝ̈ܢܐ܀</l>
                <l n="208">:ܢܛܝܼܪܐ ܐܠܦܹܗ ܒܠܡܹܐܝܢ ܓܲܢܬܐ ܡܲܠܝܲܬ ܛܘܼܒ̈ܐ</l>
                <l n="209">ܥܕ ܗܐ ܕܢܿܚ ܡܘܿܡ ܢܘܼܚܵܡܐ ܘܦܿܬܚ ܓܲܙܘܗܝ܀</l>
                <l n="210">ܠܥܝܢ ܡܲܐ̈ܠܟܐ ܘܒܢܝ̈ܢܐ ܡܩܲܪܒ ܥܘܼܬܪܗ: </l>

                <pb ed="http://syriaca.org/manuscript/2290" n="f.63r"/>

                <l n="211">ܒܟܢܫܐ ܪܒܐ ܕܟܼܢܝܼܫܝܢ ܒܹܗ ܕܵܪ̈ܐ ܟܠܗܘܿܢ܀</l>
                <l n="212">:ܬܲܡܢ ܦܿܬܚ ܓܲܙܵܐ ܪܒܐ ܕܙܕܝܩܘܼܬܐ</l>
                <l n="213">ܩܕܡ ܗܘܿ ܡܲܠܟܐ ܕܕܝܼܠܗ ܐܢܘܿܢ ܫܡܲܝܐ ܘܐܪܥܐ܀</l>
                <l n="214">ܡܲܘܠܸܡ ܥܘܼܬܪܐ ܕܥܡܠ̈ܘܗܝ ܛܒ̈ܐ ܠܡܪܹܐ ܥܘܼܬܪܐ܆</l>
                <l n="215">ܘܢܣܿܒܼ ܡܢܗ ܚܝ̈ܐ ܘܛܘܒ̈ܐ ܕܠܐ ܫܘܼܠܵܡܐ܀</l>
                <l n="216">:ܒܟܸܢܫܐ ܢܲܟܦܐ ܕܒܬܘܠ̈ܬܐ ܚܲܟܝܼܡ̈ܬܐ</l>
                <l n="217">ܚܠܝܼܛ ܩܕܝܼܫܐ ܥܲܡ ܠܲܡܦ̈ܝܕܐ ܕܥܡ̈ܠܘܗܝ ܛܒ̈ܐ܀</l>
                <l n="218">:ܒܕܐܘܚܲܪ ܚܲܬܢܐ ܕܢܹܐܬܐ ܒܫܘܼܗ̄ ܥܡ ܡܲܠܐܟܘ̈ܗܝ</l>
                <l n="219">ܢܵܡ ܘܕܡܸܢ ܠܗ ܥܕ ܗܐ ܕܢܿܚܐ ܗܝܿ ܡܐܬܝܬܐ܀</l>
                <l n="220">:ܒܟ݂ܢܬ ܙܒܢܐ ܢܡ ܗܘ݂ܵܐ ܚܲܣܝܐ ܙܕܝܩܐܝܼܬ</l>
                <l n="221">:ܘܗܐ ܠܡ ܡܣܲܟܐ ܠܚܬܢܐ ܕܐܬܿܐ ܘܢܿܦܸܩ ܠܐܘܼܪܥܹܗ</l>
                <l n="222">:ܗܐ ܡܠܹܐ ܡܐܢܗ ܡܪܚܡܢܘܼܬܐ ܡܸܫܚܐ ܕܟܝܵܐ</l>
                <l n="223">ܘܪܡ ܠܡܦܹܝܕܗ ܘܢܗܪ ܕܠܩܗ ܢܫܟܝܼܚ ܢܘܼܗܪܗ܀</l>
                <l n="224">:ܡܛܲܝܒ ܕܥܬܝܼܕ ܕܢܐܬܐ ܘܢܫܡܲܥ ܕܐܬܼܐ ܚܲܬܢܐ</l>
                <l n="225">:ܛܼܢ ܠܡܦܝܕܗ ܘܲܢܦܩ݂ ܠܐܘܼܪܥܹܗ ܒܓܠܝܘܼܬ ܐܦ̈ܐ</l>
                <l n="226">:ܥ̇ܐܠ ܥܲܡܗ ܠܗܿܘ ܒܘܼܣܵܡܐ ܕܠܐ ܡܸܬܚܲܒܠ</l>
                <l n="227">ܘܗܿܘܐ ܣܡܝܼܟܐ ܒܚܠܘܼܠ ܚܝ̈ܐ ܪ̈ܘܚܵܢܝܐ܀</l>
                <l n="228">:ܥܒܕܐ ܗ̄ܘܼ ܛܒܐ ܡܗܲܝܡܢܐ ܘܟܹܐܢܐ ܐܦ ܚܲܟܝܼܡܐ</l>
                <l n="229">ܕܦܩܕܗ ܡܵܪܹܗ ܥܠ ܦܘܼܪܢܵܣܵܐ ܕܒܢ̈ܝ ܒܲܝܬܹܗ܀</l>
                <l n="230">:ܫܩ݂ܠ ܫܘܼܠܛܢܐ ܒܒܝܬܗܿ ܪܒܐ ܕܐܠܗܘܼܬܐ</l>
                <l n="231">ܘܦܲܪܢܣ ܥܘܼܬܪܐ ܪܘܼܚܵܢܝܐ ܠܒܢ̈ܝ ܒܲܝܬܗ܀</l>
                <l n="232">:ܒܙܒܢܗ ܝܗܒ݂ ܗܘ݂ܐ ܦܪܣܐ ܕܚܲܝ̈ܐ ܪܘܼܚܵܢܐܝܼܬ</l>
                <l n="233">ܘܠܐ ܒܲܨܪ ܗܘ݂ܵܐ ܡܼܢ ܩܢܘܢܐ ܪܘܼܚܢܵܝܐ܀</l>
                <l n="234">:ܥܝܼܪܐ ܚܦܝܼܛܐ ܙܪܝܼܙܐ ܬܪܝܼܨܐ ܗܘ݂ܵܐ ܒܬܫܡܬܗ</l>
                <l n="235">ܘܒܡܬܩܠܐ ܕܙܕܝܩܘܼܬܐ ܬܩܸܠ ܦܘܼܪܢܵܣܲܘܗܝ܀</l>
                <l n="236">:ܠܐ ܢܒܗܲܬ ܒܹܗ ܗܝܿ ܡܲܚܫܒܬܐ ܕܡܲܠܝܐ ܬܘܟ̈ܐ</l>
                <l n="237">ܕܡܚܵܪ ܢܐܬܐ ܡܵܪܹܐ ܒܲܝܬܐ ܐܬܬܢܝܼܚ ܩܲܠܝܼܠ܀</l>
                <l n="238">:ܒܗܝܿ ܡܐܬܝܬܐ ܕܡܲܠܝܐ ܙܲܘܥܵܐ ܡܬܒܲܩܐ ܗܘ݂ܐ</l>
                <l n="239">ܘܩܕܡ ܥܲܝܘ̈ܗܝ ܣܝܼܡ ܗܘ݂ܐ ܟܠܫܵܥ ܝܘܿܡ ܚܘܫܒܵܢܐ܀</l>
                <l n="240">:ܠܐ ܡܚ݂ܐ ܠܥܒ̈ܕܐ ܙܒܼܢ̈ܝ ܒܲܕܡܐ ܐܘ ܠܐܘܡ̈ܗܵܬܐ</l>
                <l n="241">ܘܠܐ ܠܥܸܣ ܘܐܫܬܲܝ ܥܲܡ ܙܠ̈ܝܼܐܐ ܘܥܡ ܪ̈ܘܝܵܐ܀</l>
                <l n="242">:ܒܛܟܣܐ ܬܩܢܐ ܘܒܢܟܦܘܼܬܐ ܦܲܪܢܣ ܚܝ̈ܘܗܝ</l>
                <l n="243">ܘܒܚܲܣܝܘܼܬܐ ܓܡܲܪ ܬܫܡܬܗ ܒܪܹܗ ܕܓܼܢܘܢܐ܀</l>
                <l n="244">:ܡܣܲܟܐ ܗܘ݂ܐ ܓܝܪ ܕܢܦܢܐ ܡܪܗ ܘܚܙܐ ܟܘܼܫܪܗ</l>
                <l n="245">ܟܕ ܥܝܪ ܘܲܚܙܝܼܩ ܘܢܗܿܪ ܟܪܓܗ ܩܕܝܼܫܐܝܼܬ܀</l>
                <l n="246">:ܛܘܼܒܐ ܢܛܝܼܪ ܠܗ ܗܘܿ ܕܐܬܡܲܠܠ ܒܦܘܡܐ ܕܟܝܵܐ</l>
                <l n="247">ܘܡܩܲܒܠ ܠܗ ܠܥܝܢ ܪ̈ܘܼܚܵܢܐ ܘܦܓܪ̈ܢܝܐ܀</l>
                <l n="248">:ܟܟܪ̈ܐ ܕܩܲܒܠ ܡܼܢ ܗܘܿ ܡܵܪܐ ܠܐ ܡܵܝܘܿܬܐ</l>
                <l n="249">ܐܬܬܓܲܪ ܒܗܹܝܢ ܟܫܝܼܪܐܝܼܬ ܘܥܲܦ ܝܘܼܬܪܢܗܝܢ܀</l>
                <l n="250">:ܠܐ ܚܦ݂ܪ ܒܐܪܥܐ ܘܛܫܝܼ ܟܣܦܐ ܪܘܼܚܵܢܝܐ</l>
                <l n="251">ܘܠܐ ܒܲܣܲܪ ܗܘ݂ܐ ܥܲܠ ܫܘܼܠܛܢܗ ܕܡܪܐ ܕܚܙ݂ܩ܀</l>
                <l n="252">:ܠܵܐ ܐܗܡܝܼ ܗܘ݂ܐ ܡܢ݂ ܬܐܓܘܪܬܐ ܕܡܲܠܝܐ ܚܝ̈ܐ</l>
                <l n="253">ܘܠܐ ܒܲܛܠ ܗܘ݂ܐ ܥܠ ܝܘܬܪܢܐ ܕܙܕܝܩܘܼܬܐ܀</l>
                <l n="254">:ܐܬܬܓܪ ܗܘ݂ܐ ܒܟܲܟܪ̈ܐ ܕܢܣܒ݂ ܟܫܝܼܪܐܝܼܬ</l>
                <l n="255">ܘܥܬܝܼܕ ܕܢܫܠ݂ܡ ܥܡܢ ܝܘܼܬܪ̈ܢܐ ܒܓܼܠܘܼܬ ܐܦ̈ܐ܀</l>
                <l n="256">:ܡܐ ܕܡܩܲܪܸܒ ܟܲܟܪ̈ܐ ܕܢܣ݂ܒ ܝܘܼܬܪܢܗܝܢ</l>
                <l n="257">ܚܿܕܐ ܡܪܗ ܘܙܠ̇ܚ ܒܐܦܘ̈ܗܝ ܚܘܼܒܐ ܪܒܐ܀</l>
                <l n="258">:ܫܿܡܥ ܡܢܗ ܗܝܿ ܒܲܪܬ ܩܠܐ ܕܡܲܠܝܐ ܛܘܼܒ̈ܐ</l>
                <l n="259">ܥܲܒܕܐ ܛܒܐ ܥܘܿܠ ܠܚܲܕܘܬܐ ܕܠܐ ܡܸܫܬܪܝܐ܀</l>
                <l n="260">:ܥܡ ܒܿܪܬ ܩܿܠܐ ܛܝܿܣܝܼܢ ܨܐܕܘܗܝ ܪ̈ܘܚܵܢܝܐ</l>
                <l n="261">ܘܡܩܲܒܠܝܢ ܠܗ ܘܡܠܘܝܢ ܠܗ ܠܓܢܘܿܢ ܢܘܼܗܪܐ܀</l>
                <l n="262">ܠܨܒܝܵܬ ܡܵܪܗܘܢ ܘܚܿܙܹܝܢ ܥܒ̈ܕܐ ܠܒܝܼܫ̈ܝ ܢܘܼܗܪܐ: </l>

                <pb ed="http://syriaca.org/manuscript/2290" n="f.63v"/>

                <l n="263">ܘܥܠ ܬܫܡܫܬܐ ܡܛܝܒܼܝܢ ܩ̇ܝܡܝܼܢ ܒܕܚܠܐ ܪܒܐ܀</l>
                <l n="264">:ܡܚܕܐ ܕܫܿܡܥܝܢ ܗܝܿ ܒܲܪܬ ܩܿܠܐ ܕܡܲܠܝܐ ܚܝ̈ܐ</l>
                <l n="265">ܒܕܚܠܐ ܘܚܘܼܒܐ ܡܠܘܝܢ ܟ̈ܐܢܐ ܠܒܝܬ ܡܲܠܟܘܼܬܐ܀</l>
                <l n="266">:ܘܗܢ݂ܘܿܢ ܗܘܿܝܢ ܠܘܝܼܬܐ ܠ̈ܟܐܢܐ ܕܚܠ݂ܘ ܫܲܦܝܼܪ</l>
                <l n="267">ܘܥܠ ܐܝܼܕ̈ܝܗܘܿܢ ܥܒܲܪܘ ܗܘܼܘ ܦܲܚܬܵܐ ܘܝܼܪܬ ܘܚܝ̈ܐ܀</l>
                <l n="268">:ܚܠܝܛܐ ܗܼܝ̄ ܥܲܡܗܘܿܢ ܢܦܫܗ ܕܟܐܢܐ ܪܘܚܢܐܝܼܬ</l>
                <l n="269">ܘܡܐ ܕܐܬܢܲܚܡܘ ܥܲܡܗܘܿܢ ܥܿܐܐ ܠܗ̇ܘ ܒܘܼܣܵܡܐ܀</l>
                <l n="270">:ܦܘܪܥܢ ܥܡܠ̈ܘܗܝ ܗܐ ܚܵܐܪ ܠܗ ܒܲܬܪܥ ܪܘܡܵܐ</l>
                <l n="271">ܘܕܘܼܟܬܗ ܦܩܝܼܕܐ ܒܗܿܝ ܡܫܬܘܬܐ ܕܠܐ ܡܫܬܲܪܝܐ܀</l>
                <l n="272">:ܒܢܚ̈ܬܐ ܛܒ̈ܐ ܥܿܐܠ ܚܲܣܝܐ ܠܒܸܝܬ ܡܸܫܬܘܬܐ</l>
                <l n="273">ܘܠܝܬ ܠܗ ܩܢܛܐ ܒܫܥܬܐ ܕܣܲܥܪ ܡܲܠܟܐ ܣܡ̈ܝܼܟܐ܀</l>
                <l n="274">:ܛܘܒܐ ܠܟܸܢܫܢ ܕܐܝܼܬ ܠܗ ܐܒܐ ܒܝܬ ܩܕܝܼܫ̈ܐ</l>
                <l n="275">ܘܒܨܠ̈ܘܬܗ ܝܛܝܪܝܢ ܣܕܪ̈ܝܢ ܡܼܢ ܢܟܝ̈ܢܐ܀</l>
                <l n="276">:ܗܠ ܕܡܘ̈ܬܗ ܙܠܚܝܢ ܒܐܬܪܐ ܕܒܝܬ ܚܘܼܣܵܝܐ</l>
                <l n="277">ܘܪܫܝܼܡ ܟܘܼܦܪܗ ܥܠ ܩܪ̈ܢܬܗ ܕܡܕܒܚܩܘܼܕܫܐ܀</l>
                <l n="278">ܦܓܪܗ ܨܐܕܝܟ ܘܢܲܦܫܹܗ ܒܣܕܪ̈ܐ ܕܫܡܝ̈ܢܐ܆</l>
                <l n="279">ܓܪ̈ܡܘܗܝ ܒܐܬܪܢ ܘܪܘܚܹܗ ܒܓܢܬܐ ܡܲܠܝܲܬ ܛܘܼ̈ܒܐ܀</l>
                <l n="280">:ܩܡܠ̈ܘܗܝ ܛܒ̈ܐ ܗܐ ܥܒܝܼܕܝܼܢ ܠܲܢ ܒܹܝܬ ܝܘܠܦܢܐ</l>
                <l n="281">ܘܨܠ̈ܘܬܗ ܫܘܼܪܐ ܪܡܐ ܠܟܢ̈ܫܹܐ ܕܒܢܘ̈ܗܝ܀</l>
                <l n="282">:ܗܠ ܕܚܝܼܚܗ ܐܝܬܘܗܝ ܣܝܼܡܬܐ ܠܡܣܟܹܢܘܬܢ</l>
                <l n="283">ܘܨܠ̈ܘܬܗ ܛܪܕܢ ܟܐܒܹ̈ܐ ܥܡܢ ܟܘܪ̈ܗܢܐ܀</l>
                <l n="284">:ܛܘܼܒܐ ܠܟܸܢܫܢ ܕܡܸܙܕܚܝ ܒܗ ܦܓܪܗ ܙܲܗܝܵܐ</l>
                <l n="285">ܘܗܘܼܐ ܝܵܪܬܐ ܠܥܘܼܡܪܐ ܪܒܐ ܕܟ̈ܐܢܐ ܕܐܩܝܼܡܘ܀</l>
                <l n="286">:ܐܲܘ ܚܲܒܝܼܒ̈ܝ ܢܐܚܘܕ ܓܘܣܵܐ ܒܨܠ̈ܘܬܗ</l>
                <l n="287">ܘܢܡܲܪܐ ܒܹܗ ܘܥܲܡܗ ܢܪܕܐ ܠܐܬܪ ܢܘܼܗܪܐ܀</l>
                <l n="288">:ܒܢ̈ܝܐ ܐܝܬܝܢ ܕܐܒܐ ܚܲܣܝܐ ܡܠܹܐ ܛܲܝܒܘܼܬܐ</l>
                <l n="289">ܒܬܪ ܐܒܘܢ ܢܪܝܼܡ ܠܲܢ ܓܸܦܹ̈ܐ ܠܒܸܝܬ ܐܠܗܐ܀</l>
                <l n="290">:ܐܝܟ ܫܘܘ̈ܕܝܐ ܢܗܘܸܐ ܥܲܒ̈ܕܐ ܪ̈ܘܼܚܵܢܝܐ</l>
                <l n="291">ܕܢܚܐ ܐܒܘܼܢ ܒܟܢܫܐ ܕܒܢܘ̈ܗܝ ܪܘܚܵܢܐܝܬ܀</l>
                <l n="292">:ܗܵܐ ܕܡ̈ܘܵܬܗ ܩܕܝܼܫܵܬ̈ܐ ܝܕܥ̈ܐ ܛܒ̈ܐ</l>
                <l n="293">ܣܕܝܪ̈ܢ ܒܐܘܪܚܵܐ ܕܡܲܣܩܐ ܠܪܘܡܵܐ ܕܒܝܬ ܐܠܗܐ܀</l>
                <l n="294">:ܗܵܐ ܥܩ̈ܒܵܬܹܗ ܒܐܘܪܚܵܐ ܬܪܝܼܨܬܐ ܕܙܕܝܩܘܼܬܐ</l>
                <l n="295">ܢܪܕܐ ܒܬܪܗ ܘܥܠ ܕܘܪ̈ܟܬܗ ܢܣܝܼܡ ܗܠ̈ܟܬܢ܀</l>
                <l n="296">:ܒܝܕܥ̈ܐ ܛܒ̈ܐ ܕܦܣ̈ܥܵܬܗ ܩܕܝܼܫܵ̈ܬܐ</l>
                <l n="297">ܢܪܡܐ ܪܗܛܐ ܥܕܡܐ ܠܘܥܕܵܐ ܪܘܚܵܢܝܐ܀</l>
                <l n="298">:ܢܬܪܘܨ ܚܲܝ̈ܝܢ ܒܐܘܪܚܗ ܕܐܒܘܢ ܦܪܘܫܐܝܼܬ</l>
                <l n="299">ܘܥܡܗ ܢܥܘܠ ܠܗܿܘ ܒܘܼܣܵܡܐ ܕܡܛܝܒ ܠܗ܀</l>
                <l n="300">:ܐܝܟ ܗܕܝܢܐ ܚܙ݂ܩ ܗܘ݂ܐ ܐܒܘܢ ܩܕܵܡ ܚܲܒܿܝܼܒܼ̄ܘ</l>
                <l n="301">ܕܢܚܲܘܐ ܐܘܪܚܵܢ ܪܘܡܐ ܢܗܝܼܪܐܝܼܬ܀</l>
                <l n="302">:ܒܫܘܼܠܵܡ ܐܘܼܚܐ ܕܙܕܝܩܘܼܬܐ ܗܐ ܫܪܸܐ ܚܲܣܝܐ</l>
                <l n="303">ܘܚܵܐܪ ܠܲܒܢܘ̈ܗܝ ܕܢܪܕܘܢ ܒܬܪܗ ܩܕܝܼܫܐܝܬ܀</l>
                <l n="304">:ܗܵܐ ܒܲܠܡܐܢܐ ܕܠܲܝܬ ܒܗ ܩܢܛܐ ܣܡܝܢ ܬܓܵܪܐ</l>
                <l n="305">ܘܠܬܠܵܡܝܼܕܘ̄ ܡܓܼܵܘܙܸܠ ܢܝܼܫܐ ܕܨܐܕܘܗܝ ܢܪܕܘܢ܀</l>
                <l n="306">:ܣܠܸܩ ܡܼܢ ܝܲܡܐ ܥܲܡ ܬܐܓܘܪܬܗ ܪܘܚܵܢܝܬܐ</l>
                <l n="307">ܘܚܵܐܪ ܠܐܠ̈ܦܐ ܕܒܝ̈ܝ ܒܲܝܬܗ ܪ̈ܘܚܢܝܐ܀</l>
                <l n="308">:ܪܗܛܗܿ ܠܐܘܼܪܚܵܐ ܒܫܝܼܐܝܬ ܒܪܗ ܕܓܼܢܘܢܐ</l>
                <l n="309">ܘܲܒܫܘܠܡܗܿ ܗܐ ܢܝܼܚ ܘܫܠܹܐ ܠܟܠ ܡܼܢ ܩܢܛܐ܀</l>
                <l n="310">:ܣܡܸܝܢ ܩܕܝܼܫܐ ܠܗܿܘ ܐܘܵܢܐ ܐܚܪܢܐ ܕܐܘܪܚܹܗ</l>
                <l n="311">ܘܛܲܝܒ ܐܬܪܐ ܠܟܢܫܐ ܕܒܢܘ̈ܗܝ ܪ̈ܘܚܢܝܐ܀</l>
                <l n="312">:ܘܐܝܢܐ ܕܪܕܐ ܒܐܘܪܚܐ ܬܪܝܨܬܐ ܒܬܪ ܚܲܣܝܐ</l>
                <l n="313">ܨܐܕܘܗܝ ܡܬܐܢܝܼܚ ܘܥܲܡܗ ܦܿܪܚ ܠܐܘܪܥ ܡܪܗ܀</l>
                <l n="314">ܨܠܘܿܬܗ ܢܸܫܐܠ ܘܒܥܩ̈ܒܵܬܗ ܒܚܘܼܒܐ ܢܸܪܗܛ: </l>

                <pb ed="http://syriaca.org/manuscript/2290" n="f.64r"/>

                <l n="315">ܕܡܵܐ ܕܐܬܢܲܚܡܢ ܘܠܒܸܫ ܫܘܼܒܚܐ ܒܗ ܢܬܛܲܦܐ܀</l>
                <l n="316">:ܨܠܘܿܬܗ ܕܟܐܢܐ ܘܨܠ̈ܘܬܟܘܢ ܒܢܘ̈ܗܝ ܟܲܫܝܼܪ̈ܐ</l>
                <l n="317">ܢܟܢܫ̈ܢ ܡܒܕܪ̈ܐ ܠܐܘܪܚܐ ܕܡܲܘܒܠܐ ܠܚܝ̈ܐ ܚ̈ܕܬܐ܀</l>
                <l n="318">:ܥܲܡܟܼܘܢ ܐܟܢܘܫ ܒܗܿܘ ܥܕܢܐ ܕܥܠ̈ܡܐ ܡܲܪܗܒ</l>
                <l n="319">ܘܠܐ ܢܢܟܪܘܢܢܝ ܥܒܕ̈ܝ ܡܲܠܟܐ ܠܗܠ ܡܼܢ ܟܐܫܟܘܢ܀</l>
                <l n="320">:ܡܐ ܕܡܬܪܗܒܝܼܢ ܓܘ̈ܕܝ ܢܘܼܪܐ ܠܡܸܚܲܬ ܠܐܪܥܐ</l>
                <l n="321">ܩܕܡ ܒܲܪ ܡܲܠܟܐ ܕܐܬܐ ܡܢܲܚܡ ܓܢܲܚܡ ܓܢܣܲܢ ܫܝܼܛܐ܀</l>
                <l n="322">:ܡܵܐ ܕܡܣܬܕܪܝܢ ܟܢ̈ܫܐ ܕܚ̈ܝܼܠܐ ܕܒܝܬ ܓܒܪܐܝܠ</l>
                <l n="323">ܩܕܵܡ ܗܿܘ ܚܲܝܠܐ ܕܢܸܚܿܬ ܕܢܩܪܹܐ ܫܟܝܼܒ̈ܝ ܥܲܦܪܐ܀</l>
                <l n="324">:ܡܐ ܕܣܪ̈ܦܐ ܦܵܪܚܝܼܢ ܛܝܿܣܝܼܢ ܩܕܡ ܡܐܬܝܬܗ</l>
                <l n="325">ܕܡܪܐ ܕܐܬܐ ܕܢܦܠܘܚ ܚܝ̈ܐ ܟܐܦܝ̈ ܡܝܼ̈ܬܐ܀</l>
                <l n="326">:ܡܵܐ ܕܟܪ̈ܘܒܹܐ ܛܝܼܢܝܢ ܡܙܲܝܚܝܼܢ ܠܗܿܝ ܡܲܪܟܒܬܐ</l>
                <l n="327">ܕܥܠܝܗܿ ܡܪܲܡܪܡ ܗܿܘ ܕܝܿܢܐ ܕܚܝ̈ܐ ܘܡܝܼ̈ܬܐ܀</l>
                <l n="328">:ܡܐ ܕܫܝܦܘܪܐ ܐܚܪܵܢܐ ܡܲܙܥܸܩ ܕܚܲܝܲܬ ܡܝܼ̈ܬܐ</l>
                <l n="329">ܘܢܿܦܠ ܙܲܘܥܐ ܘܪܝܿܒܝܼܢ ܡܝܼ̈ܬܐ ܒܓܼܘ ܕܚܝܼܚܐ܀</l>
                <l n="330">:ܡܵܐ ܕܡܲܙܥܩܐ ܩܪܢܐ ܪܒܬܐ ܕܒܸܝܬ ܡܲܠܟܘܼܬܐ</l>
                <l n="331">ܘܩܿܪܝܐ ܕܵܪ̈ܐ ܡܼܢ ܓܲܘ ܐܪܥܐ ܠܘܿܬ ܢܘܼܚܵܡܐ܀</l>
                <l n="332">:ܡܐ ܕܥܲܢܝܼܕ̈ܐ ܕܡܝܼܬܘ ܒܲܡܫܝܼܚܐ ܩܿܝܡܝܼܢ ܠܘܼܩܕܡ</l>
                <l n="333">ܘܫܵܠܚܝܼܢ ܘܫܿܕܝܢ ܡܵܝܘܿܬܘܼܬܐ ܘܦܵܪܚܝܼܢ ܒܵܐܬܪ܀</l>
                <l n="334">:ܡܐ ܕܡܬܟܲܢܫܝܼܢ ܕܵܪ̈ܐ ܟܠܗܘܢ ܠܗܿܘ ܒܝܬ ܕܝܼܢܐ</l>
                <l n="335">ܘܢܦܿܠ ܙܲܘܥܐ ܘܡܲܡܠܹܝܢ ܫܸܬܩܵܐ ܥܠ ܒܸܪܝ̈ܬܐ܀</l>
                <l n="336">:ܡܵܐ ܕܡܬܦܪܝܢ ܓܦ̈ܐ ܠܚܝ̈ܐ ܘܠܫܘܢܵܩܐ</l>
                <l n="337">ܘܦܵܪܫܝܼܢ ܣܕܪ̈ܐ ܘܠܡܲܠܘܼܬܐ ܘܠܓܼܗܲܢܵܐ܀</l>
                <l n="338">:ܒܗܿܘ ܥܸܕܵܢܵܐ ܢܫܟܲܚ ܪ̈ܚܡܸܐ ܟܢܫܢ ܟܠܗ</l>
                <l n="339">ܘܥܲܡܗ ܕܚܲܣܝܐ ܐܒܘܢ ܟܐܢܵܐ ܢܹܐܪܲܬܼ ܚܝ̈ܐ܀</l>
                <l n="340">:ܐܫܘܵܢ ܡܵܪܢ ܠܗܿܘ ܒܘܼܣܵܡܐ ܕܡܢ݂ ܝܲܡܝܼܢܝܢ</l>
                <l n="341">ܘܥܡ ܩܕܝܼܫ̈ܐ ܒܢܝ̈ ܡܲܠܟܘܼܬܟ ܠܟ ܬܫܒܘܚܬܐ܀</l>
                <l> ܥܘܼܢܵܝܵܐ : ܫܘܼܒܚܐ ܠܟ ܕܠܲܝܬ ܐܒܘܵܬܟ܀ ܒܪܐ ܕܣܲܟܝܼܘ ܟ̈ܐܢܐ ܠܣܲܒܪܗ܀ </l>
            </div>

        </body>
    </text>
</TEI>
