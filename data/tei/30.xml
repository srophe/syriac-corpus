<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8532">On the Birth of Our Lord (Memra 4) - <foreign>ܥܲܠ ܝܲܠܕܹܗ ܕܡܵܪܢ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref=""/>
                </respStmt>
                <respStmt>
                    <resp>Edited by</resp>
                    <name type="person" ref=""
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref=""
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <pubPlace>
                        <placeName ref="">Jean and Alexander Heard Library System, Vanderbilt
                            University, Nashville, Tennessee, USA</placeName>
                    </pubPlace>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/30</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-01-11" who="http://syriaca.org/person.xml#jwalters">Added work
                URIs</change>
            <change when="2016-11-30" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div1 type="part" n="4">
                <head>
                    <title>On the Birth of Our Lord (Memra 4)</title>
                </head>
                <head xml:lang="syr">
                    <title xml:lang="syr">ܥܲܠ ܝܲܠܕܹܗ ܕܡܵܪܢ</title>
                </head>
                <div2 type="rubric" xml:lang="syr">
                    <pb ed="" n="f.21r"/>
                    <l>ܡܹܐܡܪܐ ܕܲܬܼܠܬܼܐ ܕܥܲܠ ܝܲܠܕܹܗ ܕܡܵܪܢ܀</l>
                    <l>ܥܘܼܢܝܵܐ܀</l>
                    <l>:ܒܪܝܼܟܼܘܼ ܡܫܝܼܚܵܐ ܕܲܒܼܝܘܿܡ ܡܵܘܠܵܕܹܗ</l>
                    <l>:ܚܲܪܝܼ ܠܐܲܪ݁ܥܵܐ ܘܐܲܦܨܲܚ ܠܲܫܡܲܝܵܐ</l>
                    <l>:ܐܚܲܝ̈</l>
                </div2>
                <div2 type="text" xml:lang="syr">
                    <l n="1">:ܒܚܘܼܒܵܐ ܘܪ̈ܲܚܡܹܐ ܨܒܼ݂ܵܐ ܒܵܪܘܿܝܵܐ ܕܢܲܚܹܐ ܠܟܼܠ̱ܵܐ</l>
                    <l n="2">ܘܫܲܕܲܪ ܠܲܒܼܪܹܿܗ ܕܢܲܦܢܹܐ ܠܟܼܠܵܐ ܠܘܵܬܼ ܝܼܕܲܥܬܹܗ܀</l>
                    <l n="3">:ܚܙܲܩ̣ ܡ̣ܢ ܐܲܒܼܵܐ ܡܸܠܬܹܗ ܕܐܲܒܼܵܐ ܟܲܕ ܠܵܐ ܫܲܢܝܼ</l>
                    <l n="4">ܘܐܸܬ̣ܐ ܠܥܘܼܡܪܲܢ ܟܲܕ ܐܝܼܬܼܵܘܗܝ ܗ̄ܘ̣ܵܐ ܒܠܘܼܡܪܲܢ ܘܲܒܼܟܼܠ܀</l>
                    <l n="5">:ܚܙܲܩ̣ ܨܸܒܼܝܵܢܹܗ ܘܐܸܬܼܵܐ ܒܚܘܼܒܹܿܗ ܠܘܵܬܼ ܐܲܪ̈ܥܵܢܹܐ</l>
                    <l n="6">ܘܩܵܘܝܼ ܟܝܵܢܹܗ ܕܠܵܐ ܫܘܼܚܠܵܦܐ ܒܗܵܘ̇ ܕܐܝܼܬܼܵܘܗܝ ܗ̄ܘ̣ܵܐ܀</l>
                    <l n="7">:ܠܵܘ ܒܲܟܼܝܵܢܐ ܚ̣ܙܲܩ ܐܵܘ ܫܲܢܝܼ ܐܲܠܵܗ ܟܠ̱ܵܐ</l>
                    <l n="8">ܕܠܲܝܬ ܠܐܝܼܬܼܘܼܬܼܵܐ ܐܲܢܼܪܵܐ ܕܬܸܚܙܘܿܩ ܒܓܼܵܘ ܬܘܼܩܵܢ̈ܝܗ̇܀</l>
                    <l n="9">:ܠܵܐ ܓܹܝܪ ܚܵܙܹ̇ܩ ܒܝܲܕ ܫܘܼܢܵܝܵܐ ܡ̣ܢ ܗܵܝ̇ ܕܐܝܼܬܼܵܘܗܝ</l>
                    <l n="10">ܕܲܒܼܗܵܝ̇ ܕܐܝܼܬܼܵܘܗܝ ܡܩܵܘܹܐ ܡܸܡܬܼܘܿܡ ܕܠܵܐ ܫܘܼܚܠܵܦܵܐ܀</l>
                    <l n="11">:ܚܘܼܒܹܿܗ ܚܵܘܝܼ ܠܓܸܢܣܵܐ ܕܐ̄ܢܫܐ ܒܝܲܕ ܗܵܝ̇ ܕܐܸܬ̣ܐ</l>
                    <l n="12">ܕܢܹܐܪܲܒܼ ܣܲܓܝܼ ܫܸܡ ܦܘܼܪܩܵܢܹܗ ܩܕܼܵܡ ܥܲܝܢܲܝ̈ܗܘܿܢ܀</l>
                    <l n="13">:ܠܫܝܼܛܘܼܬܼ ܡܸܕܪܹܗ ܕܐܵܕܼܵܡ ܝܲܩܲܪ ܒܝܲܕ ܡܲܚܲܬܵܬܵܐ</l>
                    <l n="14">ܕܐܸܢ ܐܝܼܬܘܼܬܼܵܐ ܢܸܚܬܲܬ̤ ܨܹܐܕܼܵܘܗܝ ܟܡܵܐ ܪܲܒܿ ܡ̣ܢ ܟܠ܀</l>
                    <l n="15">ܠܚܘܼܒܵܠ ܨܲܠܡܹܗ ܨܒ̣ܵܐ ܕܲܢܚܲܬܼ ܒܲܡܫܵܐ ܕܝܲܠܵܐ.</l>
                    <l n="16">ܕܬܼܘܼܒܼ ܢܵܣܸ̇ܟ ܠܹܗ ܒܟܼܘܼܪܵܐ ܕܪܘܼܚܵܐ ܘܲܡܚܲܕܹܬܼ ܠܹܗ܀</l>
                    <l n="17">:ܒܫܸܡ ܐܝܼܬܼܘܼܬܼܵܐ ܟܲܢܹܝܗ ܠܥܲܦܪܹܗ ܕܒܲܪ ܕܲܚܝܼܚܵܐ</l>
                    <l n="18">ܘܕܲܢ̣ܦܲܠ ܘܐܲܫܚܹ̇ܬܼ ܢܚܸܬܼ ܘܐܲܩܝܼܡܹܗ ܡ̣ܢ ܕܲܚܝܼܚܵܐ܀</l>
                    <l n="19">ܨܲܠܡܹܗ ܟܲܢܹܝܗ ܒܲܡܫܵܐ ܫܐܝܼܠܵܐ ܠܦܘܼܬܼ ܪܲܒܿܘܼܬܹܗ.</l>
                    <l n="20">ܕܲܒܨܲܝܼܪ ܣܲܓܝܼ ܟܠ ܕܲܥܒܼܝܼܕܼܵܐ ܗ̄ܘ̣ ܡ̣ܢ ܐܝܼܬܼܘܼܬܼܵܐ܀</l>
                    <l n="21">:ܪܵܡܘܼ ܟܝܵܢܹܗ ܡ̣ܢ ܕܲܒܼܝܼ̈ܕܹܐ ܕܠܵܐ ܡܘܼܫ̈ܚܵܬܐ</l>
                    <l n="22">ܘܠܵܐ ܩܢܸܐ ܨܠܡܵܐ ܡܸܬܼܚܲܙܝܵܢܵܐ ܐܲܝܟ ܥܲܦܪ̈ܢܹܐ܀</l>
                    <l n="23">:ܠܨܲܠܡܹܗ ܐܵܘܪܸܒܼ ܒܲܫܡܵܐ ܕܨܲܠܡܵܐ ܕܢܹܐܣܘܿܪ ܒܹܗ ܟܠ</l>
                    <l n="24">ܕܢܸܩܢܘܿܢ ܚܘܼܒܵܐ ܠܘܵܬܼ ܝܼܕܲܥܬܹܗ ܒܲܫܡܵܐ ܕܨܲܠܡܹܗ܀</l>
                    <l n="25">:ܒܐܝܼܩܵܪ ܨܲܠܡܹܗ ܫܵܘܬܸ̇ܦ ܟܠ̱ܵܐ ܡܲܬܼܩܸܢ ܟܠ̱ܵܐ</l>
                    <l n="26">ܘܲܒܒܘܼܚܪܵܢܹܗ ܐܲܠܹܦ ܐܸܢܘܿܢ ܕܢܸܣܢܘܿܢ ܥܵܘ̣ܠܵܐ܀</l>
                
                <pb ed="" n="f.21v"/>
                
                    <l n="27">:ܒܝܲܕ ܦܘܼܕܵܢܵܐ ܒܲܚܪܹܗ ܠܨܲܠܡܹܗ ܐܲܝܟ ܕܲܒܼܟܼܘܸܪܵܐ</l>
                    <l n="28">ܘܚܵܘܝܼ ܫܘܼܦܪܵܐ ܕܲܡܠܝܼܠܘܼܬܹܗ ܒܝܲܕ ܢܸܣܝܵܢܵܐ܀</l>
                    <l n="29">:ܚܙ̣ܵܐ ܚܲܣܵܡܵܐ ܪܲܒܿܘܼܬܼ ܕܲܪܓܼܵܐ ܕܨܲܠܡܹܗ ܕܐܵܕܼܵܡ</l>
                    <l n="30">ܘܲܒܼܛܸܢ ܥܵܘ̣ܠܵܐ ܘܝܼܠܸܕ ܢܸܟܼܠܵܐ ܥܲܠ ܬܲܡܝܼܡܵܐ܀</l>
                    <l n="31">:ܡ̣ܠܵܐ ܚܲܣܝܼܢܵܐ ܩܸܫܬܵܐ ܕܪܘܼܓܼܙܵܐ ܒܝܲܬܼܪܵܐ ܕܢܸܟܼܠܵܐ</l>
                    <l n="32">ܘܲܡ̣ܚܵܐ ܘܲܫܕܲܝܗܝ ܒܓܹܐܪܵܐ ܩܲܫܝܵܐ ܕܪܸܓܲܬܼ ܦܹܐܪܵܐ܀</l>
                    <l n="33">:ܣܲܚܦܗ ܠܨܲܠܡܵܐ ܕܫܸܡ ܐܝܼܬܼܘܼܬܼܵܐ ܒܲܢܟܼܝܼܠܘܼܬܼܵܐ</l>
                    <l n="34">ܘܲܫ̣ܪܵܝܗܝ ܠܚܘܼܒܵܐ ܕܕܘܼܟܵܒܼ ܟܠ̱ܵܐ ܒܝܲܕ ܨܢܥ̈ܬܼܐ܀</l>
                    <l n="35">:ܕܲܠܚܹܗ ܠܫܲܝܢܵܐ ܕܲܐ̄ܚܝܵܢܘܼܬܼܐ ܒܬܸܛܪܵܐ ܕܥܵܘ̣ܠܵܐ</l>
                    <l n="36">ܘܦܲܣܩܵܗ̇ ܠܐܘܼܪܚܵܐ ܕܡܲܪܕܝܼܬܼ ܐ̄ܢܵܫ̈ܐ ܕܲܠܘܵܬܼ ܟܲܣܝܵܐ܀</l>
                    <l n="37">:ܗܘ̤ܵܘ ܢܘܼܟܼܪ̈ܝܹܐ ܡܠܝܼ̈ܠܹܐ ܘܚܲܪ̈ܫܹܐ ܠܓܸܢܣܵܐ ܕܐ̄ܢܵܫ̈ܐ</l>
                    <l n="38">ܘܲܦܣܲܩ̣ܘ ܣܲܒܼܪܵܐ ܥܲܠ ܡܲܦܘܼܠܬܹܿܐ ܕܠܵܐ ܬܘܼܒܼ ܩܵܐܹܡ܀</l>
                    <l n="39">:ܐܲܗܸܠ̣ܘ ܘܓܲܚܸܟܼܘ ܫܹܐܕܹ̈ܐ ܛܲܡܹ̈ܐ ܥܲܠ ܡܲܦܘܼܠܬܹܗ</l>
                    <l n="40">ܘܕܵܨܘ ܣܵܪ̈ܘܿܚܹܐ ܕܲܚ̣ܙܵܘ ܫܸܦܠܹܗ ܕܝܲܩܝܼܪ ܡ̣ܢ ܟܠ܀</l>
                    <l n="41">:ܘܕܲܚ̣ܙܵܐ ܛܵܒܼܵܐ ܫܝܼܛܘܼܬܼ ܨܲܠܡܹܗ ܘܚܘܼܬܼܪܵܐ ܕܒܼܝܼ̈ܫܹܐ</l>
                    <l n="42">ܚܵܣ ܥܲܠ ܨܲܠܡܹܗ ܕܠܵܐ ܢܸܬܼܒܲܙܲܚ ܡ̣ܢ ܡܲܪ݁ܵܚܹܐ܀</l>
                    <l n="43">:ܚܘܼܒܹܿܗ ܢܲܓܼܕܹܗ ܠܘܵܬܼ ܚܵܘܣܵܢܵܐ ܕܲܨܠܸܡ ܨܲܠܡܹܗ</l>
                    <l n="44">ܕܠܵܐ ܢܸܬܼܒܲܛܠ ܥܲܡ ܚܘܼܒܵܠܹܗ ܚܹܝܠ ܚܸܟܼ̈ܡܵܬܹܗ܀</l>
                    <l n="45">:ܝܵܕܲܥ ܗ̄ܘ̣ܵܐ ܠܹܗ ܩܕܼܵܡ ܬܘܼܩܵܢܹܗ ܕܡܸܚܛܵܐ ܚܵܛܹ̇ܐ</l>
                    <l n="46">ܘܩܲܕܡܹܗ ܚܘܼܒܹܿܗ ܠܘܵܬܼ ܫܘܼܒܼܩܵܢܵܐ ܐܲܝܟ ܝܵܕܘܿܥܹ̈ܐ܀</l>
                    <l n="47">:ܒܗܵܕܹܐ ܕܲܗܘܵܬ̤ ܡܸܬܼܒܲܩܹܐ ܗ̄ܘ̣ܵܐ ܥܲܕܼܠܵܐ ܢܲܣܟܸܿܠ</l>
                    <l n="48">ܘܠܵܘ ܒܲܬܼܘܬܼܵܐ ܓܙܲܪ ܠܘܼܚܵܡܵܐ ܕܐܘܼܪܚܵܐ ܕܡܵܘܬܐ: </l>
                
                <pb ed="" n="f.22r"/>
                
                    <l n="49">ܒܗ ܚܵܐܲܪ ܗ̄ܘ̣ܵܐ ܒܥܝܢܵܐ ܕܪܘܼܚܵܐ ܥܲܕܼܠܵܐ ܢܸܗܘܹܐ܀</l>
                    <l n="50">:ܘܲܓ̣ܠܹܐ ܗ̄ܘ̣ܵܐ ܠܹܗ ܥܒܼܵܪ ܦܘܼܩܕܵܢܵܐ ܕܪܸܓܲܬܼ ܦܹܐܪܵܐ</l>
                    <l n="51">ܠܵܐ ܟܵܣܝܵܐ ܗ̄ܘ̣ܵܬܼ ܡ̣ܢ ܝܼܕܲܥܬܹܗ ܥܠܲܬܼ ܚܲܝ̈ܘܗܝ.</l>
                    <l n="52">:ܘܠܵܐ ܚܘܼܫܵܒܼܵܐ ܚܲܕܬܵܐ ܢܲܓܼܕܹܗ ܠܘܵܬܼ ܦܘܼܪܩܵܢܹܗ</l>
                    <l n="53">ܥܲܡ ܐܝܼܬܼܝܼܬܹܗ ܟܣܹܐ ܗ̄ܘ̣ܵܐ ܐ̄ܪܵܙܵܐ ܕܲܓܼܠ̣ܵܐ ܒܚܲܪܬܼܵܐ܀</l>
                    <l n="54">:ܘܲܡܛܲܝܸܒܼ ܗ̄ܘ̣ܵܐ ܒܟܲܣܝܘܼܬܼ ܚܘܼܒܹܿܗ ܦܘܼܪ ܩܵܢ ܚܲܝܲܝ̈ܢ</l>
                    <l n="55">ܠܚܲܪܬܼܵܐ ܢܲܛܪܹܗ ܠܥܘܼܬܼܪܵܐ ܪܲܒܵܐ ܕܚܹܝܠ ܚܸܕܡܵܬܹ̈ܐ.</l>
                    <l n="56">:ܕܡܵܐ ܕܡܸܬܼܓܲܡܪܵ ܐܫܲܒܼܪܘܼܬ ܠܸܒܿܐ ܬܩܲܒܸܿܠ ܥܘܼܬܼܪܹܗ</l>
                    <l n="57">ܒܫܘܼܠܵܡ ܙܲܒܼܢܹ̈ܐ ܦܲܬܼܚܹܗ ܠܓܼܙܵܐ ܕܐܲܠܵܗܘܼܬܹܗ܀</l>
                    <l n="58">:ܘܐܲܥܬܲܪ ܕܠܵܐ ܡ̣ܢ ܣܝܼ̈ܡܬܵܐ ܕܒܼܘܼܕܵܩ ܒܢܘܿܡܹ̈ܐ</l>
                    <l n="59">ܟܣܹܐ ܗ̄ܘ̣ܵܐ ܐܪܵܙܵܐ ܕܲܒܼܪܵܬ ܘܪܘܼܚܵܐ ܥܲܡ ܦܘܼܪܩܵܢܲܢ.</l>
                    <l n="60">:ܘܲܒܼܚܡܵܬ݂ܲܢ ܝܼܠܸܦ ܟܠܵܐ ܬܠܝܼܬܼܵܝܘܼܬܼܵܐ</l>
                    <l n="61">ܒܐܝܼܕܲܢ ܩܲܒܸܿܠܘ ܪ̈ܘܼܚܵܢܵܝܹܐ ܚܵܕܼܵܬܵܘܕܲܝܼܬܼܵܐ܀</l>
                    <l n="62">:ܕܐܲܠܵܗܘܼܬܼܵܐ ܩܡܘܿܡܹ̈ܐ ܬܠܵܬܼܵܐ ܚܲܕܼ ܒܲܟܼܝܵܢܵܐ</l>
                    <l n="63">ܒܲܢ ܗܘ̤ ܦܲܬܼܚܲܗ ܠܓܲܙܵܐ ܕܪ̈ܲܚܡܵܘܗܝ ܩܕܼܵܡ ܬܘܼܩܵܢܵܘ̈ܗܝ.</l>
                    <l n="64">:ܘܥܵܠ̣ܘ ܘܐܸܬܲܣܲܡܘ ܡܠܝܼ̈ܠܹܐ ܘܚܲܪ̈ܫܹܐ ܒܲܓܼܢܘܿܢ ܚܲܝܹ̈ܐ</l>
                    <l n="65">ܠܲܢ ܗ̄ܘ̣ ܝܲܩܲܪ ܒܩܲܕܼܡܵܐ ܘܚܲܪܝܵܬܼܵܐ ܡ̣ܢ ܟܠ ܕܲܗܘ̤ܵܘ܀</l>
                    <l n="66">:ܕܲܩܪܲ ܨܲܠܡܹܗ ܘܥܲܒ̣ܕܲܢ ܒܘܼܡܪܵܐ ܕܐܲܠܵܗܘܼܬܹܗ</l>
                    <l n="67">ܒܩܲܕܿܡܵܐ ܝܲܩܪܲܢ ܒܝܲܕ ܬܘܼܩܵܢܵܐ ܕܲܥܒ̣ܵܕܼ ܐܝܼܕܼܵܘ̈ܗܝ.</l>
                    <l n="68">:ܘܲܒܼܫܘܼܠܵܡܵܐ ܥܡ݂ܲܪ ܒܲܢ ܚܘܼܒܹܿܗ ܘܫܲܝܹܢ ܟܠܵܐ</l>
                    <l n="69">ܠܵܐ ܫ̣ܠܲܚ ܨܹܐܕܲܝܢ ܡ̣ܢ ܪ̈ܘܼܚܵܢܹܐ ܕܣܵܥܘܿܪܘܼܬܹܗ܀</l>
                    <l n="70">:ܠܡܸܠܬܼܵܐ ܕܡܸܢܹܗ ܫܲܕܲܪ ܘܲܩܪܲܢ ܠܘܵܬܼ ܝܼܕܲܥܬܹܗ</l>
                    <l n="71">ܒܛܲܟܼܣܵܐ ܕܡܸܠܬܼܵܐ ܚ̣ܙܲܩ ܡ̣ܢ ܐܲܒܼܵܐ ܝܲܠܕܹܗ ܕܐܲܒܼܵܐ.</l>
                    <l n="72">:ܕܟܲܣܝܵܐ ܒܢܲܦ̣ܫܵܐ ܘܚܵܙ̇ܩܵܐ ܘܫܵܪܝܵܐ ܕܠܵܐ ܫܘܼܢܵܝܵܐ</l>
                    <l n="73">ܚܲܙ݂ܩ ܡ̣ܢ ܪܵܘܡܵܐ ܘܐܸܬܼܵܐ ܠܥܘܼܡܩܵܐ ܗܘ̤ ܨܒܼܝܵܢܹܗ܀</l>
                    <l n="74">:ܘܬܲܩܸܢ ܥܘܼܡܪܵܐ ܒܼܒ̣ܝܼܪܲܬܼ ܒܸܣܪܵܐ ܠܨܒܼܝܵܢ ܚܘܼܒܹܗ</l>
                    <l n="75">ܟܣܲܝܵܐ ܢܲܦ̣ܫܵܐ ܘܡܸܠܬܼܵܐ ܕܡܸܢܵܗ̇ ܡ̣ܢ ܚܵܙ̈ܝܹܐ.</l>
                    <l n="76">:ܘܲܡܚܵܘܹܝܢ ܠܵܗ̇ ܠܥܲܝܢܲܝ̈ ܪܸ̈ܓܼܫܹܐ ܕܝܘܼܬܼܵܐ ܘܕܲܦܵܐ</l>
                    <l n="77">ܟܣܹܐ ܗ̄ܘ̣ܵܐ ܡ̣ܢ ܟܠ ܡܸܠܬܹܗ ܕܐܲܒܼܵܐ ܥܲܡ ܟܲܣܝܘܼܬܹܗ܀</l>
                    <l n="78">:ܘܨܵܪ ܨܒܼܝܵܢܹܗ ܒܕܲܦܵܐ ܕܦܲܓܼܪܲܢ ܘܲܚ̣ܙܹܿܝܢ ܫܘܼܒܼܚܹܗ</l>
                    <l n="79">ܒܲܫܡܵܐ ܗ̄ܘ̣ ܒܲܠܚܘܿܕܲ ܨܵܐܹܪ ܩܲܢܝܵܐ ܡܸܠܬܼܵܐ ܒܕܲܦܵܐ.</l>
                    <l n="80">:ܘܟܲܣܝܵܐ ܒܢܲܦ̣ܫܵܐ ܘܲܡܬܲܪ ܓܸܿܡ ܠܵܗ̇ ܦܘܼܡܵܐ ܒܡܸ̈ܠܹܐ</l>
                    <l n="81">ܒܲܫܡܵܐ ܫܐܝܼܠܵܐ ܫ̣ܪܵܐ ܐܵܦ ܡܸܠܬܼܵܐ ܒܟܲܪܣܵܐ ܕܒܸܣܪܵܐ܀</l>
                    <l n="82">:ܘܲܒܼܟܸܢܵܪܵܐ ܕܡܸܢܲܝ̈ ܦܲܓܼܪܲܢ ܙܡ݂ܲܪ ܨܒܼܝܵܢܹܗ</l>
                    <l n="83">ܡܸܠܬܼܵܐ ܒܢܲܦ̣ܫܵܐ ܟܲܣܝܵܐ ܘܓܲܠܝܵܐ ܒܝܲܕ ܣܘܼܥܪ̈ܵܢܹܐ.</l>
                    <l n="84">:ܒܢܲܦܫ̣ܵܐ ܟܠܵܗ̇ ܘܨܝܕܼ ܟܠ ܟܠܵܗ̇ ܘܠܵܐ ܡܸܬܼܚܲܙܝܵܐ</l>
                    <l n="85">ܒܪܵܡ ܥܲܡ ܐܲܒܼܘܼܗܝ ܟܲܣܝܵܐ ܒܟܲܣܝܵܐ ܘܲܓܠܹܐ ܒܚܘܼܒܹܿܗ܀</l>
                    <l n="86">:ܟܠܹܗ ܒܲܐܒܼܘܼܗܝ ܘܟ̣ܠܹܗ ܒܟܼܠܵܗ̇ ܘܠܵܐ ܡܸܣܬܲܝܲܟ</l>
                    <l n="87">ܘܐܸܢ ܒܲܥܒܼܝܼ̈ܕܹܐ ܐܝܼܬ ܗ̄ܘ̣ ܡܸܕܹܡ ܕܟܲܕܼ ܡܸܢܹܗ ܗܘ̤.</l>
                    <l n="88">:ܐܝܼܬܼܵܘܗܝ ܥܲܡܹܗ ܘܲܠܒܲܪ ܡܸܢܹܗ ܕܠܵܐ ܦܘܼܪܫܵܢܵܐ</l>
                    <l n="89">ܟܡܵܐ ܒܐܝܼܬܼܘܼܬܼܵܐ ܟܝܵܢܵܐ ܟܲܣܝܵܐ ܟ̣ܦܲܐܝܵܐ ܕܢܵܘܕܹܿܐ܀</l>
                    <l n="90">:ܕܐܝܼܬܼܵܘܗܝ ܥܲܕܵܐ ܠܘܵܬܼ ܝܵܠܘܿܕܹܗ ܘܲܠܘܵܬܼ ܟܠܵܐ</l>
                    <l n="91">ܚܙܘܼܒܚܵܐ ܕܡܸܠܬܼܵܐ ܚ̣ܙܲܩ ܚܝܕܼܵܐ ܡ̣ܢ ܝܵܠܘܿܕܹܗ.</l>
                    <l n="92">:ܘܲܫ̣ܪܵܐ ܒܟܲܪܣܵܐ ܨܒܝܼܵܢ [ܚܘܼܒܗ] ܠܦܘܼܪܩܵܢ ܚܲܝܹ̈ܢ</l>
                    <l n="93">ܠܵܘ ܒܲܟܼܝܵܢܹܗ ܣܲܝܸܟ ܢܲܦ̣ܫܹܗ ܒܟܲܪܣܵܐ ܕܒܸܣܪܵܐ܀</l>
                    <l n="94">:ܗܘ̤ ܨܒܼܝܵܢܹܗ ܪܲܟܸܿܒܼ ܒܸܣܪܵܐ ܘܥܲܒܼܕܹܗ ܥܘܼܡܪܹܗ</l>
                    <l n="95">ܠܵܐ ܗ̄ܘ̣ܵܐ ܟܝܵܢܹܗ ܐܲܚܝܼܕ ܣܵܟܼܵܐ ܐܸܬܼܵܐ ܠܣܵܟܼܵܐ.</l>
                    <l n="96">:ܡܸܣܬܿ ܝܟܵܢܵܐ ܠܒܸܫ ܨܒܼܝܵܢܹܗ ܘܲܣܓܲܪ ܒܹܗ ܟܠ</l>
                    <l n="97">ܠܲܓܼܙܵܪ ܕܝܼܢܵܐ ܕܡܵܘܬܿܐ ܕܲܥܠܲܝܢ ܨܒ̣ܵܐ ܕܲܢܒܲܛܸܠ܀</l>
                    <l n="98">ܘܣ̣ܵܩ ܨܒܼܝܵܢܹܗ ܒܡܵܝܘܿܬܼܘܼܬܼܵܐ ܠܒ̣ܘܼܛܵܠ ܡܵܘܬܿܐ: </l>
                
                <pb ed="" n="f.22v"/>
                
                    <l n="99">ܒܗܵܕܹܐ ܬܸܢܘܲܝ ܐܸܬ̣ܵܐ ܠܘܵܬܢ ܟܲܣܝܵܐ ܒܓܲܠܝܵܐ.</l>
                    <l n="100">:ܘܲܒܼܒܲܪܓܸܿܢܣܲܢ ܬܲܪܓܸܿܡ ܥܲܡ̇ܢ ܚܹܝܠ ܚܸܕܡ̈ܬܹܗ</l>
                    <l n="101">ܚ̣ܙܲܩ ܨܒ̣ܝܵܢܹܗ ܘܐܸܬ̣ܵܐ ܠܕܲܝܼܠܹܗ ܕܢܸܣܥܘܿܪ ܕܝܼܠܹܗ܀</l>
                    <l n="102">:ܐܲܝܟ ܡܵܐ ܕܲܦܐܹܐ ܠܲܕ ܠܵܐ ܣܵܟ̣ܵܐ ܠܡܸܣܥܲܪ ܕܝܼܠܹܗ</l>
                    <l n="103">ܫܠܲܚ̣ ܨܒܼܝܵܢܹܗ ܒܝܲܕ ܐܝܼܙܲܓܲܕܵܐ ܪܘܼܚܵܢܵܝܵܐ.</l>
                    <l n="104">:ܘܐܲܟܼܪܸܙ ܥܝܼܪܹ̈ܐ ܩ̈ܠܹܐ ܚܲܕܬܹ̈ܐ ܒܐܸܕܼܢܲܝ̈ ܒܸܣܪܵܐ</l>
                    <l n="105">ܒܵܐܬ̤ܵܐ ܕܲܫܲܝܢܵܐ ܙܪܲܥ̣ ܨܒܼܝܵܢܹܗ ܒܐܲܪܥ ܒܸܣܪܵܐ܀</l>
                    <l n="106">:ܕܢܸܥܩܘܿܪ ܛܘܼܥܝܲܝ ܘܢܸܙܪܘܿܥ ܣܲܒܼܪܵܐ ܠܲܕܼܠܵܐ ܣܲܒܼܪܵܐ</l>
                    <l n="107">ܫܠܵܡܵܐ ܝܲܗ̣̄ܒܼ ܠܵܗ̇ ܥܝܼܪܵܐ ܠܡܲܝܼܪܝܲܡ ܒܫܘܼܪܵܝ ܡܸܠܵܘ̈ܗܝ.</l>
                    <l n="108">:ܕܢܸܫܪܹܐ ܦܟܼܪܹ̈ܐ ܕܗܵܝ̇ ܒܲܪܬܼ ܩܵܠܵܐ ܕܲܓܼܙܪܵ ܕܝܼܢܵܐ</l>
                    <l n="109">ܫܠܵܡܵܐ ܡܲܕܸܟ ܥܲܡ ܛܲܝܒܿܘܼܬܼܵܐ ܘܝܲܗ̣̄ܒܼ ܠܲܕܼܟܼܝܼܬܼܵܐ܀</l>
                    <l n="110">:ܕܲܢܫܝܼܓܼ ܡܸܪܬܼܵܐ ܕܲܙܪܲܥ̣ ܒܝܼܫܵܐ ܒܐܸܕܼܢܲܝ̈ ܚܵܘܣܵܐ</l>
                    <l n="111">ܫܠܵܡ ܠܟܼܝ ܡܲܪܝܲܡ ܓܸܢܣܵܗ̇ ܕܚܵܘܵܐ ܝܲܥܕܲܬ̤ ܡܵܘܬܿܐ.</l>
                    <l n="112">:ܕܦܸܐܪܵܐ ܕܡܸܢ̣ܟܝ ܫܵܪܹܐ ܦܟܲܪܹ̈ܐ ܕܡܵܝܘܿܬܼܘܼܬܼܵܐ</l>
                    <l n="113">ܫܠܵܡ ܠܟܼܝ ܐܲܢ̄ܬܿܬܼܵܐ ܒܝܼܪܲܬܼ ܒܸܣܪܵܐ ܕܒܸܢܝܵܢ ܐ̄ܢܵܫܵܐ܀</l>
                    <l n="114">:ܕܲܨܒ̣ܵܐ ܡܲܠܟܿܐ ܙܲܢܩܝܼܡ ܨܲܠܡܵܐ ܒܵܓܼܘ ܗܲܕܵܡܲܝ̈ܟܝ</l>
                    <l n="115">ܒܚܝܠܵܐ ܕܪܘܼܚܵܐ ܨܒ̣ܵܐ ܕܲܢܪܲܟܸܿܒܼ ܢܵܘܣܵܐ ܣܹܟܼܝ.</l>
                    <l n="116">:ܕܢܸܗܘܹܐ ܥܘܼܡܪܵܐ ܘܲܢܕܲܝܼܪ ܒܹܗ ܒܝܲܕ ܨܒܼܝܵܢܹܗ</l>
                    <l n="117">ܕܠܵܐ ܣܲܡܡܵܢܹ̈ܐ ܨܵܐܲܪ̈ܝܢ ܠܡܵܐ ܒܕܼܦܵܐ ܕܦܲܓܼܪܟܼܝ܀</l>
                    <l n="118">:ܕܲܢܒܲܕܩ ܒܹܗ ܥܲܠ ܫܘܼܠܛܵܢܵܐ ܕܵܝܲܠܕܗ ܟܲܣܝܵܐ</l>
                    <l n="119">ܪܲܒܿܐ ܢܸܗܘܹܐ ܐܵܦ ܩܲܫܝܼܫܵܐ ܘܲܫܒ݂ܚܝ ܡ̣ܢ ܟܠ.</l>
                    <l n="120">:ܘܢܵܣܸ̇ܒܼ ܕܲܪܓܼܵܐ ܘܲܫܡܵܐ ܪܲܒܵܐ ܕܫܹܡ ܐܝܼܬܼܘܼܬܼܵܐ</l>
                    <l n="121">ܠܹܗ ܬܸܬܼܝܼܗܸܒܼ ܪܫܵܢܘܼܬܼܵܐ ܕܟܼܘܼܪܣܵܝ ܕܵܘܝܼܕܼ܀</l>
                    <l n="122">:ܘܢܲܡܠܸܟ ܥܲܠ ܟܠ ܕܲܕܼܠܵܐ ܡܲܫܠܸܡ ܬܵܓܹܗ ܠܲܐܚܪܹܝܢ</l>
                    <l n="123">ܢܹܐܬܼܘܿܢ ܗܵܫܵܐ ܒܢܲܝ̈ ܚܸܪ̈ܚܹܐ ܠܒ̣ܝܼܫܲܝ̈ ܚܘܼܬܼܪܵܐ.</l>
                    <l n="124">:ܘܲܢܚܵܘܘܿܢ ܠܲܢ ܕܲܠܡ̇ܢ ܦܲܐܝ̈ܢ ܡܸܠܲܝ̈ ܥܝܼܪܵܐ</l>
                    <l n="125">ܢܩܘܡ ܐܸܘܛܹܟܹܐ ܦܲܥܵܠܐ ܕܙܹܐܦܵܐ ܥܲܡ ܬܲܠܡܝܼܕܼܵܘ̈ܗܝ܀</l>
                    <l n="126">:ܘܲܢܦܲܫܸܩ ܠܲܢ ܕܡܲܢ̣ܘ ܒܛܢܵܐ ܕܲܒܝܼܚܠ ܪܘܼܚܵܐ</l>
                    <l n="127">ܢܹܐܬܹܐ ܥܲܡܹܗ ܐܵܦ ܡܸܨܪܵܝܵܐ ܫܠܝܼܚܵܐ ܢܕܝܼܠܵܐ.</l>
                    <l n="128">:ܘܲܢܚܵܘܹܐ ܠܲܢ ܕܡܲܢ̣ܘ ܕܢܸܣܲܒ̣ ܟܘܼܪܣܵܝ ܕܵܘܝܼܕ</l>
                    <l n="129">ܢܩܘܼܡܘܼܢ ܥܲܡܗܘܿܢ ܐܵܦ ܡܲܪ̈ܵܚܹܐ ܕܲܒܼܝܵܘ̈ܡܵܬܲܢ܀</l>
                    <l n="130">:ܘܲܢܚܵܘܘܿܢ ܠܲܢ ܕܡܲܢ̣ܘܼ ܕܡܲܡܠܸܟ ܥܠ ܒܹܝܬܼ ܝܲܥܩܘܿܒܼ</l>
                    <l n="131">ܩܘܼܡ ܡܸܨܪܵܝܵܐ ܒܪܹܫ ܡܲܫܪܝܼܬܼܵܐ ܕܲܒܼܢܲܝ̈ ܓܲܒܵܟ.</l>
                    <l n="132">:ܘܠܲܒܸܒ̣ܘ ܣܕܪܹ̈ܐ ܕܚܲܝ̈ܠܵܘܵܬܼܵܟ ܠܘܼܩܒܲܠ ܩܘܼܫܬܵܐ</l>
                    <l n="133">ܠܘܵܬܼܵܟ ܚܵܢܹ̇ܐ ܢܝܼܫܵܐ ܕܡܠܬܿܢ ܝܲܬܿܝܼܪܵܐܝܼܬܼ܀</l>
                    <l n="134">:ܕܐܲܢ̄ܬܿ ܒܲܠܒܸܿܠܬܲܝܗܝ ܠܛܲܟܸܣܵܐ ܬܲܩܢܵܐ ܛܵܒ̣ ܡ̣ܢ ܟܠܢܵܫ</l>
                    <l n="135">ܡܸܢܵܟ ܢܸܒܲܥܲܬ̤ ܡܠܝܼܢܵܐ ܣܢܝܼܬܼܵܐ ܕܚܵܫܘܿܫܘܼܬܼܵܐ.</l>
                    <l n="136">:ܕܠܲܕܼܠܵܐ ܣܵܟ̣ܵܐ ܚܒܲܫ̣ܬܿ ܣܲܝܼܕܬܲܝܡ ܒܓܼܵܘ ܗܲܕܵܡܹ̈ܐ</l>
                    <l n="137">ܐܲܢ̄ܬܿ ܐܲܝܟ ܛܲܪܩܵܐ ܕܗܲܪ̈ܵܛܝܼܩܹܐ ܦܵܢܹ̇ܐ ܠܩܘܼܒܼܬܲܢ܀</l>
                    <l n="138">:ܕܡܲܢ̣ܘ ܒܲܛܢܵܐ ܕܐܲܟܼܪܸܙ ܥܝܼܪܵܐ ܒܐܸܕܼܢܲܝ̈ ܡܲܪܝܲܡ</l>
                    <l n="139">ܐܸܢܗܘ̤ ܡܸܠܬܼܵܐܬܲܚܬܲܝ ܢܲܦ̣ܫܹܗ ܕܢܸܗܘܹܐ ܒܸܣܪܵܐ.</l>
                    <l n="140">ܡܵܢܲܐ ܗ̄ܝ̣ ܕܐܲܠܲܨܲܬܼ ܕܪܘܼܚܵܐ ܕܢܹܐܬܹܿܐ ܘܢܸܓܡܘܿܪܒܲܛܢܹܗ.</l>
                    <l n="141">ܡܸܛܠ ܡܵܢܵܐ ܠܵܘ ܗܘ̤ ܪܲܟܸܿܒܼ ܝܵܬܹܗ ܒܟܲܪܣܵܐ܀</l>
                    <l n="142">ܕܲܢܚܸܬܼ ܪܘܼܚܵܐ ܘܚܲܝܠܹܗ ܕܐܲܒܼܵܐ ܘܟܸܢ ܐܸܬܼܪܲܟܲܒܼ.</l>
                    <l n="143">ܐܸܡܲܬܼܝ ܫܲܒܼܩܹܗ ܠܫܸܡ ܐܝܼܬܼܘܼܬܼܵܐ ܕܥܲܡ ܝܵܠܘܿܕܗ.</l>
                    <l n="144">:ܕܗܵܫܵܐ ܝܲܗ̣̄ܒܼ ܠܹܗ ܫܡܵܐ ܥܸܠܵܝܵܐ ܕܩܲܕܿܝܼܫܘܼܬܼܵܐ</l>
                    <l n="145">ܓܠܝܼ ܘܦܲܫܸܩ ܠܲܢ ܐ̄ܪ̈ܵܙܹܐ ܟܣ̈ܝܵܐ ܕܲܣܬܿܝܪ̈ܵܬܼܵܟ܀</l>
                    <l n="146">:ܕܐܲܝܟܲܢ ܨܵܐܪܹܗ ܪܘܼܚܵܐ ܒܟܲܪ ܣܵܐ ܠܡܸܠܬܹܗ ܕܐܲܒܼܵܐ</l>
                    <l n="147">:ܐܲܝܟܲܢ ܓܲܫܸܡ ܠܲܕܼܠܵܐ ܕܘܼܫܡܵܐ ܪܘܚܵܐ ܠܪܘܼܚܵܐ</l>
                    <l n="148">:ܘܐܲܝܟܲܢ ܐܸܚܲܕ ܥܘܼܒܵܐ ܙܥܘܿܪܵܐ ܠܲܐܚܝܼܕ ܟܠܵܐ</l>
                    <l n="149">ܐܲܝܟܲܢ ܦܲܣܩܗ̇ ܠܐܲܡܝܼܢܘܼܬܹܗ ܕܲܕܼܠܵܐ ܫܘܼܪܵܝ܀</l>
                
                <pb ed="" n="f.23r"/>
                
                    <l n="150">:ܘܫܲܪܝܼ ܕܢܸܗܘܹܐ ܗܵܘܝܵܐ ܚܲܕܼܬܵܐ ܕܠܵܐ ܨܒܼܝܵܢܹܗ</l>
                    <l n="151">ܕܡܲܢ̣ܘ ܒܸܣܪ̈ܐ ܕܪܲܟܸܿܒܼ ܪܘܼܚܵܐ ܒܓܼܵܘ ܗܲܕܵܡܹ̈ܐ.</l>
                    <l n="152">:ܒܸܣܪܵܐ ܗ̄ܘ̣ ܕܝܼܠܹܗ ܐ[؟] ܡ̣ܢ ܦܲܓܼܪܵܐ ܕܡܲܪܝܲܡ ܐܝܼܬܼܵܘܗܝ</l>
                    <l n="153">ܒܕܝܼܠܸܗ ܫܲܚܠܸܦ ܢܲܦܫܹܗ ܠܒܸܣܪܵܐ ܐܵܘ ܒܲܕܼܝܵܢܲܢ܀</l>
                    <l n="154">ܓܠܚ ܘܒܲܕܼܩ ܠܲܢ ܕܢܸܕܲܥ ܢܝܼܫܵܟ ܚܵܢܹ̇ܐ ܠܬܼܵܘܫܵܐ.</l>
                    <l n="155">ܐܸܢ ܕܝܼܠܹܗ ܗܘ̤ ܟܝܵܢܵܐ [ܟܝܵܢܵܐ] ܕܗܘܵܐ ܒܸܣܪܵܐ ܒܟܲܪܣܵܐ.</l>
                    <l n="156">:ܡܵܕܲܝܢ ܕܲܓܵܠ ܫܘܼܘܕܵܝ ܡܸܠܵܘ̈ܗܝ ܕܲܠܘܵܬܼ ܕܘܵܝܼܕ</l>
                    <l n="157">ܘܐܸܢ ܗ̄ܘ̣ ܒܸܣܪܵܐ ܕܪܲܟܸܿܒܼ ܒܚܲܝܠܵܐ ܕܝܼܠܹܗ܀</l>
                    <l n="158">:ܡܵܕܹܝܢ ܕܝܼܠܹܗ ܩܵܘܝܼ ܒܕܼܝܼܠܹܗ ܕܠܵܐ ܫܘܼܚܠܵܦܵܐ</l>
                    <l n="159">ܘܐܸܢ ܕܹܝܢ ܫܲܚܠܸܦ ܝܵܬܹܗ ܒܕܼܝܼܠܹܗ ܐܵܘ ܒܲܐܚܪܹܢܵܐ.</l>
                    <l n="160">:ܡܵܕܹܝܢ ܒܲܫܡܵܐ ܩܢܹܐ ܐܝܼܬܼܘܼܬܼܵܐ ܘܠܵܘܒܲܥܒܼ̈ܕܹܐ</l>
                    <l n="161">ܠܲܝܬܿ ܠܐܝܼܬܼܘܼܬܼܵܐ ܕܦܵܣܸ̇ܩ ܙܲܒ̣ܢܵܐ ܠܲܐܡܝܼܢܘܼܬܹܗ܀</l>
                    <l n="162">:ܘܐܸܢ ܡܸܬܼܦܲܣܩܵܐ ܠܵܘ ܐܝܼܬܼܘܼܬܼܵܐ ܗ̄ܝ̣ ܐܸܠܵܐ ܕܙܲܒ̣ܢܵܐ ܗ̄ܝ̣</l>
                    <l n="163">ܠܲܢ ܠܵܐ ܢܸܗܘܹܐ ܕܗܵܕܹܐ ܢܹܐ ܡܲܪ ܐܲܝܟ ܛܵܠܘܡܹ̈ܐ.</l>
                    <l n="164">:ܐܸܠܵܐ ܕܢܵܘܕܹܿܐ ܕܟܼܠ ܐܝܼܬܼܘܼܬܼܵܐ ܗ̄ܝ̣ ܕܠܵܐ ܫܘܼܠܵܡܵܐ ܗ̄ܝ̣</l>
                    <l n="165">ܠܵܐ ܓܝܪ ܪܵܘܡܵܐ ܐܵܦܠܵܐ ܥܘܼܡܩܵܐ ܘܠܵܐ ܟܠ ܕܲܒܼܗܘܿܢ܀</l>
                    <l n="166">:ܡܨܝܢ ܕܲܢܙܝܥܘܼܢ ܒܸܢܝܵܢ ܡܸܠܬܼܵܐ ܕܬܼܵܘܝܼܬܼ ܢܲܦܫܲܢ</l>
                    <l n="167">ܠܵܐ ܢܗܘܹܐ ܠܲܢ ܣܲܒܼܪܵܐ ܐ̄ܚܪܹܢܵܐ ܕܢܸܫܬܲ ܒܼܗܼܵܪܒܹܗ.</l>
                    <l n="168">:ܐܸܠܵܐ ܒܗܵܕܹܐ ܕܠܵܐ ܐܸܬܼܒܲܨܲܪ ܡܸܠܬܐ ܒܲܦܓܼܪܲܢ</l>
                    <l n="169">ܡ̈ܠܝܼܠܹܐ ܘܚܲܪ̈ܫܹܐ ܢܩܥܘܿܢ ܥܲܡ̇ܢ ܒܩܵܠܵܐ ܘܫܸܬܼܩܵܐ܀</l>
                    <l n="170">:ܕܡܸܠܬܹܗ ܕܐܲܒܼܵܐ ܕܠܵܐ ܫܘܼܚܠܵܦܵܐ ܩܵܘܝ ܒܕܼ ܝܠܹܗ</l>
                    <l n="171">ܠܵܐ ܗ̄ܘ̣ܵܐ ܟܝܵܢܹܗ ܫܲܚܠܸܦ ܘܲܗܘ̤ܵܐ ܒܸܣܪܵܐ ܫܝܼܛܵܐ.</l>
                    <l n="172">:ܐܸܠܵܐ ܒܸܣܪܵܐ ܫܩ݂ܲܠ ܡ̣ܢ ܕܝܼܠܲܢ ܘܝܲܩܪܹܗ ܒܕܼܝܠܹܗ</l>
                    <l n="173">ܕܝܠܹܗ ܩܵܘܝܼ ܟܝܵܢܹܗ ܒܫܘܼܒܼܚܹܗ ܕܠܵܐ ܫܘܼܓ̣ܢܵܝܵܐ܀</l>
                    <l n="174">:ܘܕܼܝܼܠܲܢ ܕܼܫܩ݂ܲܠ ܥܲܒܼܕܹܗ ܥܲܡܹܗ ܚܲܕܼ ܒܐܝܼܩܪܵܐ</l>
                    <l n="175">ܠܵܘ ܠܲܗܘܵܝܵܐ ܕܒܸܣܪܵܐ ܐܸܬ̣ܵܐ ܟܸܣܹܐ ܡ̣ܢ ܟܠܵܐ.</l>
                    <l n="176">:ܒܣܪܐ ܪܲܟܲܒܼ ܕܲܢܒܲܕ݂ܩ ܒܹܗ ܥܲܠ ܟܲܣܝܘܼܬܹܗ</l>
                    <l n="177">ܩܚܸ̇ܠܐ ܕܪܘܼܚܵܐ ܪܲܟܸܿܒܼ ܐ̄ܢܵܫ̈ܐ ܡ̣ܢ ܒܲܪܬܼ ܐ̄ܢܵܫ̈ܐ܀</l>
                    <l n="178">:ܕܲܒܼܓܲܝܘܼܬܹܗ ܢܸܚܙܘܿܢ ܐ̄ܢܵܫ̈ܐ ܠܲܟܼܣܹܐ ܡ̣ܢ ܟܠ</l>
                    <l n="179">ܕܠܵܐ ܣܲܡܡܵܢܹ̈ܐ ܕܲܙܘܲܥ̣ ܐ̄ܢܵܫܵܐ ܨܲܪܹܗ ܒܟܲܪܣܵܐ.</l>
                    <l n="180">:ܕܢܵܘܪܸܒܼ ܒܲܛܢܗ ܠܥܸܠ ܡ̣ܢ ܛܲܟܼܣܵܐ ܕܲܟܼܢܵܘ̈ܬܹܗ</l>
                    <l n="181">ܒܪܘܼܚܵܐ ܓܲܒܼܠܹܗ ܘܲܡ̣ܠܵܝܗܝ ܪܘܼܚܵܐ ܕܚܹܝܠ ܨܒܼܝܵܢܹܗ܀</l>
                    <l n="182">:ܕܡ̣ܢ ܡܲܠܝܘܼܬܹܗ ܢܸܬܸܿܠ ܚܲܝܹ̈ܐ ܘܢܲܚܸܐ ܠܕܠܵܐ</l>
                    <l n="183">ܓܡܝܼܪܵܐ ܥܲܒܼܕܹܗ ܘܲܡܒܲܠܡܵܢܵܐ ܒܦܲܓܼܪܵܐ ܘܢܲܦ̣ܫܵܐ.</l>
                    <l n="184">:ܕܲܢܚܪ ܒܹܗ ܦܲܓܼܪܵܐ ܘܢܲܦ̣ܫܵܐ ܡ̣ܢ ܥܲܒܼܕܘܼܬܼܵܐ</l>
                    <l n="185">ܐܲܝܟ ܪܹܫܝܼܬܼܵܐ ܓܒܼܝܵܗܝ ܡ̣ܢ ܟܠܵܐ ܡܲܬܼܩܸܢ ܟܠ܀</l>
                    <l n="186">:ܕܢܸܬܸܿܠ ܒܐܝܼܕܹܗ ܚܲܝܹ̈ܐ ܠܕܠܵܐ ܕܠܵܐ ܫܘܼܠܵܡܵܐ</l>
                    <l n="187">ܚܕܝܼܘ ܪ̈ܘܼܚܵܢܹܐ ܒܩ̈ܠܵܐ ܚܲܕܬܵܐ ܕܣܘܼܒܵܪ ܒܲܛܢܹܗ.</l>
                    <l n="188">:ܘܫܲܪܝܼܘ ܚܵܢܹ̇ܝܢ ܠܢܝܼܫܵܐ ܕܫܲܝܢܵܐ ܕܲܠܘܵܬܼ ܐ̄ܢܵܫ̈ܐ</l>
                    <l n="189">ܣܒܲܪܬܼܵܐ ܚܟܲܬܵܐ ܙܪܲܥ ܓܲܒܼܪܝܹܠ ܒܐܸܕܼܢܲܝ̈ ܡܲܪܝܼܡ܀</l>
                    <l n="190">:ܒܲܛܢܵܐ ܚܲܕܼܬܐ ܕܠܵܐ ܒܲܟܼܝܵܢܵܐ ܕܲܙܪܲܥ̣ ܐ̄ܢܫ̈ܐ</l>
                    <l n="191">ܒܬܼܘܼܠܬܼܵܐ ܕܕܝܼܬܼܵܐ ܛܲܥܬܲܬ̤ ܦܹܐܪܵܐ ܕܙܲܪܥܹܗ ܩܵܠܵܐ.</l>
                    <l n="192">:ܘܗܲܠܸܠ ܪܘܼܚܵܐ ܒܟܸܢܵܪ ܢܲܦ̣ܫܹܗ ܩܵܠ ܬܸܫܒܘܿܚܬܐ</l>
                    <l n="193">ܩܵܠ ܬܵܘܕܝܼܬܼܵܐ ܦܸܪܥܲܬ̤ ܐܲܓܼܪܵܐ ܕܒܲܛܢܵܐ ܚܲܕܼܬܵܐ܀</l>
                    <l n="194">:ܒܪܝܼܟ ܟܲܓܼܒܼܵܐ ܠܹܗ ܥܘܼܡܪܵܐ ܠܚܘܼ ܒܹܗ [ܒ]ܓܼܵܘ ܗܲܕܵܡܲܝ̈</l>
                    <l n="195">ܫܵܘܹ̇ܐ ܠܫܘܼܒܼܚܵܐ ܡ̣ܢ ܟܠܦܘܼܡܝܼ̈ܢ ܡܲܬܼܩܸܢ ܟܠܵܐ.</l>
                    <l n="196">:ܕܲܒܼܡܲܟܿܝܼܕܘܼܬܼܝ ܨܒܼܵܐ ܕܲܢܪ ܡܪܸܡ ܠܥܲܦܪܹܗ ܕܐܵܕܼܵܡ</l>
                    <l n="197">ܒܝܲܪܚܵܐ ܩܲܕܼܡܵܐ ܙܪܲܥ̣ ܓܲܒܼܪܝܼܠ ܒܲܛܢܵܐ ܒܐܕܼܢ̈ܝܗ̇܀</l>
                    <l n="198">:ܘܫܘܚܲܬ̤ ܫܸܒܠܵܐ ܕܠܲܚܸܡ ܚܲܝܹ̈ܐ ܫܝܼܥܵܝܵܐ</l>
                    <l n="199">:ܐܲܛܥܸܡ ܚܝܠ ܚܲܝܘܼܬܼܵܐ ܒܣܲܬܿܐ ܕܦܲܓܼܪܵܗ̇</l>
                    <l n="200">ܘܛܥܢܲܬ̤ ܣܓܼܘܼܠܵܐ ܡܲܦܲܨܚ ܟܠܵܐ ܒܟܲܢܘܿܢ ܝܼܪܚܵܐ: </l>
                
                <pb ed="" n="f.23v"/>
                
                    <l n="201">:ܒܙܲܒܼܢܵܐ ܕܒܸܛܢܲܬ̤ ܐܲܪܥܵܐ ܒܪܵܫܝܼܬܼ ܠܐܵܓܼܵܡ ܒܘܼܟܼܪܵܐ</l>
                    <l n="202">:ܒܹܗ ܐܸܬܼܪܲܟܲܒ ܐܵܕܼܵܡ ܕܲܬܸܪܹܝܬ ܒܐܲܪܥܵܐ ܕܦܲܕܼܪܵܗ̇</l>
                    <l n="203">ܚܲܕ ܪܘܼܚܵܢܵܐ ܗܘ̤ܵܐ ܐܝܼܙܲܓܲܕܵܐ ܒܣܘܼܒܵܪ ܒܲܛܢܹܗ.</l>
                    <l n="204">:ܘܲܒܼܝܘܿܡ ܝܠܲܕܹܗ ܢܚܸܬܼܘ ܣܲܓܝܼ̈ܐܹܐ ܘܝܲܒܸܿܒ̣ܘ ܫܘܼܒܼܚܵܐ</l>
                    <l n="205">ܝܲܗ̣̄ܒܼ ܠܵܗ̇ ܐܬ̤ܐ ܥܝܼܪܵܐ ܠܡܲܪܝܲܡ ܠܫܘܼܪܵܪܒܲܛܢܵܗ̇܀</l>
                    <l n="206">:ܦܹܐܪܵܐ ܕܗܲܒܸܿܒܼ ܒܦܲܓܼܪܹ̈ܐ ܥܲܡܪܹ̈ܐ ܕܲܣܹܐܒ̣ܘ ܘܲܒ̣ܠܝܼܘ</l>
                    <l n="207">ܗܵܐ ܠܲܡ ܒܸܛܢܲܬ̤ ܐܵܦ ܐܹܝܫܒܲܥ ܕܠܵܐ ܣܘܼܟܵܝܵܐ.</l>
                    <l n="208">:ܘܗܵܢܵܐ ܝܲܪܚܵܐ ܕܸܫܬܿܐ ܐܝܼܬܼܵܘܗܝ ܠܡܸܢܝܵܢ ܒܲܛܢܵܗ̇</l>
                    <l n="209">ܒܛܝܼܢ ܐܝܼܙܓܲܕܵܐ ܕܲܩܕܼܵܡ ܡܲܠܟܿܐ ܕܠܵܐ ܣܘܼܟܵܝܵܐ܀</l>
                    <l n="210">:ܘܲܒܛܝܼܢ ܡܲܠܟܿܐ ܠܒܲܪ ܡ̣ܢ ܛܲܟܼܣܵܐ ܕܠܵܐ ܙܘܼܘܵܓܼܵܐ</l>
                    <l n="211">ܛܥܢܲܬ̤ ܡܲܪܝܲܡ ܥܘܼܬܼܪܵܐ ܪܲܒܿܐ ܒܓܼܵܘ ܗܲܕܵܡܹ̈ܝܗ̇.</l>
                    <l n="212">:ܘܚܸܙܩܲܬ̤ ܕܬܹܐܠܲܦ ܡܸܢܲܝ̈ ܥܝܼܪܵܐ ܒܝܲܕ ܢܸܣܝܵܢܵܐ</l>
                    <l n="213">ܥܸܠܲܬ̤ ܐܸܠܦܐ ܛܥܝܼܢܲܬ̤ ܥܘܼܬܼܪܵܐ ܠܒܹܝܬܼ ܡܸܣܟܹܿܢܹ̈ܐ܀</l>
                    <l n="214">:ܘܥܲܬܲܪ ܡ̣ܢ ܫܸܠܝ ܥܘܼܒܵܐ ܥܲܩܪܵܐ ܒܩܵܠ ܦܸܬܼܓܵܡܹ̈ܝܗ̇</l>
                    <l n="215">ܫܵܠܡܵܐ ܝܸܗܒܲܬ̤ ܒܝܲܪܬܼ ܡܲܠܟܿܐ ܠܐܸܡܹܗ ܕܥܲܒܼܕܵܐ.</l>
                    <l n="216">:ܘܫܲܪܝܼ ܕܵܐܸ̇ܨ ܥܘ̤ܠܵܐ ܒܟܲܪܣܵܐ ܠܘܼܩܒܲܠ ܡܵܪܹܗ</l>
                    <l n="217">ܐܘܿ ܒܲܛܢ̈ܬܼܵܐ ܕܡ̣ܢ ܒܲܛܢܲܝ̈ܗܹܝܢ ܩܢܲܝ̈ ܒܘܼܝܵܢܵܐ܀</l>
                    <l n="218">:ܐܘܿ ܐܸܡܗ̈ܬܼܵܐ ܕܡ̣ܢ ܥܘ̤ܠܲܝܗܹ̈ܝܢ ܡܸܬܼܚܲܟܿܡ̈ܢ ܗ̄ܘ̣̈ܝ</l>
                    <l n="219">ܛܥܝܼܢܵܐ ܥܩܲܪܬܼܵܐ ܩܵܠܵܐ ܕܲܟܼܒܼܝܼܒ̣ ܕܡܲܟܼܪܸܙ ܣܲܒܼܪܵܐ.</l>
                    <l n="220">:ܛܥܝܼܢܵܐ ܒܬܼܘܼܠܬܵܐ ܫܘܼܡܠܵܝ ܐ̄ܪܵܙܵܐ ܘܣܘܼܢܵܝ ܥܲܡܡܹ̈ܐ</l>
                    <l n="221">ܫ̣ܡܲܥ ܟܵܪܘܿܙܵܐ ܩܵܠܵܐ ܕܐܸܡܹܗ ܕܲܡܠܸܟ ܡܲܠܟܹ̈ܐ܀</l>
                    <l n="222">:ܘܲܚܕܿܝܼ ܠܩܘܼܒܼܠܵܗ̇ ܘܚܲܕܿܝ ܠܐܸܡܹܗ ܒܪܘܼܚ ܓܸܠܝܵܐ</l>
                    <l n="223">ܥܩܲܪܬܼܵܐ ܣܸܘܚܲܬ̤ ܠܘܼܩܒܲܠ ܒܲܛܢܵܐ ܕܲܒܼܬܼܘܼܠܘܼܬܼܵܐ</l>
                    <l n="224">:ܘܲܥܢܵܬ̤ ܘܐܸܡܪܲܬ̤ ܕܲܒܼܪܝܼܟ ܝܼܠܲܕܼܚ̣ ܡ̣ܢ ܟܠ ܝܲܠܕܝܼ̈ܢ</l>
                    <l n="225">ܡܲܢ̣ܘܼ ܝܲܗܒܼܠܵܗ̇ ܠܲܡܓܲܙܵܝܬܿܐ ܕܬܸܥܘܿܠ ܨܐܕܹܝܗ̇܀</l>
                    <l n="226">:ܐܲܢ̄ܬܿܬܼܵܐ ܪܸܫܘܲܬ̤ ܕܬܸܗܘܹܐ ܐܸܡܵܐ ܠܡܵܪܵܐ ܕܕܠܵܐ</l>
                    <l n="227">ܫܸܡܲܥܲܬ̤ ܡܲܪܝܼܡ ܕܫܲܪ ܦܸܬܼܓܼܵܡܵܘ̈ܗܝ ܕܪܘܼܚܢܵܝܵܐ.</l>
                    <l n="228">:ܘܲܩܢܵܬ̤ ܣܲܒܼܪܵܐ ܕܠܵܐ ܦܘܼܠܵܓܵܐ ܒܓܼܵܘ ܪܸܥܝܵܢܵܗ̇</l>
                    <l n="229">ܠܒܿܝܼܬܿܐ ܗܸܦܟܲܬ̤ ܥܲܡ ܡܵܘܗܲܒܼܬܼܵܐ ܕܛܥܝܼܢܵܐ ܗ̄ܘ̣ܵܬܼ܀</l>
                    <l n="230">:ܘܲܡܣܪܿܝܵܐ ܗ̄ܘ̣ܵܬܼ ܕܐܸܡܲܬܼܝ ܬܸܚܙܹܐ ܣܲܒܼܪܵܐ ܒܓܸܠܝܵܐ</l>
                    <l n="231">ܝܲܪ̈ܝܹܐ ܬܸܫܥܵܐ ܒܐܸܠܦܵܐ ܕܦܲܓܼܵܪܵܗ̇ ܣܸܬܼܪܲܬ̤ ܥܘܼܬܼܪܵܗ.</l>
                    <l n="232">:ܥܕܲܡܵܐ ܕܢܵܚܲܬ̤ ܒܲܠܡܹܐܝܢ ܝܲܠܕܵ ܐܒܛܲܟܼܣܵܐ ܕܥܘ̤̈ܠܹܐ</l>
                    <l n="233">ܪܕܲܬ̤ ܒܹܝܬܼ ܓܲܠܠܹ̈ܐ ܕܡܹܐܟܠܲܩܲܪܨܵܐ ܕܡ̣ܢ ܡܲܪ̈ܚܹܐ܀</l>
                    <l n="234">:ܥܕܲܡܵܐ ܕܢܵܚܲܬ̤ ܒܓܼܵܘ ܒܹܝܬܼ ܠܚܸܡ ܐܲܝܟ ܣܘܼܟܵܝܵܐ</l>
                    <l n="235">ܢܦܲܩ̣ ܦܘܼܩܕܵܢܵܐ ܡ̣ܢ ܐܵܓܼܘܿܣܛܘܿܣ ܡܲܠܟܵܐ ܕܥܲܡܡܹ̈ܐ.</l>
                    <l n="236">:ܕܕܠܢܵܫ ܢܲܟܼܬܸܿܒܼ ܢܲܦ̣ܫܹܗ ܒܐܲܬܼܪܹܗ ܒܲܟܼܣܸܦ ܪܹܫܵܐ</l>
                    <l n="237">ܚܙ݂ܲܩ ܐܵܦ ܝܵܘܣܸܦ ܠܲܐܬܼܪܵܐ ܕܲܝܗܘܼܕ ܠܩܘܼܪܝܲܬܼ ܕܵܘܝܼܕ܀</l>
                    <l n="238">:ܘܲܕܼܒܲܪ ܥܲܡܹܗ ܡܟܼܝܼܪܲܬܼ ܢܲܦ̣ܫܹܗ ܐܲܝܟ ܦܘܼܩܕܵܢܵܐ</l>
                    <l n="239">ܦܘܼܩܕܵܢ ܡܲܠܟܿܐ ܐܲܪܥܵܢܵܝܵܐ ܟܲܢܸܫ ܐ̄ܢܫ̈ܐ.</l>
                    <l n="240">:ܕܢܼ[...]ܬܘܿܒܼ ܐܸܢܘܿܢ ܬܚܹܝܬܼ ܫܘܼܠܛܵܢܵܐ ܕܪܹܫܵܢܘܼܬܹܗ</l>
                    <l n="241">ܗܘ̤ܵܐ ܦܘܼܩܕܵܢܵܐ ܕܲܟܼܣܸܦ ܪܹܫܵܐ ܠܥܸܠܲܬܼ ܚܲܝܹ̈ܐ܀</l>
                    <l n="242">:ܘܐܲܟܼܬܸܒܼ ܐܸܢܘܿܢ ܠܲܒܼܢܲܝ̈ܢܵܫܵܐ ܫܛܵܪ ܚܹܐܪܘܼܬܼܵܐ</l>
                    <l n="243">ܒܥܸܠܲܬܼ ܡܲܠܟܿܐ ܫܡ݂ܲܥ ܥܲܠ ܡܲܠܟܿܐ ܕܲܕܼܢܲܚ̣ ܒܲܝܗܘܼܕܼ.</l>
                    <l n="244">:ܘܫܲܪܝܼܘ ܐ̄ܢܵܫ̈ܐ ܠܡܸܟܼܬܼܒܼ ܒܲܫܡܹܗ ܫܛܵܪ ܚܲܝ̈ܗܘܿܢ</l>
                    <l n="245">ܪܸܡܙܵܐ ܢܲܓܼܕܹܗ [ܠܡܲܠܟܵܐ ܕܐܲܪܥܵܐ] ܠܘܵܬܼܦܘܼܩܕܵܢܵܐ܀</l>
                    <l n="246">:ܕܒܼܐܝܕܹܗ ܢܸܓܼܠܹܐ ܪܹܫܵܢܘܼܬܼܵܐ ܕܡܲܠܟܿܘܼܬܼܪܵܘܡܵܐ</l>
                    <l n="247">ܒܩܘܼܪܝܲܬܼ ܕܵܘܝܼܕܼ ܫܠܸܡܘ ܡܘܼܠܟܵܢܹ̈ܐ ܕܲܠܘܵܬܼ ܕܵܘܝܼܕܼ.</l>
                    <l n="248">ܘܢܚ̣ ܐܵܦ ܪܲܗܛܵܐ ܕܲܢܒܼܝܼܘܼܬܼܵܐ ܒܓܼܵܘ ܒܹܝܬܼ ܠܚܸܡ: </l>
                    <l n="249">ܥܨܵܐܘܼܗ̇ ܚܸܒܼܠܹ̈ܐ ܠܹܐܠܵܦܐ ܛܥܲܝܼܢܲܬ̤ ܥܘܼܬܼܪܵܐ ܕܟܼܠܵܐ܀</l>
                
                <pb ed="" n="f.24r"/>
                
                    <l n="250">:ܘܦܸܬܚܲܬ̤ ܓܲܙܵܐ ܩܕܼܵܡ ܪ̈ܘܼܚܵܢܹܐ ܘܦܲܓܼܪ̈ܵܢܵܝܹܐ</l>
                    <l n="251">ܪܸܡܙܵܐ ܟܲܣܝܵܐ ܟܲܢܸܫ ܐܸܢܘܿܢ ܠܲܫܡܲܝܵܢܹ̈ܐ.</l>
                    <l n="252">:ܘܢܚܸܬܼܘ ܘܐܲܟܼܪܸܙܘ ܣܲܒܼܪܵܐ ܛܵܒܼܵܐ ܠܲܕܼܠܵܐ ܣܲܒܼܪܵܐ</l>
                    <l n="253">ܗܘ̤ܵܘ ܩܵܠܲܝ̈ܗܘܿܢ ܐܲܝܟ ܫܝܼܦܘܼܪܹ̈ܐ ܘܐܲܟܼܪܸܙܘ ܒܸܐܪܥܵܐ܀</l>
                    <l n="254">:ܕܩܘܼܡܘ ܛܲܒܝܼ̈ܥܹܐ ܘܢܲܦܸܨܘ ܝܘܼܩܪܵܐ ܕܫܸܢܲܬ̤ ܥܵܘܠܵܐ</l>
                    <l n="255">ܣܒܲܪܬܵܐ ܥܠܲܝܟܘܿܢ ܩܵܢܘ ܪ̈ܘܼܚܵܢܹܐ ܠܦܲܓܼܪ̈ܵܢܵܝܹܐ.</l>
                    <l n="256">:ܬܵܘ ܣܲܒ̣ܘ ܡܲܓܢ ܫܛܵܪ ܚܵܘܒܲܝ̈ܗܘܿܢ ܒܡܲܠܟܵܐ ܕܲܕܢܲܚ</l>
                    <l n="257">ܠܪ̈ܥܵܘܵܬܼܵܐ ܓܠܵܐܘܗܝ ܠܐ̄ܪܵܙܵܐ ܕܪܵܥܹܐ ܠܟܼܠܵܐ܀</l>
                    <l n="258">:ܘܐܲܠܸܦ ܐܸܢܘܿܢ ܫܪܵܪܵܐ ܓܲܠܝܵܐ ܒܥܘܼܠܵܐ ܘܐܸܡܹܗ</l>
                    <l n="259">:ܫܡܲܥ̣ܘ ܦܲܓܼܪ̈ܵܢܹܐ ܡ̣ܢ ܪ̈ܘܼܚܵܢܹܐ ܡܘܼܠܟܵܢ ܚܲܝܹ̈ܐ</l>
                    <l n="260">:ܘܟܲܢܸܫ ܐܸܢܘܿܢ ܩܵܠ ܡܘܼܠܟܵܢܵܐ ܠܘܵܬܼ ܣܘܼܥܪܵܢܵܐ</l>
                    <l n="261">ܨܝܕ ܒܲܝܬܵܝܹ̈ܐ ܫܠܲܚܘ ܪ̈ܘܼܚܵܫܹܐ ܩܐܲܥܝܼܪܘ ܐܸܢܘܿܢ..</l>
                    <l n="262">:ܘܨܝܕ ܒܼܪ̈ܵܝܹܐ ܫܲܕܲܪ ܪܸܡܙܹܗ ܘܟܲܢܸܫ ܐܸܢܘܿܢ</l>
                    <l n="263">ܠܲܒܼܢܲܝ̈ ܒܲܝܬܵܐ ܫܲܪܲܪ ܐܵܢܘܿܢ ܒܝܲܕ ܡܘܼܠܟܵܢܵܐ.</l>
                    <l n="264">:ܘܲܠܪ̈ܚܝܼܩܹܐ ܠܲܒܸܒܼ ܐܸܢܘܿܢ ܒܟܼܵܘܟܲܒܼ ܢܘܼܗܪܵܐ</l>
                    <l n="265">ܥܲܡ ܓܵܘܵܝܹ̈ܐ ܡܲܠܸܠ ܥܲܡܗܘܿܢ ܒܝܲܕ ܡܲܠܵܠܹ̈ܐ܀</l>
                    <l n="266">:ܘܲܠܒܪ̈ܵܝܹܐ ܐܲܫܡܲܥ ܐܸܢܘܿܢ ܒܝܲܕ ܫܲܬܝܼ̈ܩܹܐ</l>
                    <l n="267">ܟܘܟܒܵܐ ܫܲܕܲܪ ܐܲܝܟ ܐܝܼܙܓܲܕܐ ܒܵܬܲܪ ܥܲܡܡܹ̈ܐ.</l>
                    <l n="268">:ܕܢܹܐܬܘܢ ܢܸܚܙܘܿܢ ܦܘܼܪܩܵܢ ܚܲܝܹ̈ܐ ܕܲܒܼܓܵܘ ܥܲܡܡܹ̈ܐ</l>
                    <l n="269">ܐ̄ܪܵܙܵܢܵܐܝܼܬܼ ܡܲܠܸܠ ܥܲܡܗܘܿܢ ܒܙܵܘܥܲܝ̈ ܢܲܦܫܵܐ..</l>
                    <l n="270">:ܘܒܼܵܐܬ̤ܵܐ ܕܢܘܗܪܵܐ ܚܵܘܝܼ ܐܸܢܘܿܢ ܐܘܼܪܚܵܐ ܕܚܲܝܹ̈ܐ</l>
                    <l n="271">ܒܗ̇ܘ ܡܵܐ ܕܲܛܥܵܘ ܚܲܟܸܿܡ ܐܸܢܘܿܢ ܠܡܹܐܠܲܦ ܩܘܼܫܬܐ.</l>
                    <l n="272">:ܡܸܣܬܲܓܲܕܵܢܹ̈ܐ ܥܒܼܵܕ ܗܲܕܝܵܐܐ ܩܕܼܵܡ ܣܵܓܘܿܕܹ̈ܐ</l>
                    <l n="273">ܒܟܲܠܕܵܝܘܼܬܼܵܐ ܛܥ̣ܵܘ ܛܵܥܲܝܵ̈ܐ ܘܐܲܥܸܠܘ ܚܸܠܩܸ̈ܐ܀</l>
                    <l n="274">:ܘܲܠܢܲܗܝܼܪܹ̈ܐ ܥܒܵܕ ܡܵܪ݁ܲܝܐ ܕܡܵܘܬܵܐ ܘܚܲܝܹ̈ܐ</l>
                    <l n="275">:ܠܟܼܵܘܟܒܼܵܐ ܝܲܗܒܘܼܗ̇ ܠܪܹܫܵܢܘܼܬܼܵܐ ܘܲܠܫܘܼܥܒܵܕܵܐ</l>
                    <l n="276">:ܘܫܲܥܒܸܕ ܐܸܢܘܿܢ ܬܚܹܝܬܼ ܡܵܪܘܼܬܹܗ ܒܗ̇ܘ ܡܵܐ ܕܲܣܥܲܪܘ</l>
                    <l n="277">ܚܙܵܬܼܵܐ ܕܢܘܼܗܪܵܐ ܚܵܘܝܼ ܐܸܢܘܿܬ ܠܲܒܼܢܲܝ ܛܘܼܥܝܲܝ܀</l>
                    <l n="278">:ܕܡܲܪ̈ܗܸܛ ܗ̄ܘ̣ܵܐ ܠܵܗ̇ ܚܲܕ ܡ̣ܢ ܥܝܼܪܹ̈ܐ ܩܕܼܵܡ ܥܲܝܢܲܝ̈ܗܘܿܢ</l>
                    <l n="279">:ܠܵܐ ܗ̄ܘ̣ܵܐ ܟܝܵܢܵܐ ܬܠܹܐ ܒܲܪܩܝܼܥܵܐ ܢܚܸܬܼ ܨܐܕܲܝܗܘܿܢ</l>
                    <l n="280">:ܐܸܠܵܐ ܪܸܡܙܵܐ ܕܡܸܬܚܵܘܹܐ ܗ̄ܘ̣ܵܐ ܒܟܘܟܵܒܼ ܢܘܼܗܪܵܐ</l>
                    <l n="281">:ܚܲܕ ܪܘܼܚܵܢܵܐ ܛܥܝܼܢ ܗ̄ܘ̣ܵܐ ܐܬ̤ܐ ܕܝܲܗ̣ܒ ܠܹܗ ܪܸܡܙܵܐ:</l>
                    <l n="282">:ܘܡܲܨܡܲܚ ܗ̄ܘ̣ܵܐ ܠܵܗ̇ ܐܲܝܟ ܢܲܗܝܼܪܵܐ ܠܲܒܼܢܲܝ̈ ܚܸܫܟܵܐ</l>
                    <l n="283">ܘܕܲܫܲܪܝܼܪܵܐ ܕܠܵܘ ܒܲܟܼܝܵܢܵܐ ܗ̄ܘ̤ܿܐ ܣܘܼܥܪܵܢܵܐ.</l>
                    <l n="284">:ܣܵܗܸܕ ܪܲܗ̇ܛܹܗ ܕܲܡܫܲܓܼܢܝܼ ܗ̄ܘ̣ܵܐ ܡ̣ܢ ܢܲܗܝܼܪܹ̈ܐ</l>
                    <l n="285">ܗܘ̤ ܒܲܠܚܘܿܕܼܵܘܗܝ ܫܲܚܸܠܸܦ ܛܲܟܼܣܵܐ ܕܪܲܩܛܵܐ ܕܐܘܼܪܚܹܗ܀</l>
                    <l n="286">:ܘܬܲܚܬܝܼ ܪܵܘܡܵܗ ܠܘܵܬܼ ܐܲܪ̈ܥܵܢܹܐ ܕܢܸܬܼܒܲܩܘܿܢ ܒܹܗ</l>
                    <l n="287">ܩܕܼܵܡ ܥܲܢܝܢܲܝ̈ܗܘܿܢ ܐܲܡܝܼܢܵܐܝܼܬܼ ܚܙܵܬܹܗ ܘܪܲܗܛܹܗ.</l>
                    <l n="288">:ܥܕܲܡܵܐ ܕܥܵܠ̣ܘ ܗ̄ܘ̣ܵܘ ܠܐܲܪܥܵܐ ܕܲܝܗܘܼܕ ܘܟܲܣܝܼ ܢܘܼܗܪܹܗ</l>
                    <l n="289">ܒܹܝܬܼ ܢܘܼܟܼܪ̈ܵܝܹܐ ܚܵܘܝܼ ܢܘܼܗܪܹܗ ܘܪܲܗܛܵܐ ܕܐܘܼܪܚܹܗ܀</l>
                    <l n="290">:ܘܨܝܕ ܒܲܝܬܵܝܹ̈ܐ ܩܦܵܣ ܙܲܠܝܼܩܵܘ̈ܗܝ ܘܟܲܣܝܼ ܢܘܼܗܪܹܗ</l>
                    <l n="291">ܠܵܘ ܕܝܼܠܹܗ ܗ̄ܘ̣ܵܬ ܕܢܸܗܲܛ ܘܲܢܦܘܿܫ ܡ̣ܢ ܡܲܪܕܝܼܬܹܗ.</l>
                    <l n="292">:ܪܸܡܙܵܐ ܛܲܫܝܹܗ ܡ̣ܢ ܥܲܝܢܲܝ̈ܗܘܿܢ ܒܲܡܠܹܐ ܙܒܼܢܵܐ</l>
                    <l n="293">ܠܥܲܡܵܐ ܓܙܝܼܪܵܐ ܨܒܼܵܐ ܕܲܢܟܲܚܸܕ ܒܥܡܡܸ̈ܐ ܥܘܼܪ݁ܠܹܐ܀</l>
                    <l n="294">:ܕܟܲܕ ܢܘܼܟܼܪ̈ܵܚܢ ܒܵܥܹܝܢ ܡܲܠܟܵܐ ܐܲܝܟ ܒܲܝܵܬܝܹ̈ܐ</l>
                    <l n="295">ܥܘܼܪ̈ܠܹܐ ܕܒܸܣܪܵܐ ܫܲܐܸܠܘ ܠܥܘܼܪ̈ܠܹܐ ܕܲܒܼܪܥܵܝܵܢܵܐ.</l>
                    <l n="296">:ܕܐܲܝܪܵܘ ܡܲܠܟܵܐ ܕܝܼܠܸܕ ܒܲܝܗܘܼܕ ܐܲܝܟ ܣܘܼܟܵܝܵܐ</l>
                    <l n="297">ܟܵܘܟܵܒܼ ܢܘܼܗܪܵܐ ܓܠܵܐ ܘܒܲܕܸܩ ܠܲܢ ܥܲܠ ܡܵܘܠܵܕܹܗ.. </l>
                
                <pb ed="" n="f.24v"/>
                
                    <l n="298">:ܘܢܲܓܼܕܲܢ ܨܹܐܕܵܘܗܝ ܕܲܢܦܲܢܹܐ ܠܹܗ ܣܸܓܼܕܲܬ̤ ܚܘܼܒܵܐ</l>
                    <l n="299">ܚܙ̣ܵܘ ܒܲܝܬܵܝܹ̈ܐ ܠܲܒܼܢܲܝ̈ ܛܘܼܥܝܲܝ ܕܒܵܥܹܝܢ ܩܘܼܫܬܼܵܐ.</l>
                    <l n="300">ܘܟܲܕ ܠܵܐ ܨܵܒܹܝܢ ܬܢܵܘ ܒܘܼܕܵܩܵܐ ܕܲܢܒܝܼܘܼܬܵܐ.</l>
                    <l n="301">ܒܗܵܕܹܐ ܬܸܢܘܲܝ ܥܒܲ[ܦ̣] ܓܸܠܝܵܢܵܐ ܠܘܵܬܼ ܪ̈ܲܚܝܼܩܹܐ.</l>
                    <l n="302">:ܕܢܹܐܬܘܢ ܢܸܗܘܘܸܐ ܣܵܗ̈ܕܹܐ ܒܚܝܼܪܹ̈ܐ ܠܘܵܬ ܛܵܠܘܿܡܹ̈ܐ</l>
                    <l n="303">ܩܥ̣ܵܘ ܒܲܪ̈ܵܝܹܐ ܠܘܵܬܼ ܒܲܝܵܬܝܹ̈ܐ ܘܐܲܥܝܼܪܘ ܐܸܢܘܿܢ.</l>
                    <l n="304">:ܘܢܵܕܘ ܛܲܒܼܝ̈ܥܹܐ ܒܩܵܠ ܥܘܼܗܕܵܢܐ ܕܣܸܦܪ̈ܲܝ ܪܘܼܚܵܐ</l>
                    <l n="305">ܫܡ݂ܲܥ ܐܵܦ ܡܲܠܟܵܐ ܛܸܒܵܐ ܕܲܡܲܠܟܵܐ ܙܵܥ ܘܐܸܬܼܒܲܠܗܝܼ..</l>
                    <l n="306">:ܕܕܲܠܡܵܐ ܫܸܠܡܲܬ̤ ܦܪܵܬܘܿܙܡܝܼܬܼܵܐ ܕܲܢܒܝܼܘܬܵܐ</l>
                    <l n="307">:ܛܸܒܵܐ ܕܡܲܠܟܵܐ ܢܦܲܠ ܗ̄ܘ̣ܵܐ ܒܐܸܕܢܵܘ̈ܗܝ ܕܐܕܼܡܵܝܐ</l>
                    <l n="308">:ܘܲܪܢܵܐ ܕܟܼܒܲܪ ܫܠܸܡ ܦܘܼܣܩܵܢܵܐ ܕܡܸܠܲܝ̈ ܝܥܩܘܿܒܼ</l>
                    <l n="309">ܫܡ݂ܲܥ ܓܝܼܘܿܪܵܐ ܕܡܲܠܟܵܐ ܩܵܐܹܡ̇ ܡ̣ܢ ܒܹܝܬܼ ܡܝܼ̈ܬܹܐ.</l>
                    <l n="310">:ܘܐܲܚܕܹܗ ܓܘܼܢܚܵܐ ܕܢܩܸܦ ܡܸ̈ܠܹܐ ܠܘܵܬܼ ܣܘܼܥܪ̈ܵܢܹܐ</l>
                    <l n="311">ܬܲܥܠܵܐ ܢܟܝܼܠܵܐ ܚ̣ܙܵܐ ܕܘܪ̈ܟܵܬܼܵܐ ܕܓܼܘܼܪܝܵܐ ܕܐܲܪܝܵܐ.</l>
                    <l n="312">:ܘܫܲܪܝܼ ܚܸܠܵܕ ܒܢܸܩ̈ܢܹܐ ܕܢܸܟܼܠܵܐ ܠܡܸܣܬܲܬܵܪܘܼ</l>
                    <l n="313">ܩܪܵܐ ܠܲܡܓܼܘܼܫܹ̈ܐ ܘܫܲܐܸܠ ܐܸܢܘܿܢ ܒܐܸܣܟܹܝܡ ܚܘܼܒܵܐ..</l>
                    <l n="314">:ܕܒܲܐܝܢܵܐ ܙܲܒܼܢܵܐ ܚܙ̣ܵܘ ܒܘܼܕܵܩܵܐ ܕܟܼܵܘܟܵܒܼ ܡܲܠܟܵܐ</l>
                    <l n="315">ܠܒܸܫ ܐܸܣܟܹܝܡܵܐ ܕܡܛܠ ܗܵܕܹܐ ܕܢܸܣܓܘܕ ܫܲܐܸܠ.</l>
                    <l n="316">:ܘܲܠܛܲܫ ܣܲܝܦܵܐ ܒܓܼܵܘ ܪܸܥܝܵܢܹܗ ܕܢܹܐܫܘܿܕ ܠܲܕܡܵܐ</l>
                    <l n="317">ܫܡܲܥܘ ܟܲܠܕܝܹ̈ܐ ܫܘܼܘܕܵܝ ܡܸ̈ܠܹܐ ܕܟܼܠ ܒܲܪ̈ܝܵܬܼܵܐ.</l>
                    <l n="318">:ܘܠܵܐ ܐܸܬܼܒܲܩܝܼܘ ܒܫܸܟܼܠܵܐ ܕܲܟܸܣܹܐ ܒܓܼܵܘ ܪܸܥܝܵܢܵܐ</l>
                    <l n="319">ܚܙܲܩܘ ܬܲܡܝܼ̈ܡܹܐ ܒܲܦܫܝܼܛܘܼܬܼܵܐ ܡ̣ܢ ܨܝܕ ܡܲܠܟܵܐ..</l>
                    <l n="320">:ܘܩ̇ܡ ܗܲܕܝܼܠܵܐ ܕܲܫܒܲܩ ܐܸܢܘܿܢ ܩܕܼܵܡ ܥܲܝܢܲܝ̈ܗܘܿܢ</l>
                    <l n="321">ܕܢܲܚ ܥܲܡ ܢܘܼܗܪܹܗ ܐܵܦ ܒܘܼܝܵܢܵܐ ܒܪܸ̈ܥܝܵܢܲܝܗܘܿܢ.</l>
                    <l n="322">:ܘܚܲܟܸܡ ܐܸܢܘܿܢ ܢܸܟܼܠܵܐ ܕܲܚܫܲܠ ܡܲܠܟܵܐ ܒܟܸܣܝܵܐ</l>
                    <l n="323">ܪܸܡܙܵܐ ܟܲܣܝܵܬ ܕܢܲܓܸܕ ܐܸܢܘܿܢ ܠܣܸܓܼܕܲܬܼ ܡܲܠܟܵܐ..</l>
                    <l n="324">:ܐܲܠܸܦ ܐܸܢܘܿܢ ܐܵܦ ܨܲܢ̈ܥܵܬܐ ܕܪܲܟܸܒܼ ܢܸܟܼܠܵܐ</l>
                    <l n="325">ܚܙܲܩܘ ܟܲܪ ܪܵܕܹܐ ܢܘܼܗܪܵܐ ܕܪܸܡܙܵܐ ܩܕܼܵܡ ܥܲܝܢܲܝ̈ܗܘܿܢ.</l>
                    <l n="326">:ܥܕܲܡܵܐ ܕܐܸܬܼܵܐ ܘܐܲܩܝܼܡ ܐܸܢܘܿܢ ܒܲܬܪܲܥ ܡܲܠܟܵܐ</l>
                    <l n="327">ܥܠ̣ܘ ܐܝܼܙܓܲܕܹ̈ܐ ܕܫܲܕܲܪ ܟܲܣܝܵܐ ܠܒܹܝܬ ܐܲܪ̈ܥܵܢܹܐ..</l>
                    <l n="328">:ܘܲܚܙ̣ܵܘ ܡܲܠܟܵܐ ܒܥܘܼܡܪܵܐ ܫܝܼܛܵܐ ܘܠܵܐ ܐܸܬܼܦܲܠܲܓܘ</l>
                    <l n="329">:ܐܘ̇ ܦܘܼܩܕܵܢܵܐ ܕܚܲܝܸܠ ܙܵܘܥܹ̈ܐ ܡܸܬܦܲܠܓ̈ܢܹܐ</l>
                    <l n="330">:ܘܠܵܐ ܐܸܬܪܦܝܼܘ ܒܝܲܕ ܦܘܼܠܵܓܼ̈ܐ ܕܡܚܝܠܵܬܐ</l>
                    <l n="331">ܛܲܟܼܣܵܐ ܪܲܒܵܐ ܢܛܲܪܘ ܟܲܠܕܵܝܹ̈ܐ ܒܪܸ̈ܥܝܵܢܲܝܗܘܿܢ..</l>
                    <l n="332">:ܕܠܵܐ ܫܲܐܸܠܘ ܗ̄ܘ̣ܵܘ ܕܐܲܝܪܘ̇ܬܵܓܼܵܐ ܘܫܘܼܠܛܵܢ ܡܲܠܟܵܐ</l>
                    <l n="333">ܦܓܼܘܼܕ̈ܐ ܕܫܸܬܩܵܐ ܐܲܪܡܝܼ ܪܸܡܙܵܐ ܒܙܵܘܥܲܝ̈ ܢܲܦܫܵܐ.</l>
                    <l n="334">:ܘܛܲܟܸܣ ܐܸܢܘܿܢ ܕܠܵܐ ܢܸܬܲܬܲ ܩܠܘܿܢ ܒܝܲܕ ܦܘܼܠܓܼܵܐ</l>
                    <l n="335">ܪܗܸܛܘ ܢܚܼܝܵܐܝܼܬ ܬܚܹܝܬܼ ܗܲܢܝܘܼܟܼܵܐ ܗܘܢܵܐ..</l>
                    <l n="336">:ܘܙܲܝܲܚܘ ܦܲܓܼܪܵܐ ܕܥܲܠ ܡܲܪܟܲܒܼܬܼܵܐ ܕܲܪܟܼܘܿܒܼ ܡܲܠܟܵܐ</l>
                    <l n="337">ܝܲܩܲܪܘ ܘܲܣܓܸܕܘ ܠܟܲܣܝܵܐ ܒܓܸܠܝܵܐ ܕܫܝܼܛ ܒܲܚܙܬܵܐ.</l>
                    <l n="338">:ܘܲܒܦܲܓܪܵܢܵܐ ܚܙ̣ܵܘ ܪ̈ܘܼܚܵܢܹܐ ܒܙܵܘܥܲܝ̈ ܢܲܦܫܵܐ</l>
                    <l n="339">ܦܬܚܘ ܣܝܼ̈ܡܵܬܼܵܐ ܕܲܛܥܝܼܢܝܼܢ ܗ̄ܘ̣ܵܘ ܒܘܼܕܵܩܲܝ̈ܗܘܿܢ..</l>
                    <l n="340">:ܘܩܲܪܸܒܘ ܐܸܢܹܝܢ ܘܲܓܼܠܵܘ ܚܲܝܠܵܐ ܕܣܘܼܟܵܠܲܝܗܘܹ̈ܝܢ</l>
                    <l n="341">ܒܼܕܿܗܒܼܵܐ ܒܲܕܸܩܘ ܥܲܠ ܫܘܼܠܛܵܢܹܗ ܕܡܲܡܠܸܟ ܥܲܠ ܟܠ.</l>
                    <l n="342">:ܘܲܟܣܸܦ ܪܹܫܵܐ ܕܬܵܘܕܝܼܬ ܦܘܼܡܵܐ ܬܵܒܲܥ ܡ̣ܢ ܟܠ</l>
                    <l n="343">ܒܡܘܼܪܵܐ ܚܵܘܝܼܘ ܕܚܐܸܫ ܠܘܼܩܕܵܡ ܐܲܝܟ ܒܲܪܢܵܫܵܐ..</l>
                    <l n="344">ܘܟܸܢ ܡܸܬܼܥܲܠܹܐ ܠܥܸܠ ܡ̣ܢ ܡܵܘܘܬܵܐ ܒܚܹܝܠ ܢܵܣܘܿܒܹܗ: </l>
                
                <pb ed="" n="f.25r"/>
                
                    <l n="345">ܠܒܘܼܢ̄ܬܼܵܐ ܓ̣ܠܵܘ ܒܵܗ̇ ܚܹܝܠ ܟܲܣܝܘܼܬܹܗ ܕܲܟܼܣܸܐ ܡ̣ܢ ܟܠ.</l>
                    <l n="346">:ܘܠܹܗ ܚܲܝܵܒܼܝܼܢ ܡܠܝܼ̈ܠܹܐ ܘܚܲܪ̈ܫܹܐ ܣܸܓܼܕܲܬ̤ ܚܘܼܒܵܐ</l>
                    <l n="347">ܝܲܗܒ̣ܘ ܠܹܗ ܕܲܗܒܼܵܐ ܐܲܝܟ ܕܠܡܲܠܟܵܐ ܕܫܲܠܝܼܛ ܥܲܠ ܟܠ..</l>
                    <l n="348">:ܘܩܲܪܸܒܼܘ ܡܘܼܪܵܐ ܕܚܵܫܲܚ ܣܲܓܝܼ ܠܚܲܫܲܝ̈ ܦܲܓܼܪܵܐ</l>
                    <l n="349">ܠܒܘܼܢ̄ܬܐ ܦܲܪܥܘܗ̇ ܚܠܵܦ ܬܵܘܕܝܼܬܼܵܐ ܕܡ̣ܢ ܬܘܼܩܵܢܵܘ̈ܗܝ.</l>
                    <l n="350">:ܒܐܬ̤ܵܐ ܓܠܝܼܬܼܵܐ ܝܲܗ̣ܒܘ ܠܹܗ ܫܘܼܒܼܚܵܐ ܕܗܲܢܝܼ ܡ̣ܢ ܟܠ</l>
                    <l n="351">ܒܕܲܫܢܹ̈ܐ ܬܠܵܬܼܵܐ ܣܲܝܸܟܼܘ ܘܚܲܒܫܘ ܟܠ ܩܘܼܪ̈ܒܵܢܝܢ..</l>
                    <l n="352">:ܘܟܼܠ ܚܲܕ ܡܸܢܗܘܿܢ ܒܕܝܼܠܹܥ ܒܲܕܸܩܘ ܥܲܠ ܫܘܼܠܛܵܢܹܗ</l>
                    <l n="353">ܬܠܵܬܐ ܩܲܪܸܒܼܘ ܬܠܵܬܼ ܕܸܒܼܚܵܬܐ ܒܗܲܝܟܲܠ ܡܲܠܟܵܐ.</l>
                    <l n="354">:ܘܒܲܟܲܪܘ ܘܐܲܟܼܪܸܙܘ ܬܠܝܼܬܵܝܘܼܬܼܵܐ ܕܟܲܣܝܵܐ ܡ̣ܢ ܟܠ</l>
                    <l n="355">ܫܲܠܸܡܘ ܪܲܗܛܵܐ ܕܟܼܵܪܘܿܙܘܼܬܼܵܐ ܕܩܘܼܪ̈ܒܵܢܲܝܗܘܿܢ..</l>
                    <l n="356">:ܘܐܲܠܸܦ ܐܸܢܘܿܢ ܒܝܲܕ ܓܸܠܝܵܢܹ̈ܐ ܐܘܼܪܚܵܐ ܐ̄ܚܪܹܬܑܵܐ</l>
                    <l n="357">:ܚܙ̣ܵܐ ܗܹܪܘܿܕܼܣ ܕܫܵܛܘܼܗܝ ܣܲܓܝܼ ܐܵܬܘܿܪ̈ܵܝܹܐ</l>
                    <l n="358">:ܘܐܸܫܲܕ ܚܸܡܬܹܗ ܥܲܠ ܝܲܠܘܼ̈ܕܹܐ ܕܠܵܐ ܚܵܘܣܵܢܵܐ</l>
                    <l n="359">ܒܚܲܪܒܵܐ ܕܫܲܒܼܪܹ̈ܐ ܣܒ݂ܲܕ ܥܵܘ̈ܠܹܐ ܕܚܵܒܸܫ ܗ̄ܘ̣ܵܐ ܠܹܗ..</l>
                    <l n="360">:ܠܥܘ̤ܠܵܐ ܕܲܫܡ݂ܲܥ ܕܫܵܩܸܠ ܬܵܓܹܗ ܘܡܲܡܡܠܸܟ ܥܲܠ ܟܠ</l>
                    <l n="361">ܥܝܪܬܵܐ ܕܡܵܘܬܵܐ ܡܸܬܼܢܲܩܲܡ ܗ̄ܘ̣ܵܐ ܡ̣ܢ ܝܲܠܘܼ̈ܕܹܐ.</l>
                    <l n="362">ܒܗܵܕܹܐ ܬܸܢܘܲܝ ܕܡܸܬܿܢܲܩܲܡ ܡ̣ܢ ܝܼܠܵܘܼ̈ܕܹܐ </l>
                    <l n="363">:ܕܥܲܡܗܘܿܢ ܢܹܐܒܲܕ ܗ̇ܘ ܕܐܲܙܝܼܠܹܗ</l>
                    <l n="364">ܦܩܲܪ ܘܐܸܫܬܲܚܝܲܢ ܐܲܕܘܼܡܵܣܝܵܐ ܠܡܹܐܫܲܕ ܠܲܕܡܵܐ..</l>
                    <l n="365">:ܐܲܪܡܝܼܡ ܣܲܝܦܹܗ ܥܲܠ ܡܲܫܪܝܼܬܼܵܐ ܕܣܸܕܪ̈ܲܝ ܝܲܥܩܘܿܒܼ</l>
                    <l n="366">ܒܸܟܼܝܵܐ ܕܥܘܼ̈ܠܐ ܡܸܬܼܡܲܠܲܠ ܗ̄ܘ̣ܵܐ ܒܐܲܪܥܵܐ ܕܲܝܗܘܕ.</l>
                    <l n="367">:ܘܲܢܫܝܼܘܼܬܼܵܐ ܡܸܬܼܓܲܡܪܵܐ ܗ̄ܘ̣ܵܐ ܒܩܵܠ ܚܸܢܓܼܵܐ</l>
                    <l n="368">ܪܵܚܹܝܠ ܒܟܼܝܵܐ ܘܠܵܐ ܡܸܬܼܒܲܝܲܠܐ ܡ̣ܢ ܟܲܪܝܘܼܬܵܗ̇..</l>
                    <l n="369">:ܕܲܚܙܬ̤ ܠܲܒܼܢܹܝ̈ܗ̇ ܟܲܕ ܡܸܬܚܲܪܒܝܼܢ ܥܵܘܠܵܐܝܼܬ</l>
                    <l n="370">ܒܸܟܼܝܵܐ ܘܐܸܠܝܵܐ ܡܠܹܝܢ ܗܘ̣ܵܘ ܫܘܼܩܹ̈ܐ ܕܩܘܼܪܝܲܬ̤ ܕܵܘܝܼܕ.</l>
                    <l n="371">:ܟܲܕ ܐܲܠܝܵܢ ܗܘ̣̈ܝ ܝܲܠܵܕܵܬܼܵܐ ܥܲܠ ܥܘ̤ܠܲܝ̈ܗܘܿܢ</l>
                    <l n="372">ܗܡܝܼܪܹ̈ܐ ܕܫܲܝܢܵܐ ܗܘ̤ܘ ܝܲܠܘܼܕܹ̈ܐ ܒܝܲܕ ܩܸܛܠܲܝ̈ܗܘܿܢ..</l>
                    <l n="373">:ܘܩܲܒܸܠ ܐܸܢܘܿܢ ܡܲܠܟܵܐ ܒܚܘܼܒܵܐ ܐܲܝܟ ܪܹܫܝܼܬܼܵܐ</l>
                    <l n="374">ܡܵܘܬܼܵܐ ܕܙܲܒܼܢܵܐ ܦܣܲܩ ܚܲܝܲ̈ܗܘܿܢ ܡ̣ܢ ܫܘܼܡܵܠܵܝܵܐ.</l>
                    <l n="375">:ܘܙܲܡܸܢ ܐܸܢܘܿܢ ܠܲܓܼܢܘܿܢ ܚܲܝܹ̈ܐ ܕܠܵܐ ܫܘܼܠܵܡܵܐ</l>
                    <l n="376">ܡܝܼܬܘ ܡܛܠ ܗ̇ܘ ܕܐܸܬܼܵܐ ܕܢܲܚܹܐ ܓܢܣܵܐ ܕܐ̄ܢܵܫܵܐ..</l>
                    <l n="377">:ܘܲܕܪܲܫܘ ܐܘܼܪܚܵܐ ܕܢܸܪܕܘ ܐ̄ܢܵܫܵܐ ܒܚܲܫܹ̈ܐ ܠܚܲܝܹ̈ܐ</l>
                    <l n="378">ܝܲܗ̣ܒܘ ܚܲܝܹ̈ܐ ܡܸܛܠ ܚܲܝܹ̈ܐ ܕܡܲܚܹܐ ܠܟܼܠܵܐ.</l>
                    <l n="379">:ܕܢܸܦܪܘܿܓ ܐܸܢܘܿܢ ܚܲܝܹ̈ܐ ܚܲܕܬܹ̈ܐ ܒܡܲܠܟܘܼܬܼ ܪܵܘܡܵܐ</l>
                    <l n="380">ܢܵܓܼܕ ܚܸܡܬܹܗ ܕܲܨܗܹܐ ܠܲܕܡܵܐ ܒܝܲܕ ܩܸܛܠܲܝ̈ܗܘܿܢ.</l>
                    <l n="381">:ܘܲܣܒܲܪ ܕܐܲܓܗܝܼ ܡ̣ܢ ܡ[ܬ]ܝܼܬܼܵܐ ܕܛܸܒܵܐ ܕܡܲܠܟܵܐ</l>
                    <l n="382">ܠܵܐ ܕܝܼܢ ܣܸܠܩܲܬ̤ ܪܸܓܲܬ̤ ܢ̣ܟܼܠܹܗ ܠܘܵܬܼ ܫܘܼܠܵܡܵܐ..</l>
                    <l n="383">:ܕܦܲܣܸܩ ܐܸܢܘܿܢ ܪܸܡܙܵܐ ܟܲܣܝܵܐ ܠܢܸܫ̈ܒܹܐ ܕܨܵܠܵܐ</l>
                    <l n="384">ܦܠܲܛ ܝܼܠܲܘܼܕܵܐ ܕܢܸܦܩܲܬ̤ ܚܲܪܒܵܐ ܡܸܛܠܵܬܹܗ..</l>
                    <l n="385">:ܘܐܸܬ̣ܵܐ ܠܓܸܠܝܵܐ ܐܲܝܟ ܒܘܼܕܩܵܐ ܕܡܒܝܼܘܼܬܼܵܐ</l>
                    <l n="386">ܦܸܪܥܲܬ̤ ܡܲܪܝܲܡ ܕܒܲܛܢܗ̇ ܐܨܵܐܲܪ ܥܘ̤̈ܠܐ.</l>
                    <l n="387">:ܘܩܲܪܒܲܬ̤ ܕܸܒܼܚܵܐ ܐܲܝܟ ܢܵܡܘܿܣܵܐ ܠܦܵܬܲܚ ܪ̈ܲܚܡܹܐ</l>
                    <l n="388">ܪܫܲܡܬܹܗ ܒܛܲܒܼܥܵܐ ܕܒܹܝܬܼ ܐܲܒܼܪܵܗܵܡ ܥܲܠ ܗܲܕܵܡܵܘ̈ܗܝ..</l>
                    <l n="389">:ܕܢܸܫܬܲܪܲܪ ܒܹܗ ܩ̣ܝܡܵܐ ܪܲܒܵܐ ܕܣܘܼܟܵܝ ܥܲܡܡܹ̈ܐ</l>
                    <l n="390">ܗܵܐ ܬܲܚܘܼܝܼܬܼܵܐ ܕܒܼܵܗ̇ ܡܸܬܓܲܠܝܵܐ ܬܲܚܦܹܝܬ ܡܸ̈ܠܹܐ.</l>
                    <l n="391">:ܢܸܒܼܥܹܐ ܕܡܲܢܘܼ ܒܸܣܪܵܬ ܕܓܸܙܪܲܬ̤ ܐܝܼܕܵܐ ܕܐ̄ܢܫܐ</l>
                    <l n="392">ܬܵܘ ܚܸܪ̈ܚܹܵܐ ܕܒܲܒܸܠܘ ܛܲܟܼܣܵܐ ܕܒܸܣܪܵܐ ܘܪܘܼܚܵܐ..</l>
                    <l n="393">:ܘܢܸܚܙܹܐ ܕܡܲܢܘܼ ܕܛܵܒܲܗ ܒܸܣܪܹܗ ܘܩܲܪܸܒܼ ܕܼܒܼܚ̈ܬܐ</l>
                    <l n="394">ܐܸܢܗܘ̤ ܕܡܸܠܬܼܵܐ ܫܲܚܠܸܦ ܝܵܬܹܗ ܘܲܗܘ̤ܵܐ ܒܸܣܪܵܐ.</l>
                    <l n="395">:ܡܵܢܐ ܗ̣ܝ ܕܐܲܠܨܵܬ̤ ܕܢܼܛܒܘܿܥ ܢܲܦܫܵܐ ܒܛܲܒܼܥܵܐ ܕܐ̄ܢܵܫ̈ܐ</l>
                    <l n="396">ܕܩܲܒܸܠ ܓܙܘܼܪܬܵܐ ܒܦܲܓܼܪܹܗ ܒܗܘ̇ ܡܵܐ ܕܲܗܘ̤ܵܐ..</l>
                    <l n="397">:ܒܡ̇ܢ ܐܸܫܬܲܠܲܡ ܫܘܼܘܕܵܝ ܡܸܠܵܘ̈ܗܝ ܕܲܠܘܵܬܼ ܟܸܐܢܹ̈ܐ</l>
                    <l n="398">ܐܲܝܟܵܘ ܕܲܗܘ̤ܵܘ ܐ̄ܚܢܹ̈ܐ ܥܲܡܡܹ̈ܐ ܕܒܹܝܬܼ </l>
                    <l n="399">ܘܐܸܢܗܘ̤ ܐܲܒܼܪܵܗܵܡ.</l>
                    <l n="400">ܕܗ̇ܘ ܠܵܘ ܦܲܓܼܪܵܐ ܕܒܹܝܬܼ ܐܲܒܼܪܵܗܵܡ ܩܲܒܸܠ ܛܲܒܼܥܵܐ: </l>
                
                <pb ed="" n="f.25v"/>
                
                    <l n="401">ܕܲܓܵܠ ܡܵܕܹܝܢ ܐܵܦ ܡܘܼܠܟܵܢܵܐ ܕܲܠܘܵܬܼ ܐܲܒܼܪܵܡ..</l>
                    <l n="402">:ܕܠܵܘ ܒܲܪ ܕܵܘܝܼܕ ܝܸܠܕܲܬ̤ ܡܲܪܝܼܡ ܐܸܠܵܐ ܡܸܠܬܼܵܐ</l>
                    <l n="403">ܐܘܿ ܒܲܕܸܩ ܠܲܢ ܕܡܲܢܘܼ ܦܲܓܼܪܵܐ ܕܩܲܒܸܿܠ ܛܲܒܼܥܵܐ.</l>
                    <l n="404">:ܐܘ ܬܵܘ ܝܼܠܲܦܘ ܘܦܘܼܫܘ ܡ̣ܢ ܚܘܼܬܼܪܵܐ ܕܪܸ̈ܥܝܵܢܲܒܘܿܢ</l>
                    <l n="405">ܡܵܐ ܛܵܥܝܼܢ ܐ̄ܢܬܘܿܢ ܒܲܫܒܼܝܼܠ ܙܹܐܦܵܐ ܕܲܡܠܹܐ..</l>
                    <l n="406">:ܬܵܘ ܒܲܠܘܼܝܼܬܲܢ ܘܲܢܚܘܝܼܟܼܘܿܢ ܐܘܼܪܚܵܐ ܕܫܲܝܢܵܐ</l>
                    <l n="407">ܡ̇ܢ ܚܵܢܹܝܢ ܐ̄ܢܬܘܿܢ ܠܲܘܼܩܒܼܵܠ ܢܝܼܫܵܐ ܕܲܩܒܵܠ ܒܝܼܫܵܐ.</l>
                    <l n="408">:ܡܬܘܿܚܘ ܪܸܥܝܵܢܟܘܿܢ ܘܕܲܡܵܘ ܥܲܡܲܢ ܬܪܹܝܢ ܕܲܗܘ̤ܵܘ ܚܲܕ</l>
                    <l n="409">ܡܸܠܬܼܵܐ ܘܦܲܓܼܪܵܐ ܩܒܲܗ ܠܲܢ ܢܝܼܫܵܐ ܪܵܚܡܹܗ ܕܚܲܬܢܵܐ..</l>
                    <l n="410">:ܬܵܘ ܢܸܬܼܝܲܠܦ ܫܙܵܘܥܝܲ ܢܲܦܫܵܐ ܚܕܵܐ ܬܵܘܕܝܼܬܵܐ</l>
                    <l n="411">ܡܸܠܬܼܵܐ ܐܲܟܼܬܸܒܼ ܕܲܗܘ̤ܵܐ ܒܸܣܪܵܐ ܠܵܘ ܒܲܟܼܝܵܢܵܐ.</l>
                    <l n="412">:ܐܸܠܵܐ ܕܐܲܓܸܢ ܡܸܠܬܐ ܒܒܸܣܪܵܐ ܟܲܣܝܵܐ ܒܓܸܠܝܵܐ</l>
                    <l n="413">ܕܐܲܓܼܢ ܐܸܡܲܪ ܠܵܘ ܕܐܸܫܬܿܚܠܲܦ ܡ̣ܢ ܡܵܐ ܕܐܝܼܬܵܘܗܝ..</l>
                    <l n="414">:ܠܵܐ ܓܹܝܪ ܡܵܨܝܵܐ ܕܢܸܗܘܹܐ ܘܢܲܓܸܢ ܗܘ̤ ܒܲܟܼܝܵܢܹܗ</l>
                    <l n="415">ܚܲܕ ܒܲܐ̄ܚܪܹܢܵܐ ܡܨܝܵܐ ܕܢܲܓܸܢ ܒܚܘܼܒܵܐ ܫܲܠܡܵܐ.</l>
                    <l n="416">:ܘܚܲܕ ܒܲܠܚܘܿܕܵܘܗܝ ܐܲܝܟܵܢ ܡܲܓܢ ܗܘ̤ ܒܲܩܢܘܿܡܹܗ</l>
                    <l n="417">ܡܸܠܬܹܗ ܕܐܲܒܼܵܐ ܬܲܚܬܝܼ ܢܲܦܫܹܗ ܒܝܲܕ ܨܒܼܝܵܢܵܐ..</l>
                    <l n="418">:ܘܐܲܓܸܢ ܚܲܝܠܹܗ ܒܦܲܓܼܪܵܐ ܕܲܟܼܝܵܐ ܕܝܲܠܕܲܬ̤ ܡܲܪܝܼܡ</l>
                    <l n="419">ܠܵܐ ܒܐܝܼܬܘܼܬܹܗ ܬܲܚܬܝܼ ܢܲܦܫܹܗ ܘܐܸܬܼܵܐ ܠܝܲܠܕܵܐ.</l>
                    <l n="420">:ܨܒܼܝܵܢ ܚܘܼܒܹܗ ܥܡܲܢ ܒܲܐܚܙܹܢܵܐ ܘܲܩ̣ܪܵܝܗܝ ܒܲܫܡܹܗ</l>
                    <l n="421">ܠܵܘ ܐܝܼܬܼܘܼܬܼܵܐ ܕܟܲܣܝܵܐ ܡ̣ܢܟܠ ܝܸܠܕܲܬ̤ ܡܲܪܝܲܡ..</l>
                    <l n="422">:ܐ̄ܢܵܫܵܐ ܝܸܠܕܲܬ̤ ܕܕܵܡܹܐ ܟܠܹܗ ܠܲܒܼܢܲܝ̈ ܓܸܢܣܹܗ</l>
                    <l n="423">ܠܵܘ ܪܘܼܚܵܢܵܐ ܕܠܵܐ ܪܘܼܟܸܒܼܵܐ ܓܙܵܪ ܐܝܼܕܲܝܵܐ.</l>
                    <l n="424">:ܦܲܓܼܪܵܢܵܝܐ ܗ̄ܘ̣ ܕܓܙܪ̈ܝܗܝ ܐܝܼ̈ܕܹܐ ܕܦܲܓܼܪ̈ܵܢܝܹܐ</l>
                    <l n="425">ܐ̄ܢܵܫܵܐ ܗ̣ܝ ܡܲܪܝܲܡ ܡ̣ܢ ܐ̄ܢܵܫܘܼܬܼܵܐ ܕܛܘܿܗܡܹܗ ܕܐܵܕܼܵܡ..</l>
                    <l n="426">:ܘܠܵܗ̇ ܗ̄ܘ̣ ܕܵܡܹܐ ܝܼܠܲܕܵܐ ܕܡܸܢܵܗ̇ ܒܦܲܓܼܪܵܐ ܘܢܲܦܫܵܐ</l>
                    <l n="427">ܫܲܘܝܵܐ ܗ̄ܝ̣ ܡܲܪܝܲܡ ܥܲܡ ܢܸܩܒܼܵܬܐ ܒܝܲܕ ܬܘܼܩܵܢܵܗ̇.</l>
                    <l n="428">:ܪܲܒ ܕܹܝܢ ܝܲܠܕܵܗ̇ ܡ̣ܢ ܟܠ ܝܲܠܕܝܼ̈ܢ ܕܲܒܼܢ̈ܬ ܚܵܘܐ</l>
                    <l n="429">ܕܵܡܹܐ ܝܲܠܕܵܗ̇ ܠܦܲܓܼܪ̈ܵܢܵܝܹܐ ܒܦܲܓܼܪܵܐ ܘܢܲܦܫܵܐ..</l>
                    <l n="430">ܩܲܝ̣ ܝܼܫ ܘܲܫܒܼܚ ܡ̣ܢ ܦܲܓܼܪ̈ܵܢܹܐ ܒܝܲܕ ܬܘܼܩܵܢܹܗ.</l>
                    <l n="431">ܕܵܡܹܐ ܟܝܵܢܹܗ ܠܲܕܝܵܠܸܕܬܹܗ ܕܡܸܢܵܗ̇ ܐܝܼܬܵܘܗܝ.</l>
                    <l n="432">:ܘܥܸܠܵܝ ܡܸܢܵܗ̇ ܕܠܵܐ ܡ̣ܢ ܙܲܪܥܵܐ ܗܘ̤ܵܐ ܪܘܼܟܵܒܹܗ</l>
                    <l n="433">ܐ̄ܢܵܫܵܐ ܗ̄ܘ̣ ܟܠܹܗ ܒܝܲܕ ܫܘܼܡܠܵܝܵܐ ܕܦܲܓܼܪܵܐ ܘܢܲܦܫܵܐ..</l>
                    <l n="434">:ܐܵܦ ܐܲܠܵܗܵܐ ܗ̄ܘ̣ ܕܲܗ̄ܘ̣ܵܐ ܥܘܡܪܵܐ ܠܲܐܠܵܗ ܟܠܵܐ</l>
                    <l n="435">ܒܲܪ ܒܲܪܬ ܐ̄ܢܵܫܵܐ ܗ̄ܝ̣ ܡܸܢܵܗ̇ ܐܝܼܬܼܵܘܗܝ ܟܝܵܢ ܪܘܼܟܵܒܹܗ.</l>
                    <l n="436">:ܘܒܲܪ ܐܝܼܬܘܼܬܼܵܐ ܗ̄ܘ̣ ܕܫܵܘܹܐ ܠܗܵܕܹܐ ܒܚܹܝܠ ܢܵܣܘܿܒܹܗ</l>
                    <l n="437">ܒܲܦܓܪܵܐ ܘܢܲܦܫܵܐ ܕܵܡܹܐ ܠܐܲܚܵܘ̈ܗܝ ܦܲܓܼܪ̈ܵܢܵܝܹܐ..</l>
                    <l n="438">:ܘܲܒܼܫܘܼܠܛܵܢܵܐ ܫܘܹܐ ܥܲܡ ܡܸܠܬܹܐ ܝܲܠܕܹܗ ܕܲܐܒܼܵܐ</l>
                    <l n="439">ܒܝܲܠܕܵܐ ܘܒܲܛܢܵܐ ܘܚܲܫܲܝ̈ ܦܲܓܼܪܵܐ ܐ̄ܢܵܫܵܐ ܗ̄ܘ̣ ܟܠܹܗ.</l>
                    <l n="440">:ܘܒܲܫܒܝܼܚܵܝܵܬ̈ܐ ܕܩܲܒܸܿܠ ܘܝܼܪܸܬܼ ܐܲܠܵܗ ܟܠܵܐ ܗ̄ܘ̣</l>
                    <l n="441">ܠܵܘ ܦܘܼܠܵܓܼܵܐ ܕܲܒܼܪܵܐ ܘܲܒܼܪܵܐ ܒܛܢܘ ܚܘܼܫܵܒܲܝ̈..</l>
                    <l n="442">:ܠܵܐ ܢܸܬܥܲܕܲܠ ܗܲܪ̈ܛܝܼܩܵܐ ܒܦܘܼܪܫܵܢ ܡܸܠܲܝ̈</l>
                    <l n="443">ܟܝܵܢܹ̈ܐ ܐܸܡܪܸܬܼ ܬܪܹܝܢ ܕܲܦܪܝܼܫܝܼܢ ܚܲܕ ܡ̣ܢ ܚܲܒܼܪܹܗ.</l>
                    <l n="444">:ܠܵܘ ܦܲܪ̈ܨܘܿܦܹܐ ܬܪܹܝܢ ܡܲܢܲܥ ܐ̄ܢܵܐ ܐܲܝܟ ܛܵܠܘܿܡܹ̈ܐ</l>
                    <l n="445">ܚܲܕ ܗܘ̣ ܝܵܕܲܥ ܠܡܸܠܬܹܗ ܕܐܲܒܼܵܐ ܘܦܲܓܼܪܵܐ ܕܡܸܢܲܢ..</l>
                    <l n="446">:ܟܲܕ ܣܵܓܸܕ ܐ̄ܢܵܐ ܒܦܲܓܼܪܵܢܵܝܵܐ ܠܪܘܼܚܵܢܵܝܵܐ</l>
                    <l n="447">ܚܲܕ ܬܵܘܕܝܼܬܼܵܐ ܕܠܵܐ ܦܘܼܠܵܓܵܐ ܡܩܲܪܸܒ ܪܸܥܝܵܢܝ.</l>
                    <l n="448">:ܘܲܡܢܲܫܸܩ ܐ̄ܢܵܐ ܠܲܠܒܼܘܿܫ ܡܲܠܟܵܐ ܡܸܛܠ ܡܲܠܟܵܐ</l>
                    <l n="449">ܟܝܵܫܹ̈ܐ ܦܸܪܫܸ̇ܬ ܡܸܛܠ ܚܲܫܹ̈ܐ ܘܲܫܒܼܚ̈ܝܬܐ܀</l>
                    <l n="450">:ܚܲܕ ܚܵܫܘܿܫܵܐ ܘܠܵܐ ܚܵܫܘܿܫܵܐ ܡܸܠܬܼܵܐ ܘܦܲܓܼܪܵܐ</l>
                    <l n="451">ܡܸܛܠ ܡܲܪܝܲܡ ܕܲܠܡ̇ܢ ܝܸܠܕܲܬ̤ ܗܘ̤ܘ ܚܸܪ̈ܚܐ.</l>
                    <l n="452">:ܘܡܸܛܠ ܗܵܕܹܐ ܓܠܹܝܬ ܬܲܚܦܝܼܬܼܵܐ ܒܦܘܼܪܫܵܢ ܡܸܠܲܝ̈</l>
                    <l n="453">ܠܲܝܬ ܠܐܝܼܬܘܼܬܼܵܐ ܐܸܡܵܐ ܕܒܸܣܙܵܐ ܗܕܲܝܘܿܛܵܐ..</l>
                    <l n="454">:ܡ̇ܢ ܕܵܠܚ ܐܲܢ̄ܬ ܫܲܦܝܘܼܬ ܩܘܼܫܬܼܵܐ ܒܬܸܛܪܹ̈ܐ ܕܥܵܘܠܵܟ</l>
                    <l n="455">ܠܵܘ ܠܲܗܘܵܝܵܐ ܚܲܕ ܬܵܐ ܐܸܬ̣ܵܐ ܟܣܹܐ ܡ̣ܢ ܟܠܵܐ. </l>
                
                <pb ed="" n="f.26r"/>
                
                    <l n="456">ܕܠܵܐ ܡܸܣܬܲܝܲܟ ܐܲܚܝܼܕܼ ܟܠܵܐ ܠܓܼܵܘ ܡ̣ܢ ܣܵܟ̣ܵܐ.</l>
                    <l n="457">ܐܸܡܵܐ ܗ̄ܝ̣ ܡܲܪܝܲܡ ܕܐܵܕܼܵܡ ܕܲܬܼܪܹܝܢ ܠܵܘ ܕܐܝܼܬܼܘܼܬܼܵܐ܀</l>
                    <l n="458">ܒܲܕܼܡܘܼܬܼ ܐܲܪܥܵܐ ܝܸܥܕܲܬ̤ ܐܵܦ ܗ̤ܝ ܕܠܵܐ ܙܘܼܘܵܓܼܵܐ</l>
                    <l n="459">ܗܵܘ̇ ܦܘܼܩܕܵܢܵܐ ܕܲܪܡܲܙ ܠܲܐܪܥܵܐ ܘܝܼܠܕܲܬ̤ ܠܐܵܕܼܵܡ.</l>
                    <l n="460">:ܗܘ̤ ܨܵܪܲܨܲܠܡܵܐ ܒܓܼܵܘ ܗܲܕܵ ܡܹ̈ܝܗ̇ ܒܲܕܼܡܘܼܬܼ ܐܵܕܼܵܡ</l>
                    <l n="461">ܠܲܓܼܙܪܵ ܕܝܼܢܵܐ ܕܚܲܝܸܒܼ ܠܐܵܕܼܵܡ ܨܒ̣ܵܐ ܕܲܢܒܲܛܸܠ܀</l>
                    <l n="462">:ܘܡ̣ܢ ܚܲܝܵܒܹ̈ܐ ܥܒ݂ܲܕܼ ܙܲܟܵܝܵܐ ܘܙܲܟܿܝܼ ܠܐܕܼܵܡ</l>
                    <l n="463">ܒܪܸܓܲܬܼ ܢܹܐܪܵܐ ܚܵܒ̣ ܩܲܕܼܡܵܝܵܐ ܘܚܲܝܸܒܼ ܠܲܒܼܢܵܘ̈ܗܝ.</l>
                    <l n="464">:ܘܲܒܼܚܘܼܡܣܵܢܵܐ ܢܣ݂ܲܒܼ ܙܵܟܼܘܼܬܼܵܐ ܐܵܕܼܵܡ ܒܵܐܕܼܵܡ</l>
                    <l n="465">ܒܡܲܪܝܲܡ ܒܲܛܸܠ ܗܵܝ̇ ܒܲܪܬܼ ܩܵܠܵܐ ܕܒܸܐܕܼܢܲܝ̈ ܚܵܘܵܐ܀</l>
                    <l n="466">:ܬܲܡ̇ܢ ܡܵܘܬܿܐ ܘܗܵܪܟܿܐ ܚܲܝܹ̈ܐ ܕܡܲܚܝܼܢ ܠܐܵܕܼܵܡ</l>
                    <l n="467">ܒܐܸܕܼܢܲܝ̈ ܚܵܘܵܐ ܙܪܲܥ̣ ܡܵܪܘܕܼܵܐ ܡܸܪܲܢܼܡܵܘܬܿܐ.</l>
                    <l n="468">:ܘܒܼܐܸܕܼܢܲܝ̈ ܡܲܪܝܲܡ ܐܲܟܼܪܸܙ ܥܝܼܪܵܐ ܩܵܠ ܬܲܪܥܘܼܬܼܵܐ</l>
                    <l n="469">ܒܒܹܝܬܼ ܐܲܣܝܼܪܹ̈ܐ ܕܟܹܐܒܹܐ ܕܝܲܠܕܵܐ ܚܲܒܼܫܵܗ̇ ܠܚܵܘܵܐ܀</l>
                    <l n="470">:ܘܲܒܼܒܼܘܼܪ̈ܟܵܬܼܵܐ ܕܲܠܘܵܬܼ ܡܲܪܝܲܡ ܫܪ̣ܵܝܗܝ ܠܠܘܼܚܵܡܵܐ</l>
                    <l n="471">ܡܸܛܠ ܐܵܕܼܵܡ ܠܵܛܵܗ̇ ܠܐܲܪܢܵܐ ܕܬܲܘܥܵܐ ܟܘܼܒܹ̈ܐ.</l>
                    <l n="472">:ܘܲܒܼܒܲܪ ܐܵܕܼܵܡ ܦܲܠܚܵܗ̇ ܒܫܘܼܒܼܚܵܐ ܕܬܸܬܸܿܠ ܫܘܼܒܼܚܵܐ</l>
                    <l n="473">ܠܨܠܡܵܐ ܕܐܲܫܚܸܬܼ ܒܨܵܐܬܼ̇ܐ ܕܥܵܘܠܵܐ ܨܒ̣ܵܐ ܕܲܢܚܕܼܬܼ܀</l>
                    <l n="474">:ܘܢܲܣܟܵܗ̇ ܒܪܘܼܚܵܐ ܘܩܲܕܼܡܵܗ̇ ܕܼܵܗܒܼܵܐ ܪܘܼܚܵܢܵܝܵܐ</l>
                    <l n="475">ܒܢܲܦ̣ܫܵܐ ܘܦܲܓܼܪܵܐ ܚܛ̣ܵܘ ܡܵܝܘܿܬܹ̈ܐ ܘܚܵܒ̣ܘ ܠܲܚܛܝܼܬܼܵܐ.</l>
                    <l n="476">:ܘܚܲܪܲܪ ܐܢܘܿܢ ܒܝܲܕܼ ܒܲܪ̈ܢܵܫܐ ܒܲܦܓܼܪܵܐ ܘܢܲܦ̣ܫܵܐ</l>
                    <l n="477">ܒܗܵܕܹܐ ܬܸܢܘܲܝ ܫܩ݂ܲܠ ܒܲܪܢܵܫܵܐ ܡ̣ܢ ܒܲܪܬܼ ܐ̄ܢܵܫܵܐ܀</l>
                    <l n="478">:ܘܲܙܝܢܵܗ ܒܪܘܼܚܵܐ ܕܢܸܦܪܘܿܩ ܓܸܢܣܹܗ ܡ̣ܢ ܚܲܣܝܼܢܵܐ</l>
                    <l n="479">ܘܡܸܟܹܝܠ ܙܵܕܹܿܩ ܕܲܢܟܲܢܹܐ ܠܵܗ̇ ܫܡܵܐ ܠܲܕܼܟܼܝܼܬܼܵܐ.</l>
                    <l n="480">:ܐܸܡܵܐ ܕܨܠܡܵܠ ܕܡܸܬܼܒܲܕܲܩ ܒܹܗ ܠܸܡ[...] ܟܲܣܝܘܼܬܼܵܐ</l>
                    <l n="481">ܠܝܲܠܕܵܐ ܢܸܩܪܹܝܗܝ ܡܫܝܼܚܵܐ ܘܲܒܼܪܵܐ ܡܲܠܟܵܐ ܘܿܡܵܪܵܐ܀</l>
                    <l n="482">:ܕܡܘܼܬܼܵܐ ܕܥܲܒܼܕܵܐ ܕܲܗܘ̤ܵܐ ܡܵܪܵܐ ܒܝܲܕ ܢܵܣܘܿܒܹܗ</l>
                    <l n="483">ܘܐܸܢ ܡܸܬܿܬܲ ܩܠܝܼܢ ܗܲܪ̈ܵܛܝܼܩܹܐ ܒܲܫܒܼܝܼܠ ܡܸܢܲܝ̈.</l>
                    <l n="484">:ܥܲܡܹܗ ܢܕܼܘܼܢܘܢ ܕܗܵܗ̇ ܕܲܩܪܹܝܬܹܗ ܡܸܠܬܼܵܐ ܘܦܲܓܼܪܵܐ</l>
                    <l n="485">ܡܸܢܹܗ ܝܼ̇ܦܹܬܼ ܕܐܸܩܪܹܝܘܗܝ ܒܲܫܡܵܐ ܕܥܲܒܼܕܵܐ ܘܲܒܼܪܵܐ܀</l>
                    <l n="486">:ܟܲܕܼ ܐܵܡܲ݁ܪ ܗ̄ܘ̣ܵܐ ܕܗܵܐ ܐܵܙܸܠ̇ ܐ̄ܢܵܐ ܠܘܵܬܼ ܐܵܒ̣ܝ ܘܐܲܠܵܗܝ</l>
                    <l n="487">ܐܸܢ ܐܲܠܵܗܵܐ ܗ̄ܘ̣ ܐܲܝܟܲܢ ܐܵܙܹ̇ܠ ܠܘܵܬܼ ܐܲܠܵܗܹܗ.</l>
                    <l n="488">ܘܐܸܢ ܥܵܒܼܘܿܕܼܵܐ ܗ̄ܘ̣ ܐܲܝܟܲܢ ܩܲܒܸܿܠ ܗܘܝܵܐ ܕܲܬܪܹܝܢ.</l>
                    <l n="489">ܠܲܝܬܿܐܲܠܵܗܵܐ ܠܲܐܠܵܗܘܼܬܼܵܐ ܗܲܪܵܣܝܘܿܛܵܐ܀</l>
                    <l n="490">:ܠܲܝܬܿ ܥܵܒ̣ܘܿܕܼܵܐ ܠܡܲܬܼܩܸܢ ܟܠܵܐ ܟܠܝܼ ܓܘܼܕܼܵܦܝ̈ܟ</l>
                    <l n="491">ܫܠܵܘ̣ ܠܵܐ ܬܸܩܥܘܿܢ ܒܲܕ ܡܘܼܬܼܠܵܓܸܝܘܿܢ ܪܹܫ ܣܸܕܼܪ̈ܲܝܟܿܘܿܢ.</l>
                    <l n="492">:ܙܹܠܘܢܘܼܚܘ ܩܲܠܝܼܠ ܡ̣ܢ ܬܲܟܼܬܿܘܼܫܵܐ ܕܓܼܘܼܕܼܵܦܲܝ̈ܟܿܘܿܢ</l>
                    <l n="493">ܠܲܢ ܠܵܐ ܢܸܗܘܹܐ ܕܲܠܟܼܘܿܢ ܢ̣ܫܠܲܡ ܐܸܠܵܐ ܠܩܘܼܫܬܐ܀</l>
                    <l n="494">:ܘܡܵܘܬܿܐ ܘܚܲܝܹ̈ܐ ܠܵܐ ܦܪܫܝܼܢ ܠܲܢ ܡ̣ܢ ܬܘܼܟܼܠܵܢܲܢ</l>
                    <l n="495">ܠܵܐ ܡܸܬܼܡܲܙܲܓܼ ܢܘܼܗܪܵܐ ܒܚܸܫܟܿܐ ܕܢܘܼܟܼܪܵܝ ܗ̄ܘ̣ ܠܹܗ.</l>
                    <l n="496">:ܘܠܵܐ ܡܸܬܼܚܲܠܛܵܐ ܬܵܘܕܼܝܼܬܼ ܢܲܦ̣ܫܲܢ ܥܲܡ ܙܹܐܦܵܢܹ̈ܐ</l>
                    <l n="497">ܚܕܼܵܐ ܬܵܘܕܼܝܼܬܼܵܐ ܕܚܲܕܼ ܐܲܠܵܗܵܐ ܩܒ̣ܝܼܥܵܐ ܒܢܲܦ̣ܫܲܢ܀</l>
                    <l n="498">:ܕܐܝܼܬܼܵܘܗܝ ܡܸܡܬܘܿܡ ܐܲܟܼܡܵܐ ܕܐܝܼܬܼܵܘܗܝ ܕܠܵܐ ܫܘܼܚܠܵܦܐ</l>
                    <l n="499">ܘܕܼܐܝܼܬܼ ܠܹܗ ܝܲܠܕܵܐ ܕܝܼܠܝܼܕ ܡܸܢܹܗ ܟܬܼܝܼܒܼܵܐ ܒܠܸܒܲܢ.</l>
                    <l n="500">:ܘܲܕܼܠܲܝܬܿ ܙܲܒܼܢܵܐ ܒܹܝܬܼ ܠܹܗ ܠܝܲܠܕܹܗ ܫܲܪܝܼܪܵܐ ܠܲܢ</l>
                    <l n="501">ܕܐܝܼܬܼܬܘܼܒܼ ܪܘܼܚܵܐ ܩܢܘܿܡܵܐ ܕܡܸܢܹܗ ܠܵܐ ܦܠܝܼܠܓܼܝܼܢ܀</l>
                    <l n="502">:ܘܲܫܘܹܐ ܥܲܡܹܗ ܒܟܼܠܗܹܝܢ ܕܲܩܢܹܐ ܐܲܠܵܗܵܐܝܼܬܼ</l>
                    <l n="503">ܡܵܘܕܝܼܢܲܢ ܬܘܼܒܼ ܒܗܵܕܹܐ ܕܲܗܘ̤ܵܬܼ ܒܫܘܼܠܵܡ ܙܲܒܼܢܹ̈ܐ.</l>
                    <l n="504">ܕܦܲܪܩܲܢ ܒܲܒܼܪܹܗ ܘܫܝܹܢ ܥܡܲܢ ܪܵܘܡܵܐ ܘܥܘܼܡܩܵܐ: </l>
                
                <pb ed="" n="f.26v"/>
                
                    <l n="505">ܒܲܒܼܪܹܗ ܐܸܡ̇ܪܹܬܼ ܡܸܠܬܼܵܐ ܕܡܸܢܹܗ ܘܦܲܓܼܪܵܐ ܕܡܸܢܲܢ܀</l>
                    <l n="506">:ܚܲܕܼ ܪܘܼܚܵܢܵܐ ܘܚܲܕܼ ܦܲܓܼܪܵܢܵܐ ܟܲܣܝܵܐ ܒܓܸܠܝܵܐ</l>
                    <l n="507">ܬܪܹܝܢ ܒܲܟܼܝܵܢܹ̈ܐ ܕܡܘܼܬܼܵܐ ܕܥܲܒܼܕܵܐ ܘܲܕܼܥܵܒܼܘܿܕܼܵܐ.</l>
                    <l n="508">:ܚܲܕܒܐܝܼܬܼܘܼܬܼܵܐ ܕܲܨܒ̣ܵܐ ܘܝܲܩܲܪ̣ ܕܝܼܠܹܗ ܒܕܼܝܼܠܹܗ</l>
                    <l n="509">:ܠܹܗ ܗܘ̤ ܦܲܐܝ̈ܢ ܟܠ ܝܼܕܹ̈ܐܥܵܬܼܵܐ ܐܠܡܲܬܼܩܸܢ ܟܠܵܐ</l>
                    <l n="510">ܕܚܲܟܿܝܼܡܵܐܝܼܬܼ ܕܲܒܲܪܕ ܝܼܠܹܗ ܠܘܵܬܼܝܼܕܲ ܥܬܹܗ܀</l>
                </div2> 
            </div1>
        </body>
    </text>
</TEI>
