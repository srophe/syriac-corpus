<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8533">On the Virgin Mary
                    (Memra 5) - <foreign>ܥܲܠ ܡܵܪܬܿܝ ܡܲܪܝܲܡ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref=""/>
                </respStmt>
                <respStmt>
                    <resp>Edited by</resp>
                    <name type="person" ref=""
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref=""
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <pubPlace>
                        <placeName ref="">Jean and Alexander Heard Library System, Vanderbilt
                            University, Nashville, Tennessee, USA</placeName>
                    </pubPlace>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/31</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>5463</idno>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-01-11" who="http://syriaca.org/person.xml#jwalters">Added work
                URIs</change>
            <change when="2017-03-02" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div1 type="part" n="1">
                <head>
                    <title>On the Virgin Mary (Memra 5)</title>
                </head>
                <head xml:lang="syr">
                    <title xml:lang="syr">ܥܲܠ ܡܵܪܬܿܝ ܡܲܪܝܲܡ</title>
                </head>
                <head type="page">f.26v</head>
                <div2 xml:lang="syr">
                    <l>ܡܸܐܡܪܵܐ܀ ܕ܀ ܕܡܵܪܬܿܝ ܡܲܪܝܲܡ܀</l>
                    <l>ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܐܲܪܒܿܥܵܐ܀</l>
                    <l>ܕܡܸܬܼ ܐܡܲܪ ܒܲܥܪܘܼܒܼܬܵܐ ܕܕܘܼܕܪܢܵܗ̇ ܕܡܵܪ ܚܬܿܝ ܡܲܪܝܲܡ܀</l>
                    <l>ܥܘܼܢܵܝܵܐ܀</l>
                    <l>ܛܘ̣ܒܲܝܕܲܢ ܡܲܪܝܲܡ ܐܸܡܵܐ ܒܢܼܘܼܠܬܵܐ ܕܟ̣ܠ ܒܸܪ̈ܝܵܬܼܵܐ ܒܹܟܼܝ</l>
                    <l>ܐܸܬܼܦܲܨܲܚ̈ ܘܥܝܼܪܹ̈ܐ ܘܐ̄ܢܵܫ̈ܐ ܒܝܲܠܕܼܟܼܝ ܐܸܬܼܦܪܹܩܘ܀</l>
                    <l>ܐܲܚܲܝ̈܀</l>
                </div2>
                <div2 xml:lang="syr">
                    <l n="1">ܪܲܒܿܘܼܬܼ ܚܘܼܒܲܗ ܨܒܼܵܐ ܒܵܪܘܿܝܵܐ ܕܢܸܓܼܠܹܐ ܒܐ̄ܢܵܫ̈ܐ܆</l>
                    <l n="2">ܘܐܲܫܡܲܪ ܩܵܠܵܐ ܠܲܫܘܿܒܲܝ̈ܢܹܐ ܕܢܸܥܒܸܿܕ ܐ̄ܢܵܫ̈ܐ.</l>
                    <l n="3">:ܒܪ̣ܵܐ ܟܠܡܸܕܼܡ ܡ̣ܢ ܠܵܐ ܡܸܕܲܡ ܘܠܵܐ ܐܸܬܼܡܲܠܲܟ</l>
                    <l n="4">ܘܨܝܕܼ ܒܲܪܢܵܫܵܐ ܬܵܘ ܠܲܡ ܢܸܥܒܸܿܕ ܐ̄ܢܵܫ̈ܐ ܒܨܲܠܡܲܢ.</l>
                    <l n="5">:ܥܒ݂ܲܕ ܪ̈ܘܼܚܵܢܹܐ ܘܠܵܐ ܨܒܼܵܐ ܒܲܕܨ ܨܠܸܡ ܐܝܲܬܘܼܬܹܗ</l>
                    <l n="6">ܘܲܒܼܬܼܘܼܩܵܢܹܗ ܕܥܲܦܪܵܐ ܫܝܼܛܵܐ ܓܠ̣ܵܐ ܟܲܣܝܘܼܬܹܗ.</l>
                    <l n="7">:ܒܬܘܼܒܵܢ ܟܠܵܐ ܠܵܐ ܒ̣ܥܵܐ ܥܸܕܼܪܵܐ ܘܠܵܐ ܡܵܠܘܿܕܵܐ</l>
                    <l n="8">ܘܲܒܼܕܲܚܝܼܚܵܐ ܕܫܝܼܠ ܡ̣ܢ ܟܠܵܐ ܥܸܕܼܪܵܐ ܘܡܸܠܟܵܐ.</l>
                    <l n="9">:ܐܝܲܬܼܝ ܒܪܝܼܬܼܵܐ ܕܠܵܐ ܐܝܼܬܹܝܗ̇ ܗ̄ܘ̣ܵܬܼ ܘܠܵܐ ܩܪ̣ܵܗ̇ ܨܲܠܡܹܗ</l>
                    <l n="10">ܘܲܫܩ݂ܲܠ ܡܸܢܵܗ̇ ܡܢܵܬܐ ܟܣܚܵܬܐ ܘܲܩܪ̣ܵܗ̇ ܨܲܠܡܹܗ.</l>
                    <l n="11">:ܒܚܸܕܡܵܐ ܣܲܓܪܵܗ̇ ܠܐܝܕܵܐ ܕܲܣܥܲܪ ܚܲܟܿܝܼܡܵܐܝܼܬܼ</l>
                    <l n="12">ܕܲܢܚܲܟܸܿܡ ܒܵܗ̇ ܠܲܥܒܼ̈ܕܼ ܐܝܼܕܼܵܘ̈ܗܝ ܠܡܸܕܲܥ ܠܲܫܡܹܗ.</l>
                    <l n="13">:ܫܸܡ ܐܝܼܬܼܘܼܬܹܗ ܨܒ̣ܵܐ ܕܲܢܒܲܕܸܡ ܒܲܨܠܸܡ ܐ̄ܢܵܫܵܐ</l>
                    <l n="14">ܕܟܲܕܼ ܛܵܒܼ ܚܲܕܼ ܗ̄ܘ̣ ܐܝܼܬܼ ܗ̄ܘ̣ ܥܲܡܹܗ ܩܢܘܿܡ̈ܐ ܕܲܫܘܹܝܢ.</l>
                    <l n="15">:ܐ̄ܪܵܙܵܢܵܐܝܼܬܼ ܓܠ̣ܵܐ ܠܲܥܒܼܵܕ̈ܘܗܝ ܚܹܝܠ ܟܲܣܝܘܼܬܹܗ</l>
                    <l n="16">ܘܲܕܼܠܵܐ ܡܲܨܝܵܐ ܚܵܘܝܼ ܐܸܢܘܿܢ ܒܨܲܠܡܵܐ ܓܲܠܝܵܐ.</l>
                    <l n="17">ܕܐܝܼܬܼܵܘܗܝ ܒܲܠܚܘܿܕܲ ܐܲܠܦܹܗ ܠܥܵܠܡܵܐ ܒܝܲܕܼ ܬܘܼܩܵܢܵܘ̈ܗܝ.</l>
                    <l n="18">ܘܕܼܐܝܟܲܢ ܐܝܼܬܼܵܘܗܝ ܠܵܐ ܨܒ̣ܵܐ ܕܢܸܓܼܠܹܐ ܥܕܲܡܵܐ ܐܗܵܫܵܐ.</l>
                    <l n="19">:ܠܚܲܪܬܼܵܐ ܕܥܲܡܠܹܗ ܢܲܛܪܹܗ ܠܐ̄ܪܵܙܵܐ ܕܒܼܘܼܕܵܩ ܒܢܘ̈ܡܹܐ</l>
                    <l n="20">ܘܐܲܠܸܦ ܟܠܵܐ ܚܹܝܠ ܐܝܼܬܼܘܼܬܹܗ ܘܚܲܝܠܵܐ ܕܥܲܡܹܗ.</l>
                    <l n="21">:ܠܥܹܝܢ ܟܠ ܐܲܫܡܲܥ ܗܵܝ̇ ܒܲܪܬܼ ܩܵܠܵܐ ܕܢܸܥܒܸܿܕ ܐ̄ܢܵܫܵܐ</l>
                    <l n="22">ܘܐܸܬܿܕ ܡܲܪܘ ܒܵܗ̇ ܚܲܝܠܲܝ̈ ܪܵܘܡܵܐ ܕܡܵܢܲܐ ܗ̄ܝ̣ ܘܥܲܠ ܡ̇ܢ.</l>
                    <l n="23">:ܒܬܲܗܪܵܐ ܪܲܒܵܐ ܩܵܡ̣ܘ ܪ̈ܘܼܚܵܢܹܐ ܟܲܕ ܨܵܬܼܘܫܲܡ̣ܢܘܼܗ̇</l>
                    <l n="24">ܘܲܒܼܚܲܕ ܬܿܘܼܬܼܵܗ̇ ܡܸܬܿܕܡܪܝܼܢ ܗ̄ܘ̣ܵܘ ܕܠܵܐ ܣܲܒܼܥܘܼܬܼܵܐ.</l>
                    <l n="25">:ܡܵܢܲܐ ܗ̄ܝ̣ ܗܵܕܹ ܐܚܕܲܬܵܐ ܕܐܲܫܡܲܥ ܟܝܵܢܵܐ ܟܲܣܝܵܐ</l>
                    <l n="26">ܘܲܠܡ̇ܢ ܩܵܪܹܐ ܥܸܕܪܵܐ ܥܲܡܹܗ ܒܬܼܘܼܩܵܢ ܨܲܠܡܹܗ.</l>
                    <l n="27">:ܒܡ̇ܢ ܡܸܬܼܡܲܠܲܟ ܘܐܲܟܸܿܢ ܥܵܒܸ̇ܕ ܨܠܸܡ ܐܝܼܬܼܘܼܬܹܗ</l>
                    <l n="28">ܘܐܲܝܟܲܢ ܡܲܨܝܵܐ ܕܢܸܬܿܕܲܡܹܐ ܠܹܗ ܥܒܼܵܕܼܵܐ ܕܐܝܼܕܼܵܘ̈ܗܝ.</l>
                    <l n="29">:ܡ̇ܢ ܐܝܼܬܼ ܥܲܡܹܗ ܕܲܩܢܹܐ ܚܲܝܠܵܐ ܕܥܵܒܼܘܿܕܼܘܼܬܼܵܐ</l>
                    <l n="30">ܕܲܡܙܡܸܢ ܠܹܗ ܠܘܬ ܬܘܼܩܵܢܵܐ ܕܲܨܠܸܡ ܨܲܠܡܹܗ.</l>
                    <l n="31">:ܕܲܡܝܵܐ ܕܐܝܼܬܼܠܹܗ ܥܲܡ ܐܝܼܬܼܘܼܬܹܗ ܩܢܘܿܡܹ̈ܐ ܐ̄ܚܪ̈ܢܹܐ</l>
                    <l n="32">:ܘܐܸܠܵܐ ܡ̇ܢܲܐ ܗ̄ܝ̣ ܗܵܝ̇ ܕܐܸܬܼܵܐ ܡܪܲܬ̤ ܕܬܼܵܘ ܥܲܡܝ ܢܸܥܒܸܿܕ</l>
                    <l n="33">:ܐܸܠܘܼ ܐܸܡ݂ܲܪ ܕܬܼܵܐ ܐܲܝܟ ܕܲܠܚܲܕܼ ܡܸܣܬܲܒܼܪܵܐ ܗ̄ܘ̣ܵܬܼ</l>
                    <l n="34">ܗܵܫܵܐ ܕܐܸܡ݂ܲܪ ܕܬܼܵܘ ܡܸܣܬܲ ܒܼܪܵܐ ܕܲܬܼܪܝܢ ܗܵܝܹ̇ܢ.</l>
                    <l n="35">:ܠܵܘ ܓܲܠܝܵܐܝܼܬܼ ܝܠܸܦܘ ܪ̈ܘܼܚܵܢܹܐ ܗܵܕܹܐ ܕܐܸܡ̇ܪܹܬ</l>
                    <l n="36">ܡ̣ܪܢܵܐ ܪܢܵܐܘܼܗ̇ ܕܡܲܢܵܘ ܚܲܝܠܵܐ ܕܲܟܼܣܹܐ ܒܫܸܡܢܵܐ.</l>
                    <l n="37">ܡܸܫܡܲܥ ܒܲܠܚܘܿܕܼ ܫܲܡܢܘܼܗ̇ ܒܗܵܘܢܵܐ ܐ̄ܪܵܙܵܢܵܐܝܼܬܼ: </l>
                    <l n="38">ܘܚܹܝܠ ܣܘܼܟܼܠܵܗ̇ ܠܵܐ ܣܦ݂ܲܩܘ ܐܲܕܼܪܸܟ̣ܘ ܚܲܬܿܝܼܬܼܵܐܝܼܬ. </l>
                </div2>
                <head n="27r">27r</head>
                <div2 xml:lang="syr">
                    <l n="39">:ܗܵܕܹܐ ܒܲܠܚܘܿܕܼ ܨܒ̣ܵܐ ܒܵܪܘܿܚܵܐ ܕܢܵܘܕܲܥ ܐܸܢܘܿܢ</l>
                    <l n="40">ܕܐܝܼܬܼ ܗ̄ܘ̣ ܥܲܡܹܗ ܡܸܕܹܗ ܕܲܟܼܣܹܐ ܥܲܡ ܟܲܣܝܘܼܬܹܗ.</l>
                    <l n="41">:ܐ̄ܪܵܙܵܐ ܓܠ̣ܵܐ ܠܗܘܿܢ ܠܵܘ ܦܘܼܫܵܩܵܐ ܕܝܠܹܗ ܕܐ̄ܪܵܙܵܐ</l>
                    <l n="42">ܕܡܵܐ ܕܡܸܬܼܒܲܕܲܩ ܠܵܐ ܢܸܬܼܟܼܪܹܐ ܩܕܼܵܡ ܥܲܝܢܲܝ̈ܗܘܿܢ.</l>
                    <l n="43">:ܡܸܛܠܵܬܼܗܘܿܢ ܐܲܫܡ݂ܲܥ ܩܵܠܵܐ ܕܠܵܐ ܒܲܪܬܼ ܩܵܠܵܐ</l>
                    <l n="44">ܘܠܲܝܘܼܠܦܢܗܘܿܢ ܬܲܗܝܼ ܥܲܡܠܹܗ ܠܸܫܬܿܐ ܝܵܘܡܝܼ̈ܢ.</l>
                    <l n="45">:ܠܸܫܬܿܐ ܝܵܘܡܝܼ̈ܢ ܓܡ݂ܲܪܓܘܼ ܩܵܢܹܗ ܘܚܲܬܸܿܡ ܡܸܠܵܘ̈ܗܝ</l>
                    <l n="46">ܘܒܲܫܒܼܝܼܥܵܝܵܐ ܢܵܚ̣ܵ ܟܲܕ ܠܵܐ ܢܚܲܚ̣ ܐܦܠܵܐ ܠܵܐܹ̇ܐ.</l>
                    <l n="47">:ܒܝܵܘܡܵܐ ܕܫܬܿ ܐܲܫ̣ܡܲܥ ܩܵܠܵܐ ܗܵܘ̇ ܕܬܼܵܘܢܸܥܒܸܿܕܼ</l>
                    <l n="48">ܘܥ̣ܒܲܕ ܨܲܠܡܵܐ ܘܐܸܣܲܪ ܒܹܗ ܡ̈ܠܝܼܠܹܗ ܘܚܲܪ̈ܫܹܐ.</l>
                    <l n="49">ܒܲܦܓܼܪܵܐ ܘܢܲܦ̣ܫܵܐ ܪܲܟܸܿܒ̣ ܥܒܼܵܕܗ ܐܘܼܡܵܢܵܐܝܼܬܼ</l>
                    <l n="50">ܕܢܸܗܘܹܐ ܕܵܡܹ̇ܐ ܠܲܫܡܲܝܵܫܹ̈ܐ ܘܠܲܐܪ݁ܥܵܢܵܝܹܐ.</l>
                    <l n="51">:ܐܲܝܟ ܕܲܠܨܲܠܡܵܐ ܣܵܡܹܗ ܒܥܵܠܡܵܐ ܡܕܼܝܼܢܲܬܼ ܡܠܟܿܐ</l>
                    <l n="52">ܕܲܢܚܘܪܘܼܢ ܒܹܗ ܡܠܝܼ̈ܠܹܐ ܘܚܲܪ̈ܫܹܐ ܚܘܼܒܵܢܵܐܝܼܬܼ.</l>
                    <l n="53">:ܒܲܕܼ ܡܘܼܬܼ ܟܘܼܪܵܐ ܒܢ̣ܵܝܗܝ ܠܲܦܫܝܼܛܵܐ ܠܒܼܘܼܚܪܵܢ ܟܠܵܐ</l>
                    <l n="54">ܕܢܸܒܼܩܹܐ ܒܪܸܬܼܚܹܗ ܦܵܪܘܿܫܘܼܬܼܐܕܣܵܡ̣ ܒܲܡ̈ܠܝܼܠܹܐ.</l>
                    <l n="55">:ܒܐܲܬܼܪܵܐ ܦܲܐܝܵܐ ܐܸܥܸܠ ܣܵܡܹܗ ܕܢܲܛܸܢ ܒܹܗ ܟܠ</l>
                    <l n="56">ܕܢܸܚܙܹܐ ܡܲܢ̣ܘܼ ܕܚܵܕܹ̇ܐ ܒܚܘܼܒܹܿܗ ܘܡܟܼܪܸܐ ܒܕܲܪܓܗ.</l>
                    <l n="57">:ܠܟܸܢܫܲܝ̈ ܪܵܘܡܵܐ ܒܩ̣ܵܐ ܒܐܝܼܩܵܪܹܗ ܕܥܲܦܪܵܢܵܝܵܐ</l>
                    <l n="58">ܘܐܸܫܪܚܢ ܡܸܢܗܘܿܢ ܕܙܹܐܦܵܐ ܗ̄ܘ̣ ܕܲܗܒܼܵܐ ܕܪܸ̈ܥܝܵܢܲܝܗܘܿܢ.</l>
                    <l n="59">:ܬܚܘܼܡܵܐ ܣܵܡ̣ ܠܹܗ ܟܲܕܼܝܵܕܲܥ̇ ܠܹܗ ܕܠܵܐ ܢܵܛܲܪ ܗ̄ܘ̣ܵܐ</l>
                    <l n="60">ܕܲܒܼܝܲܕ ܗܵܕܹܐ ܢܸܓܼܠܹܐ ܝܲܨܪܹܗ ܘܨܒܼܵܝܢ ܒܝܼܵܫܐ.</l>
                    <l n="61">:ܡ̣ܢ ܚܲܕܼ ܦܹܐܪܵܐ ܟܠܝܗܝ ܕܐܝܼܠܵܢܵܐ ܕܠܵܐ ܢܸܩܪܘܿܒܼ ܠܹܗ</l>
                    <l n="62">ܘܕܐܲܪܓܸܫ ܒܝܼܫܵܐ ܚ̣ܣܲܡ ܘܐܲܛܥܝܼܢ ܒܹܗ ܘܥܲܒܼܕܼ ܗܓܘܼܚܟܵܐ.</l>
                    <l n="63">:ܚܣܵܡܵܐ ܥܵܘܪܵܗ̇ ܠܦܵܪܘܿܫܘܼܬܸܗ ܕܪܹܫܵܐ ܕܐܵܐܲܪ</l>
                    <l n="64">ܘܠܵܐ ܨܒ̣ܵܐ ܕܢܸܚܙܵܐ ܫܘܼܦܪܵܐܦܲܐܝܵܐ ܕܒܲܨܠܸܡ ܐ̄ܢܵܫܵܐ.</l>
                    <l n="65">:ܠܵܐ ܗ̄ܘ̣ܵܐ ܒܐ̄ܢܵܫܵܐ ܚܣ݂ܲܡ ܚܲܣܵܡܵܐ ܕܠܝܼܚ ܒܲܚܣܵܡܵܐ</l>
                    <l n="66">ܐܸܠܵܐ ܒܐܝܼܬܼܝܵܐ ܕܟܲܢܝܼ ܠܐ̄ܢܵܫܵܐ ܒܲܨܠܸܡ ܨܲܠܡܹܗ.</l>
                    <l n="67">:ܒܐܝܼܬܼܝܵܐ ܟܲܣܝܵܐ ܚܣ݂ܲܡ ܡܵܪܘܿܕܼܵܐ ܡܲܪܵܚܵܐܝܼܬܼ</l>
                    <l n="68">ܘܲܕܼܠܵܐ ܐܸܫܟܲܚ ܕܢܲܟܹܿܐ ܠܥܲܣܝܵܐ ܐܲܟܿܝܼ ܠܨܲܠܡܹܗ.</l>
                    <l n="69">:ܐܲܝܟ ܓܵܫܘܿܫܵܐ ܥ̣ܵܠ ܢܵܟܼܘܿܠܵܐ ܠܘܵܬܼ ܬܲܡܝܼܡܵܐ</l>
                    <l n="70">ܘܒܲܙܲܗ ܠܥܘܼܬܼܪܹܗ ܘܲܫܠܲܚ̣ ܫܲܒܼܩܹܗ ܥܲܪܛܸܠܵܐܝܼܬܼ.</l>
                    <l n="71">:ܒܨܲܥܪܹܗ ܐܲܣܒܲܪ ܕܲܡܨܲܥܲܪ ܗ̄ܘ̣ܵܐ ܠܫܸܡ ܒܵܪܘܿܝܵܐ</l>
                    <l n="72">ܘܠܵܐ ܝܵܕܲܥ ܗ̄ܘ̣ܵܐ ܥܘܝܼܪ ܒܲܚܣܵܡܵܐ ܕܠܹܗ ܗܘ̤ ܡܲܒܼܐܸܫ.</l>
                    <l n="73">:ܐܲܝܟ ܠܨܲ[...]ܡܵܐ ܕܲܡܠܸܟ ܡܲܠܟܹ̈ܐ ܪܵܓܸ̇ܡ ܗ̄ܘ̣ܵܐ ܠܹܗ</l>
                    <l n="74">ܘܲܚܠܵܦ ܟܹܐܦܹܐ ܡܫܲܕܹܐ ܗ̄ܘ̣ܵܐ ܒܹܗ ܡܸ̈ܠܹܐ ܕܨܲܥܪܵܐ.</l>
                    <l n="75">:ܒܲܚܣܵܡܵܐ ܠܲܡ ܟܠܵܟ ܒܵܪܘܿܝܵܐ ܡ̣ܢ ܐܝܼܠܵܢܵܐ</l>
                    <l n="76">ܕܠܵܐ ܬܸܗܘܹܐ ܠܹܗ ܒܲܪܝܲܪܬܿܘܼܬܹܗ ܒܐܲܠܗܘܼܬܹܗ.</l>
                    <l n="77">:ܐܲܠܵܗܘܼܬܼܵܐ ܩܢܹܐ ܐܝܼܠܵܢܵܐ ܕܲܟܼܠܵܟ ܡܸܢܹܗ</l>
                    <l n="78">ܐܸܢ ܐܵܟܸ̇ܠ ܐܲܢ̄ܬ ܗܘ݂ܲܬܿ ܐܲܠܵܗܵܐ ܐܲܝܟ ܐܲܠܵܗܹ̈ܐ.</l>
                    <l n="79">:ܗܵܠܹܝܢ ܡܸ̈ܠܹܐ ܫ̣ܕܵܐ ܒܹܗ ܒܝܼܫܵܐ ܒܲܨܠܸܡ ܛܵܒܼܵܐ</l>
                    <l n="80">ܘܣܲܚܦܹܗ ܘܲܫ̣ܕܵܝܗܝ ܘܐܲܗܸܠ ܘܲܓܸܿܚܟ ܥܲܠ ܡܲܦܘܼܥܬܹܗ̇</l>
                    <l n="81">:ܒܗܵܢܵܐ ܒܸܙܚܵܐ ܚ̣ܵܪ ܐܵܦ ܛܵܒܼܵܐ ܡܠܹܐ ܛܵܒܼܘܼܬܼܵܐ</l>
                    <l n="82">ܘܚܵܣ̣ ܥܲܠ ܨܲܠܡܹܗ ܕܠܵܐ ܒܲܙܲܚ ܡ̣ܢ ܡܵܪܘܿܕܼܵܐ.</l>
                    <l n="83">:ܪܕܵܝܗܝ ܥܲܠ ܕܐܲܣܟܸܿܠ ܘܲܗܦܸܟ ܚܵܢܹ̇ܗ ܪܵܚܡܵܢܵܐܝܼܬܼ</l>
                    <l n="84">ܕܠܵܐ ܢܸܫܬܲܒܼܗܲܪܢܐܵܐ ܕܣܲܚܦܹܗ ܚܲܪܡܵܢܵܐܝܼܬܼ.</l>
                    <l n="85">:ܓܙܲܪ̣ ܠܚܘܼܡܵܐ ܕܡܠܙ ܡܵܘܬܿܐ ܥܲܠ ܣܲܟ̣ܠܘܼܬܹܗ</l>
                    <l n="86">ܘܥܲܒܼܕܹܗ ܠܦܲܓܼܪܹܗ ܢܸܒܼܥܵܐ ܕܡܸܪܕܵܐ ܚܲܝܹ̈ܐ ܠܓܸܢܣܹܗ.</l>
                    <l n="87">ܬܲܦܹ̈ܐ ܕܐ̄ܢܵܫܵܐ ܪܕܵܘ ܡ̣ܢ ܦܲܓܼܪܹܗ ܠܲܐܪܒܲܥ ܦܸܢ̈ܝܵܢ: </l>
                </div2>
                <head n="27v">27v</head>
                <div2 xml:lang="syr">
                    <l n="88">ܘܲܡܠܵܗ̇ ܠܲܐܪܥܵܐ ܦܹܐܪܹ̈ܐ ܡܠܝܼ̈ܠܹܐ ܡ̣ܢ ܗܲܕܵܡܵܘ̈ܗܝ.</l>
                    <l n="89">:ܦܹܐܪܹ̈ܐ ܚܲܝܹ̈ܐ ܐܲܦܪܝܼܘ ܡܸܢܹܗ ܕܲܩܛܝܼܠ ܒܐܘܼܟܠܵܐ</l>
                    <l n="90">ܘܲܚ̣ܙܵܐ ܣܵܢܵܐܵܐ ܘܐܲܚܕܹܗ ܓܘܼܢܚܵܐ ܥܲܠ ܫܘܼܚܠܵܦܹܗ.</l>
                    <l n="91">:ܣܒ݂ܲܪ ܕܐܸܢ ܐܵܟܸ̇ܠ ܡ̣ܢ ܐܝܼܠܵܢܵܐ ܡܝܼܬܼ ܘܲܠܥܵܠܲܡ</l>
                    <l n="92">ܘܠܵܐ ܨܒ̣ܵܐ ܛܵܒܼܵܐ ܕܬܸܣܲܩ ܪܸܓܿܬܹܗ ܠܘܵܬܼ ܫܘܼܠܵܡܵܐ.</l>
                    <l n="93">:ܣܲܡ ܚܲܝܘܼܬܼܵܐ ܕܡ̣ܢ ܚܲܝܘܼܬܹܗ ܣܡ ܒܹܗ ܦܲܓܼܪܵܐ</l>
                    <l n="94">ܕܢܸܗܘܹܐ ܪܵܗܸ̇ܛ ܥܲܡ ܝܘܼܒܵܠܹܗ ܕܠܵܐ ܫܘܼܠܵܡܵܐ.</l>
                    <l n="95">:ܒܙܲܪܥܵܐ ܕܡܸܢܹܗ ܝܲܒܸܿܠ ܢܲܛܪܹܗ ܠܲܫܡܵܐ ܕܝܲܗ̄ܒ̣ ܠܹܗ</l>
                    <l n="96">ܕܠܵܐ ܢܸܬܼܓܲܪܕܹܐ ܡ̣ܢ ܝܲܠܕܹ̈ܬܹܗ ܫܸܡ ܪܲܒܿܘܼܬܹܗ.</l>
                    <l n="97">:ܫܸܡ ܪܲܒܿܘܼܬܹܗ ܨܵܪ ܥܲܠ ܕܲܦܵܐ ܕܲܓܼܒܼܝܼܠܘܼܬܹܗ</l>
                    <l n="98">ܘܕܲܠܚܲܝܗܝ ܒܝܼܫܵܐ ܗܦ݂ܲܟ ܬܘܼܒܼ ܨܵܪܹܿܗ ܒܫܹܝܬܼ ܬܸܢܵܝܵܢܘܼܬܼ.</l>
                    <l n="99">:ܥܲܠ ܫܹܝܬܼ ܐܸܡ݂ܲܪ ܕܲܒܼܟܼܠ ܡܸܕܸܡ ܕܵܡܹ̇ܐ ܠܐܵܕܼܵܡ</l>
                    <l n="100">ܒܗܵܝ̇ ܕܲܒܼܦܲܓܼܪܹܗ ܟܣܹܐ ܗ̄ܘ̣ܵܐ ܐ̄ܪܵܙܵܐ ܕܝܘܼܒܵܠ ܓܸܢܣܹܗ.</l>
                    <l n="101">:ܠܩܵܐܹܝܢ ܘܗܵܒܹܝܠ ܠܵܐ ܩܪ̣ܵܐ ܐܸܢܘܿܢ ܨܲܠܡܹܗ ܕܐܵܕܼܵܡ</l>
                    <l n="102">ܕܚܲܕܼ ܡܵܐܸ̇ܬܼ ܗ̄ܘ̣ܵܐ ܘܲܐܚܪܹܝܢ ܐܵܒܼ̇ܕܼ ܒܲܓܼܙܵܪ ܕܝܼܢܵܐ.</l>
                    <l n="103">:ܒܲܬܼ ܠܝܼܬܼܵܝܵܐ ܕܐܵܘ ܠܸܕܼ ܐܵܕܼܵܡ ܫܪܵܬ̤ ܚܲܝܘܼܬܼܵܐ</l>
                    <l n="104">ܘܫܲܦܝܼܪ ܟܲܢܝܹܗ ܐܵܦ ܒܲܪ ܥܲܡܪܲܡ ܨܲܠܡܹܗ ܕܐܵܕܼܵܡ.</l>
                    <l n="105">:ܨܲܠܡܹܗ ܕܐܵܕܼܵܡ ܥܬܼܝܼܕ ܗ̄ܘ̣ܵܐ ܕܢܸܣܲܒܼ ܡܵܪܹܗ ܕܐܵܕܼܵܡ</l>
                    <l n="106">ܩܲܕܲܡ ܣܵܡܹܗ ܡ̣ܢ ܫܘܼܪܵܝܵܐ ܒܵܐܕܼܵܡ ܘܲܒܼܢܵܘ̈ܗܝ.</l>
                    <l n="107">:ܐܲܝܟ ܫܲܬܼܐ̱ܣܬܼܵܐ ܣܵܡܹܗ ܠܲܫܡܹܗ ܒܒܸܢܝܵܢ ܐ̄ܢܵܫܵܐ</l>
                    <l n="108">ܕܢܸܗܘܘܿܢ ܒܵܢܹ̇ܝܢ ܚܲܕܼ ܥܲܠ ܚܲܒܼܪܹܗ ܨܠܸܡ ܗܵܘ̇ ܕܐܵܬܹ̇ܐ.</l>
                    <l n="109">:ܒܗܵܕܹܐ ܬܸܢܘܲܝ ܡܸܬܼܡܲܠܲܟ ܗ̄ܘ̣ܵܐ ܢܸܥܒ[...] ܐ̄ܢܵܫܵܐ</l>
                    <l n="110">ܘܲܒܼܗܵܢ ܛܲܟܼܣܵܐ ܩܵܪܹ̇ܐ ܗ̄ܘ̣ܵܐ ܠܹܗ ܨܠܸܡ ܟܲܣܝܘܼܬܹܗ.</l>
                    <l n="111">:ܚܲܕ ܡ̣ܢ ܐ̄ܢܵܫܵܐ ܥܬܼܝܼܕ ܗ̄ܘ̣ܵܐ ܕܢܸܥܒܸܿܕ ܥܘܼܡܪܵܐ ܠܚܘܼܒܹܿܗ</l>
                    <l n="112">ܘܩܲܕܡ ܘܲܩܪ̣ܵܝܗܝ ܠܬܼܘܼܩܵܢ ܐ̄ܢܵܫܵܐ ܨܠܸܡ ܟܲܣܝܘܼܬܼܵܐ.</l>
                    <l n="113">:ܡ̣ܢ ܫܘܼܪܵܝܵܐ ܣܵܡ̣ ܥܲܠ ܐ̄ܢܵܫܵܐ ܫܸܡ ܐܝܼܬܼܘܼܬܹܗ</l>
                    <l n="114">ܕܠܵܐ ܢܸܬܼܦܲܠܲܓܼ ܡܵܐ ܕܓܼܵܡܲ݁ܪ ܠܹܗ ܒܝܲܕ ܣܘܼܥܪ݁ܵܢܐ.</l>
                    <l n="115">:ܠܫܘܼܠܵܡ ܙܲܒܼܢܹ̈ܐ ܢܛܝܼܪܵܐ ܗ̄ܘ̣ܵܬܼ ܠܹܗ ܗܵܕܹܐ ܕܲܣܥ݂ܲܪ</l>
                    <l n="116">ܘܩܲܕܡ ܣܲܥܪܵܗ̇ ܐ̄ܪܵܙܵܢܵܐܝܼܬܼ ܥܲܕܓܵܡܲ݁ܪ ܠܵܗ̇.</l>
                    <l n="117">:ܘܐܸܢ ܠܵܐ ܢܹܐܡܲܪ ܟܠ ܡ̇ܢ ܕܐܵܡܲܪ ܠܘܼܩܒܲܠ ܡܸܠܲܝ̈</l>
                    <l n="118">ܕܒܲܡ̇ܢ ܕܵܡܹ̇ܐ ܨܠܸܡ ܒܲܪܢܵܫܵܐ ܠܐܲܠܵܗܘܼܬܼܵܐ.</l>
                    <l n="119">:ܐܲܝܟܲܢ ܡܲܨܝܵܐ ܕܝܵܢ ܟܲܣܝܵܐ ܕܠܵܐ ܪܘܼܟܵܒ̣ܵܐ</l>
                    <l n="120">ܢܸܬܿܕܲܡܹܐ ܠܹܗ ܟܝܵܢܵܐ ܥܒܼܝܼܕܼܵܐ ܘܡܸܬܼ ܪܲܟܵܒܼܵܢܵܐ.</l>
                    <l n="121">:ܐܲܝܟܲܢ ܡܸܫܟܲܚ ܠܡܸܗܘܵܐ ܥܒܼܝܼܕܼܵܐ ܐܲܝܟ ܥܵܒܼܘܿܕܼܵܐ</l>
                    <l n="122">ܘܐܲܝܟܲܢ ܣܵܦܹ̇ܩ ܡܸܣܬܲܝܟܵܢܵܐ ܠܲܕܼܠܵܐ ܣܵܟܼܵܐ.</l>
                    <l n="123">:ܐܲܝܟܲܢ ܢܲܫܲܪ ܕܨܲܠܡܵܐ ܗ̄ܘ̣ ܐ̄ܢܵܫܵܐ ܕܐܲܠܵܗܘܼܬܼܵܐ</l>
                    <l n="124">ܕܗܵܐ ܠܲܝܬܿ ܣܵܟܼܵܐ ܘܠܵܐ ܪܘܼܟܵܒܼܵܐ ܠܲܐܠܗܘܼܬܼܵܐ.</l>
                    <l n="125">:ܘܢܸܗܘܹܐ ܕܢܸܗܘܹܐ ܨܠܸܡ ܟܲܣܝܘܼܬܼܵܐ ܐܲܝܟ ܡܵܐ ܕܟܼܬܼܝܼܒܼ</l>
                    <l n="126">ܐܲܝܟܵܘ ܕܲܗܘ̤ܵܐ ܕܗܵܐ ܐܸܬܼܚܲܒܲܠ ܘܲܗܦ݂ܲܟ ܠܲܐܪܥܹܗ.</l>
                    <l n="127">:ܘܗܵܐ ܠܟܼܠ ܕܵܪ̈ܝܼܢ ܚܲܒܸܿܠ ܡܵܘܬܿܐ ܘܬܼܘܼܒܼ ܡܸܬܼ ܚܲܒܿܠܝܼܢ</l>
                    <l n="128">ܘܐܲܝܟܵܘ ܨܲܠܡܵܐ ܕܗܵܐ ܠܲܝܬܿܕܘܡܝܵܐ ܒܲܒܼܢܲܝܵܢܵܫ̈ܐ.</l>
                    <l n="129">:ܘܐܸܢ ܐ̄ܢܵܫ ܢܹܐܡܲܪ ܕܲܥܬܼܝܼܕܼ ܕܢܸܗܘܹܐ ܡܵܐ ܕܡܸܬܼ ܚܲܕܼܬܼ</l>
                    <l n="130">ܗܵܐ ܐܵܦ ܬܲܡ̇ܢ ܠܵܘܒܐܝܼܬܼܘܼܬܼܵܐ ܡܨܐܡܸܬܿܕܲܡܹܐ.</l>
                    <l n="131">:ܠܵܐ ܒܲܪܢܵܫܵܐ ܠܲܝܬܿ ܠܐܝܼܬܼܘܼܬܼܵܐ ܨܲܠܡܵܐ ܓܲܠܝܵܐ</l>
                    <l n="132">ܘܠܵܐ ܕܠܵܐ ܠܲܥܒܼܝܼܪܹ̈ܐ ܕܢܸܗܘܘܿܢ ܕܲܡܹ̇ܝܢ ܠܲܕܼܠܵܐ ܡܵܘܬܿܐ.</l>
                    <l n="133">:ܒܚܘܼܒܵܐ ܗ̄ܘ̣ ܒܲܠܚܘܿܕܲ ܡܨܹܐ ܕܢܸܬܿܕܲܡܘܿܢ ܐ̄ܢܵܫ̈ܐ ܕܲܣܝܵܐ</l>
                    <l n="134">ܘܐܵܦ ܥܵܒܼܘܿܕܼܵܐ ܒܚܘܼܒܵܐ ܡܕܡܹܐ ܕܝܼܠܹܗ ܒܕܼܝܼܠܹܗ.</l>
                    <l n="135">:ܒܚܘܼܒܵܐ ܟܲܢܝܹܗ ܠܲܨܠܸܡ ܐ̄ܢܵܫܵܬ ܨܠܸܡ ܟܲܣܝܘܼܬܹܗ</l>
                    <l n="136">ܘܲܒܛܲܝܒܿܘܼܬܼܵܐ ܩܪ̣ܵܝܗܝ ܒܲܫܡܵܗܹ̈ܐ ܕܪܵܡܹܝܢ ܡܸܢܹܗ.</l>
                    <l n="137">:ܒܛܲܝܒܿܘܼ ܝܲܗ̣̄ܒܼ ܠܹܗ ܒܫܘܼܪܵܝ ܙܲܒܼܢܹ̈ܐ ܫܸܡ ܐܝܼܬܼܘܼܬܹܗ</l>
                    <l n="138">ܕܲܢܨܘܼܪ ܐ̄ܪܵܙܵܐ ܕܗܵܝ̇ ܕܲܥܬܝܼܪܵܐ ܒܫܘܼܠܵܡ ܙܲܒܼܢ̈ܐ.</l>
                    <l n="139">ܒܫܘܼܠܵܡ ܙܲܒܼܢܹ̈ܐ ܡܫܲܪܲܪ ܗ̄ܘ̣ܵܐ ܠܹܗ ܠܲܫܡܵܐ ܕܨܲܠܡܵܐ: </l>
                </div2>
                <head n="28r">28r</head>
                <div2 xml:lang="syr">
                    <l n="140">ܥܲܠ ܗܵܝ̇ ܩܲܕܲܡ ܨܵܪܦܸܠܵܐܬܹ̈ܐ ܒܲܥܬܝܼܕܼܵܬܹ̈ܐ.</l>
                    <l n="141">:ܒܗܵܢ ܫܘܼܠܵܡ̇ܐ ܡܸܬܼܩܹܐ ܗ̄ܘ̣ܵܐ ܡ̣ܢ ܫܘܼܪܵܝܵܐ</l>
                    <l n="142">ܘܥܲܠ ܗܵܢ ܣܲܒܼܪܵܐ ܡܪܲܡܪܸܡ ܗ̄ܘ̣ܵܐ ܠܵܗ̇ ܠܲܓܼܒܼܝܼܠܘܼܬܹܗ.</l>
                    <l n="143">:ܡܸܛܠ ܗܵܕܹܐ ܓܒ̣ܵܐ ܠܹܗ ܥܲܡܵܐ ܚܲܕܼ ܡ̣ܢ ܥܲܡܡܹ̈ܐ</l>
                    <l n="144">ܘܦܪܲܫܹܗ ܡ̣ܢ ܟ̇ܠ ܕܢܗܘܹܐ ܢܛܝܼܪ ܒܹܗ ܚܡܝܼܪ ܚܲܝܘܼܬܼܵܐ.</l>
                    <l n="145">:ܡܸܛܠ ܗܵܕܹܐ ܝܲܩܲܪ ܟܹܐܢܹ̈ܐ ܚܲܕܼ ܒܵܬܲܪ ܚܲܕ</l>
                    <l n="146">ܕܢܸܗܘܘܿܢ ܢܵܛ̇ܪܝܼܢ ܐ̄ܪܵܙܵܐ ܕܲܟܼܣܹܐ ܒܗܲܕܵܡܲܝ̈ܗܘܿܢ.</l>
                    <l n="147">:ܐܵܦ ܙܲܕܲܝܩܹ̈ܐ ܒܗܵܕܹܐ ܬܸܢܘܲܝ ܫܠܸܡܘ ܠܲܚ̈ܕܵܕܼܵܐ</l>
                    <l n="148">ܘܝܲܒܸܿܠ ܘܐܲܫܠܸܡܘ ܚܡܝܼܪܵܐ ܕܲܒܼܗܘܿܢ ܡ̣ܢ ܚܲܕܼܠܲܐܚܪܹܝܢ.</l>
                    <l n="149">:ܐܵܕܼܵܡ ܝܲܗܒܹܿܗ ܠܫܹܝܬܼ ܕܐܸܬܼܟܲܢܝܼ ܒܲܫܡܵܐ ܕܨܲܠܡܵܐ</l>
                    <l n="150">ܘܡ̣ܢ ܫܹܝܬܼ ܠܲܚܢܘܿܟ ܘܲܠܠܡܟ ܘܲܠܢܘܿܚ ܡܢܝܼܚ ܠܲܐܠܵܗܵܐ.</l>
                    <l n="151">:ܢܘܿܚ ܐܸܬܼܢܲܒܲܝܼ ܘܝܲܗ ܒܹܿܗ ܠܲܒܼܪܹܗ ܒܝܲܕ ܒܘܼܪ̈ܟܵܬܼܵܐ</l>
                    <l n="152">ܒܪܝܼܟ ܠܲܡ ܡܵܪܝܵܐ ܐܲܠܵܗܹܗ ܕܫܹܝܡ ܕܫܲܝܢܸܢ ܒܲܒܡܹܗ.</l>
                    <l n="153">:ܡ̣ܢ ܫܹܝܡ ܫܲܢܝܼ ܒܝܲܕ ܝܘܼܒܵܠܵܐ ܠܘܵܬܼܐܲܒܼܪܵܗܵܡ</l>
                    <l n="154">ܘܐܲܒܼܪܵܡ ܢܵܛܪܹܗ ܒܲܚܦܝܼܛܘܼܬܼܵܐ ܛܵܒܼ ܡ̣ܢ ܛܠܢܵܫ.</l>
                    <l n="155">:ܐܵܦ ܒܵܪܘܿܝܵܐ ܕܲܚ̣ܙܵܝܗܝ ܕܲܚܦܝܼܛ ܠܡܸܛܲܪ ܨܲܠܡܹܗ</l>
                    <l n="156">ܓܒܼܵܝܗܝ ܘܐܲܩܝܼܡܹܗ ܐܲܦܸܛܪܘܿܦܵܐ ܠܓܲܙܵܐ ܕܲܫܡܹܗ.</l>
                    <l n="157">:ܒܹܗ ܨܒ̣ܵܐ ܕܢܸܓܼܠܹܐ ܓܲܙܵܐ ܪܲܒܿܐ ܕܣ̣ܵܡ ܒܐܲܒܼܵܗܵܘ̈ [...]</l>
                    <l n="158">ܘܒܹܗ ܐܸܫܬܵܘܕܝܼ ܕܲܢܒܲܪܸܟ ܟܠ ܒܙܲܪܥܵܐ ܕܡܸܢܹܗ.</l>
                    <l n="159">:ܠܙܲܪܥܹܗ ܐܲܩܝܼܡ ܩܝܵܡܵܐ ܪܲܒܿܐ ܕܠܵܐ ܡܸܬܿܕܲܓܲܠ</l>
                    <l n="160">ܘܚܲܬܸܿܡ ܩܝܲܡܒܹܿܗ ܒܝܲܕܼ ܡܵܘܡ̈ܬܼܵܐ ܕܠܵܐ ܡܸܫܬܲܪܝܵܐ.</l>
                    <l n="161">:ܗܵܕܲܐ ܗ̄ܝ̣ ܥܸܠܬܼܵܐ ܕܓܲܒܼܝܘܼܬܼܐܲܒܼܪܵܡ ܘܲܕܼܝܲܠܕܼܵܘ̈ܗܝ</l>
                    <l n="162">ܕܢܸܗܘܹܐ ܢܵܛܲ̇ܪ ܣܝܼܡܲܬܼ ܚܲܝܹ̈ܐ ܥܲܕ ܡܸܬܓܲܠܝܵܐ.</l>
                    <l n="163">:ܘܐܸܠܵܢܹܐ ܡܲܪܒܲܪ ܐܲܒܼܵܪܗܵܡ ܣܵܢܹ̇ܐ ܠܥܲܡܡܹ̈ܐ</l>
                    <l n="164">ܕܡܸܛܠ ܡܵܢܵܐ ܕܒܼܵܝܗܝ ܒܵܪܘܿܝܵܐ ܝܲܬܿܝܼܪ ܡ̣ܢ ܟܠ.</l>
                    <l n="165">:ܠܡ̇ܢ ܠܹܗ ܒܲܠܚܘܿܕܲ ܝܲܗ̣̄ܒܼ ܢܵܡܘܿܣܵܐ ܕܡܲܩܢܹܐ ܚܲܝܹ̈ܐ</l>
                    <l n="166">ܘܢܲܟܼܪܝܼ ܠܥܲܡܡܹ̈ܐ ܡ̣ܢ ܢܵܡܘܿܣܵܐ ܕܲܟܼܣܹܐ ܒܓܼܵܘܹܗ.</l>
                    <l n="167">:ܐܸܢ ܕܝܼܠܹܗ ܗܘ̤ ܟܠܹܗ ܓܸܢܣܵܐ ܐܕܼܵܡܵܝܵܐ</l>
                    <l n="168">ܠܡ̇ܢ ܚܲܕܼ ܓܵܒܹ̇ܐ ܘܠܲܐ ܚܪܹܝܢ ܡܲܣܠܹܐ ܒܡܲܣܲܒܼ ܒܐܲܦܹ̈ܐ.</l>
                    <l n="169">:ܡܲܣܲܒܼ ܒܲܐܢܹ̈ܐ ܗ̄ܝ̣ ܕܲܠܚܲܕܼ ܡܵܘܪܸܒܼ ܘܠܲܐܚܪܹܝܢ ܡܲܙܥܲܪ</l>
                    <l n="170">ܘܠܵܐ ܟܹܐܢܘܼܬܼܵܐ ܕܟܲܪ̣ ܚܲܕܼ ܐܸܢܘܿܢ ܠܵܘ ܚܲܕ ܐܸܢܘܿܢ.</l>
                    <l n="171">:ܐܸܢ ܒܵܪܘܿܝܵܐ ܗ̄ܘ̣ ܕܝܼܠܹܗ ܐܸܢܘܿܢ ܥܲܡܵܐ ܘܥܲܡܡܹ̈ܐ</l>
                    <l n="172">ܠܡ̇ܢ ܫܵܘܝܵܐ ܒܵܪܘܿܝܘܼܬܹܗ ܐܲܝܟ ܕܲܫܘܹܐ ܗܘ̤.</l>
                    <l n="173">:ܠܵܐ ܫܲܘܝܘܼܬܼܵܐ ܡܸܬܼܚܲܙܝܵܐ ܒܵܗ̇ ܒܓܲܒܼܝܘܼܬܼ ܥܲܡܵܐ</l>
                    <l n="174">ܐܸܢ ܠܵܐ ܫܲܠܝܼܛ ܠܡܸܬܼܒܲܣܵܡܘܼ ܠܥܲܡܡܹ̈ܐ ܒܛܘܼܒܼܵܗ̇.</l>
                    <l n="175">:ܠܵܐ ܒܲܪܐܲܒܼܪܵܡ ܠܵܐ ܬܸܦܠܓܹܝܗ̇ ܠܫܵܘܝܘܼܬܼܓܸܢܣܲܢ</l>
                    <l n="176">ܘܠܵܐ ܬܲܪܡܹܐ ܠܲܢ ܗܸܪܬܼܵܐ ܒܹܝܬܼ ܠܲܢ ܘܲܠܥܵܒܼܘܿܕܲܢ.</l>
                    <l n="177">:ܓܒܼܝܼܬܼܵܟ ܥܸܠܬܐ ܗ̄ܝ̣ ܕܟܲܣܝܵܐ ܒܓܼܵܘܗ̇ ܣܝܼܡܲܬܼ ܚܲܝܹ̈ܐ</l>
                    <l n="178">ܫܒܼܘܿܩ ܡܸܬܼܢܲܚܡܵܐ ܡܵܝܘܿܬܼܘܼܬܲܢ ܒܝܲܚܹ̈ܐ ܕܡܸܢܵܟ.</l>
                    <l n="179">:ܠܚܲܝܹ̈ܐ ܕܐ̄ܢܵܫ̈ܐ ܓܒ̣ܵܟ ܒܵܪܘܿܝܵܐ ܘܣ̣ܵܘ ܒܵܟ ܚܲܝܹ̈ܐ</l>
                    <l n="180">ܡ̇ܢ ܟܲܪܝܵܐ ܠܵܟ ܕܚܵܐܹ̇ܝܢ ܐ̄ܢܵܫ̈ܐ ܒܚܲܘܼܬܼ ܚܲܝܹ̈ܟ.</l>
                    <l n="181">:ܡܸܛܠ ܟܠܵܐ ܗ̄ܘ̣ܵܬܼ ܓܲܒܼܝܘܼܬ ܕܐܲܒܼܪܵܡ ܘܲܒܼܢܵܘ̈ܗܝ</l>
                    <l n="182">ܕܐܲܝܟ ܗܲܕܲܝܵܐܐ ܢܚܵܘܘܿܢ ܐܘܼܪܚܵܐ ܠܐ̄ܢܵܫ̈ܐ ܠܚܲܝܹ̈ܐ.</l>
                    <l n="183">:ܚܲܝܹ̈ܐ ܟܣܹܝܢ ܗ̄ܘ̣ܵܘ ܒܗܵܘ̇ ܕܘܼܒܵܪ̈ ܐܢܵܡܘܿܣܵܝܵܐ</l>
                    <l n="184">ܘܡܸܬܼܝܲܒܠܝܼܢ ܗ̄ܘ̣ܵܘ ܡ̣ܢ ܚܲܕ ܠܲܐܚܪܹܝܢ ܐ̄ܪܵܙܵܟܵܐܝܼܬܼ.</l>
                    <l n="185">:ܡ̣ܢ ܐܲܒܼܪܵܗܵܡ ܚ̣ܙܲܩ ܡܘܼܠܟܵܢܵܐ ܘܲܫ̣ܪܵܐ ܒܕ̈ܘܝܼܕܼ</l>
                    <l n="186">ܘܡ̣ܢ ܨܹܝܕܼ ܕܵܘܝܼܕ ܡܲܢܲܥ ܘܲܡܛ̣ܵܐ ܥܕܲܡܵܐ ܠܡܲܪܝܲܡ.</l>
                    <l n="187">:ܒܡܲܪܝܲܡ ܣܲܝܸܟ ܪܲܗܛܵܐ ܕܐܘܼܪܚܹܗ ܡܘܼܠܟܵܢ ܚܲܝܹ̈ܐ</l>
                    <l n="188">ܘܲܒܼܗܲܕܵܡ̈ܝܹܗ̇ ܥܵܠ̣ ܢܵܚ̣ ܘܲܫܪ̣ܵܐ ܐܲܝܟ [...] ܒܲܠܡܹܐܢܵܐ.</l>
                    <l n="189">:ܠܡܹܐܢܵܐ ܕܫ̣ܵܝܢܵܐ ܗܘ̤ܵܬܼ ܒܲܪܬܼ ܐ̄ܢܵܫܵܐ ܠܓܸܢܣܵܐ ܕܐ̄ܢܵܫܵܐ</l>
                    <l n="190">ܘܠܵܐ ܬܘܼܒܼ ܫܲܚܸܩܘܼܗܝ ܓܲܠ̈ܠܹܐ ܒܫ̈ܝܼܵܐ ܕܡܵܝܘܿܬܼܘܼܬܼܵܐ.</l>
                    <l n="191">:ܒܲܕܼ ܡܘܼܬܼ ܐܸܠܦܵܐ ܛܥܲܢܬܹܗ ܒܥܘ̣ ܒܵܗ̇ ܠܟܼܠܹܗ ܓܸܢܣܲܢ</l>
                    <l n="192">ܘܐܲܦܩܲܬ̤ ܘܣܵܡܬܹܗ ܒܲܣܦܲܪܝܲܡܵܐ ܕܡܲܠܟܿܘܼܬܼܪܵܘܡܵܐ.</l>
                    <l n="193">ܚܲܕ ܪܘܼ ܚܵܢܵܐ ܢܚܸܬܼ ܡ̣ܢ ܪܵܘܡܵܐ ܡ̣ܢ ܨܹܝܕ ܟܲܣܝܵܐ܆</l>
                    <l n="194">ܘܬܲܪܨܵܗ̇ ܕܬܸܪܕܐ ܩܲܠܝܼܠܐܝܼܬ ܠܘܲܥܕܼܵܐ ܕܪܘܡܐ. </l>
                </div2>
                <head n="28v">28v</head>
                <div2 xml:lang="syr">
                    <l n="195">ܣܒܼܪܬܐ ܘܚܵܕܲܬܵܐ ܐܲܦܸܠ ܒܐܸܕܢ̈ܝܹܗ̇ ܘܒܲܪܬܼ ܡܝܘ̈ܬܹܐ܆</l>
                    <l n="196">ܘܬܸܗܪܲܬ̤ ܣܲܓܝܼ ܒܚܲܕܬ ܘܲܬܼ ܩܵܠܵܐ ܕܡܲܠܸܠ ܥܲܡܵܗ̇.</l>
                    <l n="197">:ܒܲܛܢܵܐ ܚܲܕܬܵܐ ܕܠܵܐ ܙܘܼܘܵܓܼܵܐ ܐܲܟܪܸܙ ܥܝܼܪܵܐ</l>
                    <l n="198">ܘܩܲܒܸܠܬܹܗ ܗ̤ܝ ܒܗܲܝܡܵܢܘܼܬܼܵܐ ܕܠܵܐ ܦܘܼܠܵܓܼܵܐ.</l>
                    <l n="199">:ܒܗܲܝܡܢܘܼܬܼܵܐ ܫܸܠܡܲܬ̤ ܡܲܪܝܲܡ ܠܲܫܡܲܝܢܵܐ</l>
                    <l n="200">ܐܝܟ ܡܵܐ ܕܫܸܠܡܲܬ̤ ܐܲܪܥܵܐ ܒܵܪ̈ܫܹܝܬ ܠܩܵܠ ܒܵܪܘܿܝܵܐ.</l>
                    <l n="201">:ܗ̇ܘ ܦܘܼܩܕܵܢܵܐ ܕܪܲܡܲܙ ܠܐܲܪܥܵܐ ܘܒܸܛܢܲܬ̤ ܠܐܵܕܼܵܡ</l>
                    <l n="202">ܗܘ̤ ܨܪ ܒܐܲܪܥܵܐ ܕܡܲܪܒܲܥ ܓܘܼܫܡܵܗ̇ ܠܐܵܕܼܵܡ ܕܲܬܼܪܹ̈ܝܢ.</l>
                    <l n="203">:ܗ̇ܘ ܐܘܼܡܵܢܵܐ ܕܲܫܩ݂ܲܠ ܥܲܦ[ܪܵ]ܐ ܕܠܵܐ ܒܐܝܼ̈ܕܼܵܝܵܐ</l>
                    <l n="204">ܗܘ̤ ܪܲܟܸܿܒܼ ܒܵܗ̇ ܦܲܓܼܪܵܐ ܕܲܕܡܐ ܠܗ̇ܘ ܩܲܕܡܵܝܵܐ.</l>
                    <l n="205">:ܗܵܝ̇ ܐܝܼܬܼܘܼܬܼܵܐ ܕܢܸܦܚܲܬ̤ ܒܐܵܕܼܵܡ ܪܘܼܚ ܚܲܝܘܼܬܼܵܐ</l>
                    <l n="206">ܗ̤ܝ ܒܲܪܬܼ ܐ̄ܢܵܫ̈ܐ ܕܐܝܼܬܹܝܗ̇ ܐ̄ܚܵܢܵܬܵܐ ܠܗܵܝ̇ ܕܲܒܼܪܵܫܝܼܬܼ.</l>
                    <l n="207">:ܒܲܙܢܵܐ ܚܲܕܬܵܐ ܕܕܼܵܡܹ̇ܐ ܠܵܐ ܕܼܵܡ ܓܼܒ̣ܠܹܗ ܠܐܵܕܼܵܡ</l>
                    <l n="208">ܕܢܸܗܘܸܐ ܕܵܡܹ̇ܐ ܐܵܕܼܵܡ ܠܐܵܕܼܵܡ ܒܟܼܠܗܹܝܢ ܕܐܵܕܼܵܡ.</l>
                    <l n="209">:ܡܸܢܹܗ ܕܡܸܕܼܪܵܐ ܐܵܕܼܵܡܝܵܐ ܫܩ݂ܲܠ ܨܒܼܝܵܢܹܗ</l>
                    <l n="210">ܘܪܲܟܸܿܒܿ ܘܥܲܒܼܕܹܗ ܐܘܼܡܵܢܵܐܝܼܬܼ ܒܦܲܓܼܪܵܐ ܐܘܢܲܦ̣ܫܵܐ.</l>
                    <l n="211">:ܨܠܸܡ ܗܵܘ̇ ܨܲܠܡܵܐ ܕܚܲܒܸܿܠ ܡܵܘܬܵܐ ܚܲܕ ܬܵܐܒܐܝܼܕܹܗ</l>
                    <l n="212">ܘܒܼܵܗ̇ ܒܲܕ ܡܘܼܬܼܵܐ ܨܲܪܹܗ ܒܕܲܦܵܐ ܦܲܓܼܪܵܢܵܝܵܐ.</l>
                    <l n="213">:ܣܲܡ ܚܲܝܘܼܬܼܵܐ ܡܲܕܟ ܪܸܡܙܹܗ ܥܲܡ ܨܘܼܪ̈ܬܹܗ</l>
                    <l n="214">ܕܢܗܘܹܐ ܣܵܦܸܩ̇ ܕܢܸܬܸܿܠ ܚܲܝܹ̈ܐ ܒܦܲܓܼܪܹ̈ܐ ܡܝܼ̈ܬܹܐ.</l>
                    <l n="215">:ܐܲܝܟ ܕܲܠܢܵܘܣܵܐ ܒܢ̣ܵܝܗܝ ܠܥܡܘܼܪܝܵܐ ܕܐܲܠܵܗܘܼܬܹܗ</l>
                    <l n="216">ܕܲܢܩܲܒܸܿܠ ܒܹܗ ܣܸܓܼܕܲܬܼ ܚܘܼܒܵܐ ܡ̣ܢ ܟܠ ܒܸܪ̈ܝܵܢ.</l>
                    <l n="217">:ܡ̣ܢ ܟܠ ܒܸܪ̈ܝܵܢ ܚ̣ܠܲܛ ܒܹܗ ܒܡܸܕܼܪܵܐ ܕܲܓܼܒܼܝܼܠܘܼܬܹܗ</l>
                    <l n="218">ܕܢܹܐܣܘܿܪ ܒܹܗ ܟܠ ܒܫܲܝܢܵܐ ܫ̣ܪܵܐ ܥܒ̣ܵܪ ܦܘܼܩܕܵܢܵܐ.</l>
                    <l n="219">:ܡܠܝܼ̈ܠܹܐ ܘܚܲܪ̈ܫܹܐ ܚܒ݂ܲܫ ܒܲܣܝܵܓܼܵܐ ܕܦܲܓܼܪܹܗ ܘܢܲܦ̣ܫܹܗ</l>
                    <l n="220">ܕܲܢܚܘܼܪܘܼܢ ܒܹܗ ܐܲܝܟ ܕܲܒܼܨܠܡܵܐ ܩܢܹܐ ܟܠ ܕܡܘ̈ܢ.</l>
                    <l n="221">ܐܲܝܟ ܕܲܠܡܲܫܟܿܢܵܐ ܕܚܘܼܒܵܐ ܥܲܒܼܕܗ ܠܹܗ ܘܲܠܟܼܠܵܐ.</l>
                    <l n="222">ܕܲܢܕܲܝܪܘܼܢ ܒܹܗ ܥܒܼܝܼ̈ܕܹܐ ܒܚܘܼܒܵܐ ܘܗ̤ܘ ܒܨܒܼܝܵܢܵܐ.</l>
                    <l n="223">:ܐܲܠܵܗܘܼܬܹܗ ܓ̣ܠܵܐ ܠܥܒܼܕܵܘ̈ܗܝ ܒܗܵܕܹܐ ܕܲܥܒ݂ܲܕ</l>
                    <l n="224">ܕܢܗܘܘܿܢ ܚܵܢܹ̇ܝܢ ܠܢܝܼܫܵܐ ܬܪܝܼܨܵܐ ܕܒܼܘܼܕܵܩ ܒܢܘܿܡܹ̈ܐ.</l>
                    <l n="225">:ܩܢܘܿܡܹ̈ܐ ܕܥܲܡܹܗ ܕܲܟܼܣܹܝܢ ܗ̄ܘ̣ܵܘ ܒܹܗ ܒܲܕܩ ܒܐܝܼܕܹܗ</l>
                    <l n="226">ܘܐܲܝܟ ܕܲܒܼܨܒܼܥܵܐ ܚܵܘܝܼ ܐܸܢܘܿܢ ܒܝܲܕܼ ܪܘܼܟܵܒܹܗ.</l>
                    <l n="227">:ܝܠܕܹܗ ܟܲܣܝܵܐ ܐܲܟܼܪܸܙ ܒܲܐܪܥܵܐ ܒܚܲܕ ܬܘܼܬܼ ܒܲܛܢܵܗ̇</l>
                    <l n="228">ܘܐܲܠܸܦ ܕܐܝܼܬܼ ܠܹܗ ܝܲܠܕܵܐ ܕܲܫܘܹܐ ܥܲܡ ܐܝܼܬܼܘܼܬܹܗ.</l>
                    <l n="229">:ܒܲܫܡܵܐ ܕܝܲܠܕܹܗ ܟܲܢܝܹܗ ܠܝܲܠܕܹܗ ܕܐܵܕܼܵܡ ܕܲܬܼܪܹܝܢ</l>
                    <l n="230">ܕܢܸܕܪܘܿܫ ܐܘܼܪܚܵܐ ܕܐܲܒܼܵܗܘܼܬܼܵܐ ܘܕܼܝܼܠܝܼܕܼܘܼܬܼܵܐ.</l>
                    <l n="231">:ܒܲܪ ܥܸܠܝܵܐ ܩܪ̣ܵܝܗܝ ܐܵܦ ܥܝܼܪܵܐ ܐܲܝܟ ܕܐܸܬܼܦܲܩܲܕ</l>
                    <l n="232">ܕܢܸܓܼܠܹܐ ܒܲܫܡܹܗ ܥܲܠ ܗܵܘ̇ ܝܲܠܕܵܐ ܕܠܵܐ ܡܸܬܼܗܲܩܲܒܼ.</l>
                    <l n="233">:ܠܕܲܪܓܼܵܐ ܪܵܡܵܐ ܕܡܸܠܬܹܗ ܕܐܲܒܼܵܐ ܥܬܼܝܼܕ ܗ̄ܘ̣ܵܐ ܕܢܸܣܲܩ</l>
                    <l n="234">ܘܩܲܕܸܡ ܨܵܪܹܗ ܠܕܲܪܓܼܵܐ ܒܲܫܡܹܗ ܩܕܼܵܡ ܣܘܼܥܪ̈ܵܢܹܐ.</l>
                    <l n="235">:ܚܲܕ ܥܲܡ ܝܲܠܕܵܐ ܕܠܵܐ ܫܘܼܪܵܝܵܐ ܥܬܼܝܼܕܼ ܗ̄ܘ̣ܵܐ ܕܢܸܗܘܹܐ</l>
                    <l n="236">ܘܣܵܡ̣ ܥܲܠ ܪܹܫܹܗ ܫܸܡ ܐܝܼܬܼ ܘܼܬܹܗ ܒܲܕܼܡܘܼܬܼ ܬܵܓܼܵܐ.</l>
                    <l n="237">:ܬܵܓܼܵܐ ܘܕܲܪܓܼܵܐ ܝܲܗ̣ܒܼ ܠܹܗ ܒܛܲܝܒܿܘܼ ܠܒܲܪ ܡܵܘܝܬܹ̈ܐ</l>
                    <l n="238">ܘܐܲܠܵܗܵܐܝܼܬܼ ܪܲܡܪܸܡ ܒܲܛܢܹܗ ܘܝܼܠܝܼܕܼܘܼܬܹܗ.</l>
                    <l n="239">:ܡܸܛܠ ܟܠܵܐ ܓܒܼܵܝܗܝ ܡ̣ܢ ܟܠܵܐ ܐܲܝܟ ܪܹܫܝܼܬܼܵܐ</l>
                    <l n="240">ܕܲܢܪܲܥܹܐ ܒܹܗ ܟܠ ܥܲܡ ܝܵܬܹܗ ܘܗ̤ܘ ܟܠܵܐ.</l>
                    <l n="241">:ܠܥܸܠܲܬܼ ܫܲܝܢܵܐ ܩܪ̣ܵܝܗܝ ܘܐܲܩܝܼܡܹܗ ܒܹܝܬܼ ܠܹܗ ܠܐ̄ܢܵܫ̈ܐ</l>
                    <l n="242">ܕܢܸܗܘܹܐ ܡܫܲܝܸܢ ܦܠܝܼܓܼܘܼܬܼ ܐ̄ܢܵܫܵܐ ܒܫܲܝܢܵܐ ܕܲܫܡܹܗ.</l>
                    <l n="243">:ܫܠܵܡܵܐ ܝܲܗ̣̄ܒܼ ܠܵܗ̇ ܐܵܦ ܓܲܒܼܪܝܼܠ ܠܐܸܡܹܗ ܒܒܲܛܢܹܗ</l>
                    <l n="244">ܘܚܹܝܠ ܥܸܠܵܝܵܐ ܙܲܡܸܢ ܘܲܩ̣ܪܵܐ ܕܢܸܚܘܬܲ ܨܹܐܕܝܗ̇.</l>
                </div2>
                <head n="29r">29r</head>
                <div2 xml:lang="syr">
                    <l n="245">:ܪܘܼܚܵܐ ܘܚܲܝܠܵܐ ܐܲܓܸܿܢ ܐܲܟܼܚܲܕܼ ܥܲܠ ܝܵܠܸܕܼܬܼܗ</l>
                    <l n="246">:ܘܓܲܡܪܘܼܗܝ ܨܐܕܼܵܘܗܝ ܠܲܫܡܵܐ ܪܲܒܵܐ ܕܥܲܡ ܒܲܪܟܲܣܝܵܐ</l>
                    <l n="247">:ܠܵܘ ܒܲܪܟܲܣܝܵܐ ܐܸܬ̣ܵܐ ܠܝܲܠܕܵܐ ܦܲܓܼܪܢܵܝܵܐ</l>
                    <l n="248">ܒܲܪܒܲܪܬܼ ܐ̄ܢܵܫܵܐ ܗ̄ܘ̣ ܕܲܢܚܸܬܼ ܨܐܕܵܘܗܝ ܨܒܼܝܵܢ ܟܣܲܝܵܐ.</l>
                    <l n="249">:ܨܒܼܝܵܢ ܟܲܣܝܵܐ ܢܚܸܬܼ ܡ̣ܢ ܪܵܘܡܵܐ ܠܵܘ ܟܲܣܝܘܼܬܼܵܐ</l>
                    <l n="250">ܘܲܫ̣ܪܵܐ ܒܟܲܪܣܵܐ ܠܵܘ ܒܲܟܼܝܵܢܵܐ ܐܸܠܵܐ ܒܚܘܼܒܿܐ.</l>
                    <l n="251">:ܕܲܢܨܘܼܪܵ ܨܲܠܡܵܐ ܦܲܓܼܪܵܢܵܝܵܐ ܢܚܸܬܼ ܨܒܼܝܵܢܹܗ</l>
                    <l n="252">ܠܵܐ ܗ̄ܘ̣ܵܐ ܕܲܢܨܘܼܪ ܗܘ̤ ܠܲܩܢܘܿܡܹܗ ܕܐܝܼܬܼܵܘܗܝ ܡܸܡܬܘܿܡ.</l>
                    <l n="253">:ܕܢܸܙܪܘܲܥ ܚܲܝܹ̈ܐ ܒܡܵܝܘܿܬ ܬܘܼܬܼܵܐ ܐܲܓܸܢ ܒܐܲܚܪܹܝܢ</l>
                    <l n="254">ܘܠܵܘ ܕܲܢܓܿܝܸܢ ܡܢܝܼܢ ܚܲܝܘܼܬܼܵܐ ܒܝܲܕܼ ܬܘܼܩܵܢܵܐ.</l>
                    <l n="255">:ܘܐܸܢ ܠܵܐ ܐܲܝܟܿܐ ܡܲܨܝܵܐ ܕܢܸܗܘܸܐ ܗܵܘ̇ ܡܵܐ ܕܗܵܘܹ̇ܐ</l>
                    <l n="256">ܘܠ̇ܐ ܡܸܣܬܲܪܲܩ ܡ̣ܢ ܗܵܝ̇ ܕܐܝܼܬܼܵܘܗܝ ܘܐܲܟܸܢ ܗܵܘܹ̇ܐ.</l>
                    <l n="257">:ܗܘܵܝܵܐ ܚܲܕܼܬܵܐ ܫܪܵܝܵܐ ܗ̄ܘ̣ ܟܠܹܗ ܕܗܵܘ̇ ܩܲܕܼܡܵܝܵܐ</l>
                    <l n="258">ܕܠܵܐ ܡܹܨܐ ܕܲܢܦܘܼܫ ܟܲܕ ܡܸܬܿܬܲܩܲܢ ܐܲܝܟ ܕܐܝܼܬܼܵܘܗܝ ܗ̄ܘ̣ܵܐ.</l>
                    <l n="259">:ܐܝܼܬܼܝܵܐ ܐܝܼܬܼܵܘܗܝ ܝܲܠܕܹܗ ܕܐܲܒܼܵܕܼ ܠܵܐ ܙܲܒܼܬܢܵܐ</l>
                    <l n="260">ܘܐܸܢ ܗܘ̤ ܕܐܸܬܼܵܐ ܠܝܲܠܕܵܐ ܕܲܬܼܪܹܝܢ ܒܛܲܠ ܡ̣ܢ ܕܐܝܼܬܼܵܘܗܝ.</l>
                    <l n="261">:ܕܠܵܐܪܘܼܟܵܒܼܵܐ ܗ̄ܘ̣ ܘܲܕܼܠܵܐ ܣܵܟܼܵܐ ܐܲܝܟ ܝܵܠܘܿܕܹܗ</l>
                    <l n="262">ܘܐܸܢ ܐܸܣܬܲܝܲܟ ܒܟܲܪ ܣܵܐ ܕܲܒܸܣܪܵܐ ܗܘ̤ܵܐ ܐܲܝܟ ܟܠ ܐ̄ܢܵܫ.</l>
                    <l n="263">:ܟܠ ܕܐܝܼܬܼ ܠܲܐܒܼܵܐ ܐܝܼܬܼܠܹܗ ܐܵܦ ܠܹܗ ܕܠܵܐ ܫܘܼܪܵܝܵܐ</l>
                    <l n="264">ܘܐܸܢ ܐܸܬܿܬܲܩܲܢ ܡ̣ܢ ܪܘܿܚܩܘܼܕܼܫܵܐ ܥܒܼܝܼܕܼܵܐ ܗ̄ܘ̣ ܟܠܹܗ.</l>
                    <l n="265">ܪܘܼܚܵܐ ܐܸܡ݂ܲܪ ܕܓܲܒܼܠܹܗ ܒܟܲܪܣܵܐ ܠܗܵܘ̇ ܕܲܒܼܟܲܪܣܵܐ.</l>
                    <l n="266">ܐܸܢ ܗܵܟܲܢܵܐ ܗ̄ܘ̣ ܓܒ̣ܝܼܕܼܵܐ ܗ̄ܘ̣ ܡܵܕܝܢ ܘܠܵܘ ܥܒܼܘܕܼܵܐ.</l>
                    <l n="267">:ܠܵܐ ܒܲܪܢܵܫܵܐ ܠܲܝܬܿ ܥܵܒܼܘܕܼܵܐ ܕܥܵܒܸ̇ܕܼ ܗܘ̤ ܠܹܗ</l>
                    <l n="268">ܘܠܵܐ ܒܲܪ ܦܸܡܹܗ ܡܨܹܐ [...]ܝܘܿܗܝ ܐܲܝܟ ܕܲܠܫܲܪܒܿܐ.</l>
                    <l n="269">:ܠܲܝܬܿ ܠܲܟܼܝܵܢܵܐ ܕܐܝܼܬܼܵܘܗܝ ܡܸܡܬܼܘܿܡ ܕܢܸܗܦܘܿܟ ܢܸܗܘܸܐ</l>
                    <l n="270">ܘܠܵܐ ܠܠܵܐ ܣܵܟܲܐ ܕܢܹܐܚܘܿܕܼ ܣܟܼܵܐ ܠܠܵܐ ܣܘܼܝܵܟܹܗ.</l>
                    <l n="271">:ܠܝܼ ܠܵܐ ܢܸܗܘܸܐ ܕܐܹܡܲܪ ܕܐܝܼܬܼܝܵܐ ܗܘ̇ܝܵܐ ܩܲܒܸܿܠ</l>
                    <l n="272">ܘܚܲܣܝ ܠܝܼ ܕܐܲܫܲܪ ܕܠܲܐ ܚܝܼܕ ܣܵܟܼܵܐ ܢܣܲܝܸܟ ܒܸܣܪܵܐ.</l>
                    <l n="273">:ܠܵܐ ܡܩܲܒܸܿܠ ܐ̄ܢܵܐ ܡܸܕܼܡ ܕܲܥܣܸܩ ܠܡܸܬܼ ܩܲܒܵܠܘܼ</l>
                    <l n="274">ܘܠܵܐ ܫܵܠܸ̇ܡ ܐ̄ܢܵܐ ܠܠܵܐ ܫܲܠܡܘܼܬܼܵܐ ܕܬܼܘܼܩܵܢ ܟܲܣܝܵܐ.</l>
                    <l n="275">:ܠܵܐ ܡܗܲܝܡܸܢ ܐ̄ܢܵܐ ܕܲܕܠܵܐ ܫܘܼܪܵܝ ܗܘ̤ܵܐ ܫܘܼܪܵܝܵܐ</l>
                    <l n="276">ܘܠܵܐ ܕܡܲܬܼܩܸܢ ܟܠ ܬܲܩܸܢ ܗܘ̤ ܠܹܗ ܒܸܣܪܵܢܵܐܝܼܬܼ.</l>
                    <l n="277">:ܠܒܸܣܪܵܐ ܬܲܩܸܢ ܪܸܡܙܹܗ ܒܟܲܪܣܵܐ ܒܸܣܪܵܢܵܝܬܿܐ</l>
                    <l n="278">ܕܲܢܚܲܕܼ ܬܼܒܹܗ ܒܸܣܪܵܐ ܕܲܒܼܠܝܼ ܒܡܵܝܘܿܬܼܘܼܬܼܵܐ.</l>
                    <l n="279">:ܠܒܸܣܪܵܐ ܪܲܟܸܿܒܼ ܒܲܙܢܵܐ ܚܲܕܬܵܐ ܕܠܵܐ ܙܘܼܘܵܓܼܵܐ</l>
                    <l n="280">ܘܲܡܠܵܝܗܝ ܪܘܼܚܵܐ ܕܢܵܘܠܸܕܼ ܐ̄ܢܵܫܵܐ ܪܘܼܚܵܢܵܐܝܼܬܼ.</l>
                    <l n="281">ܒܚܲܝܠܵܐ ܕܪܘܼܚܵܐ ܓܲܡܪܹܗ ܠܒܲܛܢܹܗ ܘܲܠܡܵܘܠܕܗ.</l>
                    <l n="282">ܘܩܲܕܲܝܼܫ ܥܲܒܼܕܗ ܗܲܝܟܲܠ ܩܘܼܕܼܫܵܐ ܠܨܒܼܝܵܢ ܚܘܼܒܹܗ.</l>
                    <l n="283">:ܡ̣ܢ ܫܘܼܪܵܝܵܐ ܕܲܓܼܒܼܝܼܠܘܼܬܹܗ ܥܡܲܪ ܒܹܗ ܚܘܼܒܹܿܗ</l>
                    <l n="284">ܘܠܵܐ ܦܪ݂ܲܫ ܡܸܢܹܗ ܘܠܵܘ ܬܘܼܒܼ ܦܵܪܸܫ ܐܘܵܡܸܬܼܪܲܚܲܩ.</l>
                    <l n="285">:ܥܲܡܹܗ ܗܲܠܸܟ ܗܵܘ̇ ܨܒܼܝܵܢܵܐ ܕܨܵܪܹܗ ܒܟܲܪܣܵܐ</l>
                    <l n="286">ܘܲܒܼܚܹܝܠ ܚܲܝܠܹܗ ܚܣܢ ܟܠ ܚܝܲܠܝܼ̈ܢ ܘܐܲܡܠܸܟ ܥܠ ܟܠ.</l>
                    <l n="287">:ܚܲܕ ܐܵܡܲ݁ܪ ܐܵܢܵܐ ܠܹܗ ܘܲܠܚܲܝܠܵܐ ܕܲܣܥܲܪ ܒܹܗ ܟܠ</l>
                    <l n="288">ܚܲܕܼ ܠܵܘ ܐܲܝܟ ܦܲܪ̈ܝܼܫܹܐ ܟܲܕܼ ܚܵܠܹ̇ܛ ܐ̄ܢܵܐ ܟܝܵܢܹ̈ܐ ܦܪ̈ܝܼܫܹܐ.</l>
                    <l n="289">:ܚܲܕ ܩܵܪܹ̇ܐ ܐܢܵܐ ܠܨܒܼܝܵܢ ܟܲܣܝܵܐ ܘܦܲܓܼܪܵܐ ܓܲܠܝܵܐ</l>
                    <l n="290">ܘܟܲܕܼ ܛܵܒܼ ܗܵܟܲܢ ܠܵܐ ܡܸܙܸ̇ܓܼ ܐ̄ܢܵܐ ܟܲܣܝܵܐ ܒܓܲܠܝܵܐ.</l>
                    <l n="291">:ܠܵܐ ܛܵܥܝܵܐ ܠܝܼ ܕܐܝܼܬܼ ܦܘܼ̈ܪܫܵܢܵܐ ܒܹܝܬܼ ܚܲܕܼ ܠܲܐ ܚܪܹܝܢ</l>
                    <l n="292">ܡܸܛܠ ܕܲܒܼܨܝܼܪ ܟܵܝܵܢܵܐ ܥܒܼܝܼܕܼܵܐ ܡ̣ܢ ܥܵܒܼܘܕܼܵܐ.</l>
                    <l n="293">:ܠܵܐ ܡܕܼܵܘܸܕܼ ܐ̄ܢܵܐ ܛܲܟܼܣܵܐ ܬܲܩܢܵܐ ܕܲܟܼܝܵܢ ܟܲܣܝܵܐ</l>
                    <l n="294">ܘܠܵܐ ܫܵܪܹ̇ܐ ܐ̄ܢܵܐ ܘܝܵܢ̈ܝܵܬܼܵܐ ܕܲܦܓܼܪܵܐ ܓܲܠܝܵܐ.</l>
                    <l n="295">:ܟܲܣܝܵܐ ܟܣܝܵܐ ܗ̄ܘ̣ ܟܡܵܐ ܐܸܢ ܬܸܚܠܘܿܛ ܦܲܓܼܪ̈ܢܵܝܵܬܼܵܐ</l>
                    <l n="296">ܘܲܦܓܼܪܵܐ ܦܲܓܼܪܵܐ ܗ̄ܘ̣ ܟܡܵܐ ܐܸܢ ܬܸܡܙܘܿܓܼ ܪ̈ܘܼܚܵܢܵܝܵܬܼܵܐ.</l>
                    <l n="297">ܠܵܐ ܡܸܬܡܲܙܓܼ ܟܝܵܢܵܐ ܟܣܝܵܐ ܒܦܲܓܼܪܵܐ ܐܸܠܵܐ ܒܚܘܼܒܵܐ: </l>
                </div2>
                <head n="29v">29v</head>
                <div2 xml:lang="syr">
                    <l n="298">ܘܠܵܐ ܡܸܬܼܚܲܠܲܛ ܓܲܠܝܵܐ ܒܟܸܣܝܵܐ ܐܸܠܵܐ ܒܲܫܡܵܐ.</l>
                    <l n="299">:ܒܲܫܡܵܐ ܡܲܨܝܵܐ ܗ̄ܝ̣ ܕܢܸܩܪܹܐ ܐܸܢܘܿܢ ܚܲܕܼ ܒܐܝܼܬܼܘܼܬܼܵܐ</l>
                    <l n="300">ܟܲܕܼ ܠܵܐ ܛܵܢܹ̇ܐ ܦܘܼܪ̈ܫܵܢܵܝܗܘܿܢ ܐܲܝܢܵܐ ܕܩܵܪܹ̇ܐ.</l>
                    <l n="301">:ܒܗܵܕܹܐ ܬܸܢܘܲܝ ܩܪܹܝ̇ܬܼ ܐܸܠܵܐ ܬܪܹܝܢ ܚܲܕܼ ܚܘܼܒܵܐ</l>
                    <l n="302">ܒܲܪ ܐܝܼܬܼܘܼܬܼܵܐ ܐܘܒܲܪ ܐ̄ܢܵܫܘܼܬܼܵܐ ܚܲܕܼ ܦܲܪܨܘܼܦܵܐ.</l>
                    <l n="303">:ܒܪܵܐ ܕܐܲܠܵܗܵܐ ܨܒ̣ܵܐ ܨܒܼܝܵܢܹܗ ܒܒܲܪ ܢܵܫܘܼܬܼܵܐ</l>
                    <l n="304">ܘܝܲܗ̣̄ܒܼ ܠܹܗ ܕܝܼܠܹܗ ܘܲܢܣܲܒ̣ ܕܝܼܠܹܗ ܠܵܘ ܒܲܟܼܝܵܢܵܐ.</l>
                    <l n="305">:ܒܝܼܠܝܼܕܼܘܬܹܗ ܕܠܵܐ ܫܘܼܪ̈ܵܝܵܐ ܝܲܩܲܪ ܝܲܠܕܹܗ</l>
                    <l n="306">ܘܒܲܫܘܼܠܛܵܢܹܗ ܕܠܵܐ ܫܘܼܠܵܡܵܐ ܪܲܡܪܸܡ ܕܲܪܓܹܗ.</l>
                    <l n="307">:ܒܕܲܪܓܼܵܐ ܪܵܡܵܐ ܕܐܲܠܵܗܘܼܬܹܗ ܩ̣ܪܵܝܗܝ ܘܐܲܩܝܼܡܹܗ</l>
                    <l n="308">ܕܢܸܗܘܸܐ ܡܡܲܠܹܐ ܕܘܼܟܲܬܼ ܟܲܣܝܵܐ ܠܲܥܒܼܵܕܼ ܐܝܼܕܼܵܘܗܝ</l>
                    <l n="309">:ܚܠܵܦ ܟܲܣܝܘܼܬܹܗ ܗܘ̤ܵܬܼ ܓܲܠܝܘܼܬܹܗ ܕܨܲܠܡܵܐ ܓܲܠܝܵܐ</l>
                    <l n="310">ܕܲܒܼܓܲܠܝܘܼܬܹܗ ܢܲܟܼܪܸܙ ܚܲܝܠܵܐ ܕܲܟܣܹܐ ܒܹܗ ܟܠ.</l>
                    <l n="311">:ܐܲܝܟ ܫܝܼܦܘܿܪܵܐ ܩܪ̣ܵܐ ܠܲܥܒܼܝܼ̈ܕܹܐ ܝܲܥܕܹܗܓܲܠܝܵܐ</l>
                    <l n="312">ܥܲܠ ܗܵܘ̇ ܝܲܠܕܵܐ ܕܝܼܠܝܼܕܼ ܡܸܡܬܘܿܡ ܕܠܵܐ ܫܘܼܪܵܝܵܐ.</l>
                    <l n="313">:ܕܝܼܠܹܗ ܐܝܼܬܼܵܘܗܝ ܒܲܛܢܵܐ ܘܝܲܥܕܵܐ ܦܲܓܼܪܵܢܵܝܵܐ</l>
                    <l n="314">ܟܲܕܼ ܠܵܐ ܡܫܵܘܬܸܿܦ ܡܸܠܬܹܗ ܕܐܲܒܼܵܐ ܒܲܦܓܼܪ̈ܵܢܝܵܬܹܗ.</l>
                    <l n="315">:ܕܝܼܠܹܗ ܒܲܛܢܵܐ ܘܕܲܝܠܹܗ ܝܲܠܕܵܐ ܘܕܼܝܼܠܹܗ ܕܙܘܿܪܬܵܐ</l>
                    <l n="316">ܘܗܘ̤ܝܘܼ ܕܩܲܪܸܒܼ ܕܒܚܵܐ ܠܟܲܣܝܵܐ ܚܠܵܦ ܬܘܼܩܵܢܹܗ.</l>
                    <l n="317">:ܗܘ̤ ܝܸܢܸܩ ܚܲܠܒܼܵܐ ܘܠܹܗ ܛܥܲܢ ܒܘܼܪ̈ܟܹܿܐ ܘܢܲܫܸܩ ܦܘܿܡ݂ܵܐ</l>
                    <l n="318">ܘܗܘ̤ܝܘܼ ܕܫܲܦܸܦ ܥܲܡ ܝܲܠܘܕܹ̈ܐ ܒܲܝܢܵܬܼ ܫܘܼܩܹ̈ܐ.</l>
                    <l n="319">:ܘܗܘ̤ ܐܸܬܼܪܲܒܲܝ ܒܝܲܕ ܡܘܼܫܚ̈ܵܬܼܵܐ ܕܩܲܠܝܼܠ ܩܲܠܝܼܠ</l>
                    <l n="320">ܘܗܘ̤ ܬܘܼܒܼ ܩܲܒܸܿܠ ܚܹܝܠ ܚܸܟܼܡ̈ܵܬܼܵܐ ܒܚܲܝܠܵܐ ܕܪܘܼܚܵܐ.</l>
                    <l n="321">:ܗܘ̤ ܓܡܲܪ ܙܸܕܼܩܵܐ ܕܢܵܘܟܘܿܣ ܪܘܼܚܵܐ ܫܢ̈ܝܵܐ ܬܠܵܬܼܝܼܢ</l>
                    <l n="322">ܘܗܘ̤ ܦܪܲܥ̣ ܚܵܘܒܵܐ ܠܲܐܠܵܗ ܟܠܵܐ ܘܪܲܥܝܼ ܠܟܼܠܵܐ.</l>
                    <l n="323">:ܗܘ̤ܝܘܼܕܲ ܥ̣ܡܲܕܼ ܐܲܝܟ ܚܲܣܝܼܪܵܐ ܡ̣ܢ ܝܘܿܚܲܢܵܢ</l>
                    <l n="324">ܘܲܠܗܲܕܵܡܵܘ̈ܗܝ ܩܒܲܪܟܵܪܘܿܙܵܐ ܒܩܲܒܼܪܵܐ ܕܡܲܝܵ̈ܐ.</l>
                    <l n="325">:ܗܘ̤ܝܘܼ ܕܩܲܒܸܿܠ ܚܲܝܠܵܐ ܕܪܘܼܚܵܐ ܒܐܵܬ̤ܵܐ ܕܝܵܘܢܵܐ</l>
                    <l n="326">ܘܥܵܠܘܗܝ ܐܲܣܗܸܕ ܩܵܠܹܗ ܕܐܲܒܼܵܐ ܕܫܲܪܝܼܪ ܚܘܼܒܹܗ.</l>
                    <l n="327">:ܗܘ̤ ܨܵܡ̣ ܘܲܫܦܸܢ ܠܦܘܼܬܼ ܕܲܟܼܝܵܢܵܐ ܬܵܒܲܥ̇ ܗ̄ܘ̣ܵܐ ܠܹܗ</l>
                    <l n="328">ܗܘ̤ܝܬܼ ܕܐܸܚܲܕܼ ܕܲܟܪܐ ܒܚܘܼܪܒܿܐ ܚܲܣܝܼܢܵܐ.</l>
                    <l n="329">:ܕܝܼܠܹܗ ܟܲܦܢܵܐ ܘܕܼܝܼܠܹܗ ܨܲܗܵܝܵܐ ܘܕܼܝܼܠܹܗ ܫܸܢܵܬܼܵܐ</l>
                    <l n="330">ܘܗܘ̤ ܠܐܝ̤ ܘܝܼܬܸܒܼ ܘܲܫܐܸܠ ܡ̈ܝܵܐ ܕܲܢܦܝܼܓܼ ܨܲܗܝܹܗ.</l>
                    <l n="331">:ܕܝܼܠܹܗ ܦܲܓܼܪܵܐ ܡܸܬܼܚܲܙܝܵܢܵܐ ܡܩܲܒܸܿܠ ܚܲܫܹ̈ܐ</l>
                    <l n="332">ܘܕܲ ܝܼܠܹܗ ܢܲܦ̣ܫܵܐ ܛܥܝܼܢܲܬܼ ܝܘܼܩܪܵܐ ܕܦܪܵܘܿܫܘܼܬܼܵܐ.</l>
                    <l n="333">ܕܝܼܠܹܗ ܩܸܢܛܵܐ ܘܕܼܝܼܠܹܗ ܕܘܥܬܿܐ ܘܕܼܝܼܠܹܗ ܨܠܘܿܬܼܵܐ.</l>
                    <l n="334">ܘܗܘ̤ ܐܸܬܼܚܲܝܲܠ ܡ̣ܢ ܪܘܼܚܵܢܵܐ ܕܠܵܐܢܸܬܼ ܪܲܦܹܐ.</l>
                    <l n="335">:ܗܘ̤ ܒܥܸܠܝܼܬܼܵܐ ܘܗܘ̤ ܒܹܝܬܼ ܕܝܼܢܵܐ ܘܗܘ̤ ܒܓܼܵܓܼܘܿܠܬܿܐ</l>
                    <l n="336">ܘܗܘ̤ ܝܘܼܕܩܲܒܸܿܠ ܪܘܼܩܵܐ ܛܲܡܲܐܐ ܡ̣ܢ ܦܘܼܡ ܛܲܡ̈ܐܹܐ.</l>
                    <l n="337">:ܕܝܼܠܹܗ ܨܠܝܼܒܼܵܐ ܘܕܼܝܼܠܹܗ ܨܨ̈ܐ ܘܕܼܝܼܠܹܗ ܪܘܡܚܵܐ</l>
                    <l n="338">:ܘܗܘ̤ܝܘܼ ܕܐܲܪܟܸܿܢ ܪܹܫܹܗ ܒܩܲܝܣܵܐ ܘܐܲܫܠܸܡ ܪܘܼܚܹܗ</l>
                    <l n="339">:ܦܲܓܼܪܵܐ ܗ̄ܘ̣ ܕܲܝܼܠܹܗ ܕܲܗܘ̤ܵܐ ܒܩܲܒܼܪܵܐ ܬܠܵܬܼܵܐ ܝܵܘܡܵܝܼ̈ܢ</l>
                    <l n="340">ܘܢܲܦ̣ܫܵܐ ܗܝ̣ ܕܝܼܠܹܗ ܕܫܲܢܝܲܬ̤ ܠܲܥܸܕܢ ܘܲܦܢܵܬ̤ ܨܐܕܼܵܘܗܝ.</l>
                    <l n="341">:ܘܗܘ̤ܝܘܼ ܕܐܲܓܸܿܣ ܒܹܝܬܼ ܥܲܢܝܼ̈ܕܹܐ ܕܠܵܐ ܢܸܟܼܝܵܢܵܐ</l>
                    <l n="342">ܘܗܘ̤ ܐܸܬܼܢܲܚܡ ܒܚܝܹܠ ܒܵܪܘܿܝܵܐ ܕܼܵܟܣܹܐ ܗ̄ܘ̣ ܒܹܗ.</l>
                    <l n="343">:ܒܹܗ ܗܘ̤ ܟܣܹܗ ܗ̄ܘ̣ܵܐ ܚܲܝܠܹܗ ܪܲܒܵܐ ܕܡܸܠܬܹܗ ܕܐܲܒܼܵܐ</l>
                    <l n="344">ܘܲܒܼܚܹܝܠ ܚܲܝܠܹܗ ܡܸܬܼܚܲܝܲܠ ܗ̄ܘ̣ܵܐ ܠܡܸܚܣܲܢ ܚܲܫܘ̈ܗܝ.</l>
                    <l n="345">:ܒܹܗ ܥܵܘܲܡܲ݁ܪ ܗ̄ܘ̣ܵܐ ܒܪܵܐ ܕܐܲܠܵܗܵܐ ܨܒܼܝܵܢܵܐܝܼܬܼ</l>
                    <l n="346">ܘܟܲܕܼ ܒܹܗ ܟܣܹܐ ܗ̄ܘ̣ܵܐ ܠܵܐܡܫܵܘܬܸܦ ܗ̄ܘ̣ܵܐ ܒܲܡܚܝܼ̈ܠܬܹܗ.</l>
                    <l n="347">:ܒܹܗ ܡܲܥܝܵܬܝܼܬܼ ܡ̣ܢ ܟܲܕܼ ܣܲܒܿܪܵܗ̇ ܥܝܼܪܵܐ ܠܐܸܡܹܗ</l>
                    <l n="348">ܒܹܗ ܒܨܒܼܝܵܢܵܐ ܕܠܵܐ ܡܸܬܼܢܲܫܲܩ ܕܐܲܝܟܲܢ ܘܕܡܵܐ.</l>
                    <l n="349">:ܒܹܗܩܕܼܵܡ ܚܲܫܹ̈ܐ ܘܒܼܵܬܲܪ ܚܲܫܹ̈ܐ ܕܠܵܐ ܫܘܼܢܵܝܵܐ</l>
                    <l n="350">ܒܹܗ ܥܲܠ ܐܲܪܥܵܐ ܘܒܹܗ ܒܲܫܡܲܝܵܐ ܕܠܵܐ ܫܘܼܠܵܡܵܐ.</l>
                    <l n="351">ܠܵܐ ܐܵܡܲ݁ܪ ܐ̄ܢܵܐ ܕܫ̣ܵܢܝ ܡܸܢܹܗ ܚܹܝܠ ܐܝܼܬܼܘܼܬܼܵܐ: </l>
                </div2>
                <head n="30r">30r</head>
                <div2 xml:lang="syr">
                    <l n="352">ܠܵܐ ܒܲܦܓܼܪ ܘܠܵܐ ܟܲܕܼ ܫܲܠܚܵܗ̇ ܠܡܵܘܝܬܼܘܼܬܼܵܐ.</l>
                    <l n="353">:ܚܲܕܼ ܥܲܡ ܐܝܼܬܼܝܵܐ ܡܵܢܹ̇ܐ ܐ̄ܢܵܐ ܠܹܗ ܡܸܛܠ ܕܲܪ̈ܓܹܿܗ</l>
                    <l n="354">ܘܚܲܕܼ ܩܵܪܹܵܐ ܐ̄ܢܵܐ ܒܪܵܐ ܕܐܲܠܵܗܵܐ ܘܠܲܡܢܬܼܵܐ.</l>
                    <l n="355">:ܠܵܐ ܐܵܡܲ݁ܪ ܐ̄ܢܵܐ ܬܪܹܝܟ ܕܐܵܡܲ݁ܪ ܗܲܕܵܝܘܿܛܵܐ</l>
                    <l n="356">ܚܲܕ ܐܡ̇ܪ ܐ̄ܢܵܐ ܟܡܵܐ ܐܸܢ ܛܵܠܸܡ ܟܲܕܼܵܒܼܵܬܝܼܬܼ.</l>
                    <l n="357">:ܠܐ ܛܵܠܘܡܵܐ ܠܵܐ ܬܵܛܠܘܡܲܝܢܝ ܐܲܝܟ ܕܲܡܥܵܕܼ ܐܲܢ̄ܬ</l>
                    <l n="358">ܠܵܐ ܫܡܝܼܥ ܠܵܟ ܡܸܢܝ ܕܲܒܼܪܵܐ ܙܐܝܼܬܼ [ܘܒܼܪܵܐ] ܠܐܲܠܗܵܐ.</l>
                    <l n="359">:ܟ̄ܠܵܐ ܡܲܪܵܚܵܐ ܠܵܐ ܬܸܥܕܘܼܠܲܝܢܝ ܡܲܪܵܚܵܐܝܼܬܼ</l>
                    <l n="360">ܠܵܐ ܚܙܹܐ ܐܢܵܐ ܠܵܟ ܒܲܕ ܪܕܢܐ ܠܒܪ ܡ̣ܢ ܐܘܼܪܚܵܐ.</l>
                    <l n="361">:ܠܐ ܚܸܪܝܵܝܵܐ ܠܵܐ ܬܸܬܼܥܣܩ ܠܘܼܩܒܠ ܡܸܠܲܝ̈</l>
                    <l n="362">ܠܵܐ ܪܓܼܝܼܫ ܐܲܢ̄ܬܿ ܒܝܼ ܘܲܣܛܝܼܬܼ ܡ̣ܢ ܡܬܘܿܡ ܡ̣ܢ ܘܠܝܼܬܼܵܐ.</l>
                    <l n="363">:ܠܵܐ ܙܹܐܦܵܢܵܐ ܠܵܐ ܬܸܩܛܲܪܓܼܝܼܢܝ ܩܕܡ ܙܹܐܦܵܢܹ̈ܐ</l>
                    <l n="364">ܠܵܐ ܒܩܐ ܐ̄ܢܵܐ ܠܵܟ ܕܕܼܵܡ ܬܸܬܼܩܲܒܲܠ ܣܵܗܕܘܼܬܼ ܡܸܠܲܝ̈ܟ.</l>
                    <l n="365">:ܡܵܐ ܠܵܟ ܨܐܕܲܝ ܥܘܼܝܼܪ ܒܲܚܣܵܡܵܐ ܕܠܵܐ ܒܘܼܝܵܢܵܐ</l>
                    <l n="366">ܕܲܢܨܝܼܬܿ ܡܲܓܲܢ ܥܲܡ ܦܸܬܼܓܼܵܡܝ̈ ܐܲܝܟ ܕܲܒܼܟܹܐܢܘܼ.</l>
                    <l n="367">:ܡܵܐ ܠܝܼ ܥܲܡܵܟ ܓܲܒܼܪܵܐ ܟܬܿܝܼܫܵܐ ܡܠܹܐ ܚܸܪ̈ܝܵܢܹܐ</l>
                    <l n="368">ܕܲܡܓܲܪܸܓܼ ܐ̄ܢܵܐ ܥ̈ܠܠܹܐ ܒܪܘܼܓܼܙܵܐ ܕܬܸܬܼܟܲܬܲܫ ܥܲܡܝܼ.</l>
                    <l n="369">:ܒܓܲܢܲܝ̈ܟ ܟܲܣܝܵܐ ܕܲܥܡ݂ܲܪܚܘܼܒܹܿܗ ܒܲܦܓܼܪܲܢ ܓܲܠܝܵܐ</l>
                    <l n="370">ܕܐܝܼ ܒܡܲܪ̈ܵܚܹܐ ܕܲܡܨܲܚܝܼܢ ܠܵܟ ܒܚܵܫܘܿܫܘܼܬܼܵܐ.</l>
                    <l n="371">:ܒܓܲܢ ܐܝܼܬܼܘܼܬܼܵܟ ܐܝܼܬܝܵܐ ܕܐܝܼܬܼܵܘܗܝ ܕܠܵܐ ܫܘܼܪܵܝܵܐ</l>
                    <l n="372">ܫܲܬܸܩ ܩܠܹܐ ܕܲܡܬܲܚܡܝܼܢ ܠܵܟ ܒܟܲܪܣܵܐ ܕܒܸܣܪܵܐ.</l>
                    <l n="373">:ܡܸܛܠܬܼܵܟ ܩܵܥܹ̇ܝܢ ܥܲܡ̇ܢ ܒܢܲܝ̈ ܚܸܪ̈ܝܵܢܹܐ</l>
                    <l n="374">ܕܲܩܪܹܝܢܲܢ ܠܵܟ ܒܲܫܡܵܐ ܚܲܝܵܐ ܕܲܦܐܹܐ ܠܲܫܡܵܟ.</l>
                    <l n="375">:ܥܲܠ ܚܲܝܘܼܬܼܵܟ ܟܬܼܝܼܫܝܼܢ ܟܠܫܵܥ ܕܲܢܡܝܼܬܼܘܿܢܵܗ̇</l>
                    <l n="376">ܘܲܕܼܠܵܐ ܡܲܨܝܵܐ ܗܵܐ ܡܡܝܼܬܝܼܢ ܠܵܟ ܟܲܕܵܒܼܵܐܝܼܬܼ.</l>
                    <l n="377">:ܠܡܵܘܬܿܐ ܟܼܝܼܠܵܟ ܪܓܼܝܼܓܼܝܼܢ ܣܲܓܲܝ ܡܝܼܬܹ̈ܐ ܕܥܵܘܠܵܐ</l>
                    <l n="378">ܘܠܵܐ ܡܸܬܼܒܿܝܼܢܝܼܢ ܕܪܵܡ ܗ̄ܘ̣ ܟܝܵܢܵܟ ܡ̣ܢ ܢܸܟܼܝܵܢܹ̈ܐ.</l>
                    <l n="379">:ܡ̇ܢ ܪܵܚܝܹ̇ܢ ܐܢ̄ܬܿܘܿܢ ܡܲܠܝܲܝ̈ ܪܘܼܓܼܙܵܐ ܠܡܸܩܛܲܠ ܚܲܝܹ̈ܐ</l>
                    <l n="380">ܕܗܵܐ ܠܲܝܬܿ ܦܘܼܪܣܵܐ ܕܢܵܘܦܘܿܢ ܚܲܝܹ̈ܐ ܡ̣ܢ ܚܲܝܲܝ̈ܗܘܿܢ.</l>
                    <l n="381">:ܡ̇ܢ ܠܵܐܹ̇ܝܬܿܘܿܢ ܠܡܸܚܒܲܫ ܪܘܼܚܵܐ ܒܓܼܵܘ ܗܲܕܼܵܡܹ̈ܐ</l>
                    <l n="382">ܕܗܵܐ ܠܵܐ ܣܵܦ̇ܩܝܼܢ ܫܡܲܝܵܐ ܘܐܲܪܥܵܐ ܕܲܢܣܲܝܼܕܘܼܢܵܝܗܝ.</l>
                    <l n="383">:ܠܡܢ ܣܢܝܼܢ ܐ̄ܢܬܘܿܢ ܠܐܲܝܢܵܐ ܕܐܡܪ ܕܐܝܼܬܼܝܵܐ ܠܵܐ ܡܝܼܬ</l>
                    <l n="384">ܕܗܵܐ ܐܸܢ ܐܡܪ ܘܐܸܢ ܠܵܐ ܐܡܪ ܗܘ̤ ܠܵܐ ܡܵܐܝܬܼ.</l>
                    <l n="385">:ܡ̇ܢ ܣ̇ܩܪܝܼܢ ܐܢܬܘܿܢ ܠܐܲܝܢܵܐ ܕܡܪܝܼܡ ܫܝܼܛܵܐ ܦܓܪܢ</l>
                    <l n="386">ܕܗܵܐ ܐܸܢ ܡܵܘܪܸܒܼ ܘܐܸܢ ܠܵܐ ܡܵܘܪܸܒܼ ܒܫܘܼܒܼܚܵܐ ܡܲܡܠܸܟ.</l>
                    <l n="387">ܡ̇ܢ ܝ̇ܬܪܝܼܢ ܐܢܬܘܿܢ ܕܲܡܡܬܝܼܢ ܐܢܬܘܿܢ ܠܠܵܐ.</l>
                    <l n="388">ܡܵܝܘܿܬܼܵܐ ܘܡ̇ܢ ܚܣܪܝܼܢ ܐܢܬܘܿܢ ܕܡܡܠܟ ܦܓܼܪܲܢ ܥܡ ܐܝܼܬܘܼܬܼܵܐ.</l>
                    <l n="389">:ܠܡܢ ܠܵܐ ܓܠܝܵܐ ܕܐܝܼܬܝܼܵܐ ܪܵܡ ܗܘ̤ ܡ̣ܢ ܢܸܟܼܝܵܢܹ̈ܐ</l>
                    <l n="390">:ܘܡ̣ܢ ܠܵܐ ܝܵܕܥ ܕܕܡܝܘܬܐ ܗܘ̣ ܚܲܫܵܐ ܘܡܘܬܐ</l>
                    <l n="391">:ܘܲܟܼܒܲܪ ܐܸܠܘ ܩܢܝܢ ܗܘ̣ܘ ܚܲܪ̈ܫܹܐ ܦܘܼܡܹ̈ܐ ܡܠܝܼ̈ܠܹܐ</l>
                    <l n="392">:ܗܵܘܹܝ̇ܢ ܗ̄ܘ̣ܵܘ ܠܲܢ ܚܲܒܼܪܹ̈ܐ ܒܗܵܕܹܐ ܕܐܝܼܬܼܝܵܐ ܠܵܐܡܝܼܬܼ</l>
                    <l n="393">:ܟܒܲܪ ܐܸܠܘܼ ܐܝܼܬܼ ܦܪܵܘܿܫܘܼܬܼܵܐ ܒܠܵܐ ܦܵܪ̈ܘܿܫܹܐ</l>
                    <l n="394">ܒܵܣ̇ܪܝܼܢ ܗ̄ܘ̣ܵܘ ܠܹܗ ܠܲܐܝܢܵܐ ܕܡܲܚܸܫ ܠܲܟܼܝܵܢ ܟܲܣܝܵܐ.</l>
                    <l n="395">:ܬ̇ܘ ܫܲܬܿܝܼܒܹ̈ܐ ܕܘܼܢܘ ܟܹܐܢܵܐܝܼܬܼ ܥܲܡ ܡܲܠܵܠܹܐ</l>
                    <l n="396">ܕܲܡܚܲܦܝܼܢ ܠܹܗ ܠܲܩܘܼܫܬܐ ܓܲܠܝܵܐ ܒܣܪܵܘܿܒܼܘܼܬܼܵܐ.</l>
                    <l n="397">:ܒܗܲܬܼܘ ܘܐܸܬܼܟܚܕܼܘ ܐܵܦܢ ܩܠܝܼܠ ܩܵܢܝܲܝ̈ ܡܸܠܬܐ</l>
                    <l n="398">ܦܘܼܫܘ ܡ̣ܢ ܗܸܪܓܵܐ ܕܚܵܫܘܿܫܘܼܬܼܵܐ ܕܠܵܐ ܚܵܫܘܿܫܵܐ.</l>
                    <l n="399">:ܫܠ̣ܵܘ ܠܵܐ ܬܸܩܥܘܿܢ ܡܲܪܵܚܵܐܝܼܬܼ ܥܲܡ ܐܝܼܬܼܘܼܬܼܵܐ</l>
                    <l n="400">ܕܕܲܠܡܵܐ ܬܸܗܘܘܿܢ ܚܲܒܼܪܹ̈ܐ ܒܕܝܼܢܵܐ ܠܐܵܟܸ̇ܠ ܩܲܪܨܵܐ.</l>
                    <l n="401">ܠܐܵܟܸ̇ܠ ܩܲܪܨܵܐ ܕܵܡܹ̇ܐ ܛܢܵܢܵܐ ܕܪܸ̈ܥܝܵܢܲܝܟܿܘܿܢ: </l>
                </div2>
                <head n="30v">30v</head>
                <div2 xml:lang="syr">
                    <l n="402">ܕܒܼܐܸܣܟܹܿܝܡ ܚܘܼܒܵܐ ܡܲܨܲܚܹܐ ܐܵܦ ܗܘ̤ ܠܲܫܡܵܐ ܣܓܼܝܼܕܼܵܐ.</l>
                    <l n="403">:ܠܡ̇ܢ ܗܵܘܹ̇ܝܢ ܐܢ̄ܬܿܘܿܢ ܚܲܒܼܪܹ̈ܐ ܠܒܼܝܼ̈ܫܹܐ ܓܠܝܼܙܲܝ̈ ܗ̇ܘܢܵܐ</l>
                    <l n="404">ܘܡܸܬܼܢܲܟܼܪܝܼܢ ܐܢ̄ܬܿܘܿܢ ܡ̣ܢ ܛܵܒܼ̈ܬܼܵܐ ܕܠܵܐ ܫܘܼܠܵܡܵܐ.</l>
                    <l n="405">:ܥܪܘܿܩ ܚܲܠܵܫܹ̈ܐ ܡ̣ܢ ܥܸܢܝܵܢܹܗ ܕܩܵܛܸ̇ܠ ܐ̄ܢܵܫܵܐ</l>
                    <l n="406">ܘܬܼܵܘ ܐܸܬܼܓܵܘܲܣܘ ܒܚܲܝܹ̈ܐ ܕܲܟܼܣܹܝܢ ܒܗܲܝܡܵܢܘܼܬܼܵܐ.</l>
                    <l n="407">:ܢܗܲܝܡܸܢ ܕܐܝܼܬܼܝܵܐ ܠܒܸܫ ܨܒܼܝܵܢܹܗ ܦܲܓܼܪܵܐ ܕܡܸܢܲܢ</l>
                    <l n="408">ܘܓܲܡܪܹܗ ܒܚܲܫܹ̈ܐ ܘܐܲܓܼܙܲܪ ܒܐܝܼܕܹܗ ܚܲܝܹ̈ܐ ܠܟܠ̣ܵܗ̇.</l>
                    <l n="409">:ܠܥܸܠܲܬܼ ܚܲܝܹ̈ܐ ܢܲܣܒܹܿܗ ܡܸܢܲܢ ܐܲܝܟ ܪܹܫܝܼܬܼܵܐ</l>
                    <l n="410">ܘܲܩܪ̣ܵܝܗܝ ܒܲܫܡܹܗ ܕܢܸܬܸܿܠ ܒܲܫܡܹܗ ܚܲܝܹ̈ܐ ܠܟܠܐ.</l>
                    <l n="411">:ܒܐܢܫܐ ܕܡܸܢܢ ܝܵܗ̣̄ܒܼ ܠܢ ܚܲܝܹ̈ܐ ܨܒܼܝܢ ܟܣܝܵܐ</l>
                    <l n="412">ܘܗܘ̣ܝܘ̣ ܐ̄ܢܵܫܐ ܕܡܝܼܬܼ ܘܐܸܬܼܢܲܚܲܡ ܘܲܚܝܵܐ ܘܐܲܚܝܼ.</l>
                    <l n="413">:ܗܘ̣ܝܘ̣ ܕܫ̣ܪܐ ܦܟܼܪܹ̈ܐ ܕܲܫܝܘܠ ܡ̣ܢ ܥܲܢܝܼ̈ܕܹܐ</l>
                    <l n="414">ܘܢܦ̣ܩ ܐܲܟܼܪܸܙ ܣܒܲܪܬܵܐ ܚܕܲܬܵܐ ܕܚܝܲܬ ܡܝܼ̈ܬܹܐ.</l>
                    <l n="415">:ܗܘ̤ ܡܝܼܬ ܘܲܚܝܵܐ ܒܚܹܝܠ ܚܲܝܘܼܬܼܵܐ ܕܫܪܝܵܐ ܗܘܬ ܒܹܗ</l>
                    <l n="416">ܘܟܲܕܼ ܗܘ̤ ܒܡܵܘܬܵܐ ܚܲܝܘܼܬܼ ܚܲܝܵܘ̈ܗܝ ܠܥܸܠ ܡ̣ܢ ܡܵܘܬܵܐ.</l>
                    <l n="417">:ܠܵܐ ܫܒܼܩܵܐ ܗ̄ܘ̣ܵܐ ܗܵܘ̇ ܨܒܼܝܵܢܵܐ ܕܲܠܘܹܐ ܗ̄ܘ̣ܵܐ ܠܹܗ</l>
                    <l n="418">ܘܠܵܐ ܐܗܡܝܼ ܗ̄ܘ̣ܵܐ ܡ̣ܢ ܥܘܼܕܼܪܵܢܹܗ ܒܥܕܲܢ ܚܲܫܵܐ.</l>
                    <l n="419">:ܥܲܡܹܗ ܒܕܼܝܼܢܵܐ ܘܥܲܡܹܗ ܒܩܲܝܣܵܐ ܘܥܲܡܹܗ ܒܩܲܒܼܪܵܐ</l>
                    <l n="420">ܘܟܲܕܼ ܛܵܒܼ ܥܲܡܹܗ ܒܲܡܚܝܼ̈ܠܵܬܹܗ ܠܵܐ ܐܸܫܬܵܘܬܲܦ.</l>
                    <l n="421">:ܟܝܵܢ ܡܵܝܘܿܬܹ̈ܐ ܒܕܼܝܼܠܹܗ ܩܲܒܸܿܠ ܟܝܵܢܵܝ̈ܬܹܗ</l>
                    <l n="422">ܘܲܟܼܝܵܢ ܟܲܣܝܵܐ ܒܕܼܝܼܠܹܗ ܩܵܘܝܼ ܕܠܵܐ ܫܘܼܚܠܵܦܵܐ.</l>
                    <l n="423">:ܠܵܐ ܐܸܫܬܲ ܚܠܲܦ ܘܬܼܘܼܒܼ ܐܵܡܲ݁ܪ ܐ̄ܢܵܐ ܕܠܵܐ ܐܸܫܬܲܚܠܲܦ</l>
                    <l n="424">ܘܐܸܢ ܐ̄ܢܵܫ ܚܡܝܼܬܼ ܬܘܼܒܼ ܢܸܬܼܚܲܡܲܬܼ ܕܠܵܐ ܐܸܫܬܲ ܚܠܲܦ.</l>
                    <l n="425">:ܗܵܘ̇ ܕܐܸܫܬܲ ܚܠܲܦ ܟܝܵܢ ܐܲܢܵܫܘܼܬܼܵܐ ܗ̄ܘ̣ ܩܲܢܝܼܬܼ ܚܲܫܹ̈ܐ</l>
                    <l n="426">ܕܲܫ̣ܠܚ ܚܲܫܹ̈ܐ ܘܲܠܒܸܿܫ ܫܘܼܒܚܵܐ ܕܠܵܐ ܡܵܝܘܿܬܹ̈ܐ.</l>
                    <l n="427">:ܡܵܝܘܿܬܼܵܐ ܗ̄ܘ̣ܵܐ ܕܚܲܫ̣ ܒܲܙܩܝܦܵܐ ܣܛܲܪ ܡ̣ܢ ܡܸܠܬܼܵܐ</l>
                    <l n="428">ܘܲܒ̣ܚܹܝܠ ܡܸܠܬܐ ܚܣܢܗ ܠܡܵܘܬܵܐ ܘܦܲܠܓ ܚܲܝܹ̈ܐ.</l>
                    <l n="429">:ܡܵܝܘܼܬܵܐ ܗܘ̣ܐ ܘܬܘܼܒܼ ܐܡܪ ܐ̄ܢܐ ܕܡܵܝܘܼܬܵܐ ܗܘ̣ܵܐ</l>
                    <l n="430">ܘܟܲܕ ܛܵܒ ܗܵܟܲܢ ܚܲܕ ܩܵܪܹܐ ܐ̄ܢܵܐ ܠܹܗ ܘܲܠܡܸܬܐ.</l>
                    <l n="431">:ܗܘ̤ ܒܲܕܼܝܵܢܹܗ ܣܒ̣ܠ ܡܵܟܵܬܵܐ ܕܲܡܟ̣ܵܢܲܢ ܒܹܗ</l>
                    <l n="432">ܘܲܒܢܹܣܝܵܢܹܗ ܝܼܠܸܦ ܕܢܲܥܕ ܪܠܲܕܼܡܹܬ ܢܣܝܼܢ.</l>
                    <l n="433">:ܒܝܲܕ ܙܵܟܘܼܬܹܗ ܝܗܒ̣ ܘܼܵܟܼܘܼܬܵܐ ܠܝܢܝܵܒܘܼܬܲܢ</l>
                    <l n="434">ܘܲܒ̣ܚܘܼܡܣܵܢܹܗ ܓܼܕܠ ܠܲܟܼܝܵܢܲܢ ܟܠܝܼܠ ܬܫܒܘܼܚܬܐ.</l>
                    <l n="435">:ܒܫܘܼܒܚܵܐ ܪܲܒܿܐ ܟܲܠܠܹܗ ܚܲܝܠܵܐ ܕܥܵܡܲܪ ܗܘ̣ܵܐ ܒܹܗ</l>
                    <l n="436">ܘܙܲܡܸܢ ܙܲܩܪ̣ܵܐ ܥܝܼܪܹ̈ܐ ܘܐ̄ܢܵܫܹ̈ܐ ܕܲܢܫܲܒܚܘܼܫܵܝܗܝ.</l>
                    <l n="437">:ܠܥܝܼܪܹ̈ܐ ܘܐ̄ܢܵܫܹ̈ܐ ܚܵܘܝܼ ܫܘܼܒܚܹܗ ܘܪܲܒܘܼܬܼ ܕܲܪܓܹܗ</l>
                    <l n="438">ܘܟܲܢܸܫ ܐܸܢܘܿܢ ܕܢܸܬܼܒܲܩܘܿܢ ܒܹܗ ܒܝܘܿܡ ܣܘܼܠܵܩܹܗ.</l>
                    <l n="439">:ܐܲܪܒܥܝܼܢ ܝܵܘܡܝܼ̈ܢ ܒܐܲܪܥܵܐ ܫܲܒܼܩܹܗ ܡ̣ܢ ܕܐܸܬܼܢܲܚܲܡ</l>
                    <l n="440">ܕܲܢܫܲܪܲܪ̈ ܒܵܗ̇ ܒܲܦܓܼܪܢܘܼܬܹܗ ܦܠܝܼܓܘܼܬܼ ܓܸܢܣܹܗ.</l>
                    <l n="441">:ܠܫܘܼܪܵܪ ܓܸܢܣܹܗ ܚܵܘܝܼ ܒܲܦܓܼܪܹܗ ܨܨܹ̈ܐ ܘܪܘܼܡܚܵܐ</l>
                    <l n="442">ܘܐܸܟܲܠ̣ ܘܐܸܫܬܿܝܼ ܒܵܬܲܪ ܕܲܗܘ̤ܵܐ ܠܵܐ ܡܵܝܘܿܬܼܵܐ.</l>
                    <l n="443">:ܒܟܼܠܗܝܢ ܓܲܡܪܹܗ ܚܲܝܠܐ ܟܲܣܵܝܵܐ ܕܡܲܓܸܿܢ ܗ̣ܘܵܐ ܒܹܗ</l>
                    <l n="444">ܘܡ̣ܢ ܕܐܸܫܬܲܡܠܝܼ ܐܲܣܩܹܗ ܠܪܵܘܡܵܐ ܠܥܸܠ ܡ̣ܢ ܟܠܵܐ.</l>
                    <l n="445">:ܫܒ̣ܚܼܝ ܗܘ̣ܵܐ ܣܲܓܝܼ ܝܘܿܡ ܡܲܣܲܩܬܼܗ ܡ̣ܢ ܟܠ ܝܵܘܡ̈ܝܼܢ</l>
                    <l n="446">ܘܲܗܕܝܼܪ̈ܐ ܗܘܵܬ̤ ܐܘܼܪܚܵܐ ܕܲܕܪܲܫ ܠܐܲܦܲܝ̈ ܪܘܵܡܸܵܐ.</l>
                    <l n="447">:ܟܸܢܫܝܼ̈ܢ ܟܸܢܫܝܼ̈ܢ ܩܵܡܘ ܪ̈ܘܼܚܵܢܹܐ ܕܢܸܬܒܲܩܘܿܢ ܒܹܗ</l>
                    <l n="448">ܕܐܲܝܟܲܢ ܦܵܪܲܚ ܦܲܓܼܪܵܐ ܒܐܵܐܲܪ ܕܠܵܐ ܒܲܥܝܵܕܵܐ.</l>
                    <l n="449">:ܚܕܲܬܵܐ ܚܙ̣ܘ ܒܹܗ ܥܝܼܪܹ̈ܐ ܘܐܢܫ̈ܐ ܒܪܹܫ ܐ̄ܢܵܫܘܼܬܼܵܐ</l>
                    <l n="450">ܕܦܬ̣ܚ ܬܪ̈ܥܹܐ ܕܐܲܚܝܼܕܝܼܢ ܗܘ̣ܘ ܒܐܲܦܝ̈ ܐܢܫ̈ܐ. </l>
                </div2>
                <head n="31r">31r</head>
                <div2 xml:lang="syr">
                    <l n="451">:ܚܝܵܪܵܐ ܕܟܼܠܵܗ̇ ܒܹܗ ܡܲܩܸܬܼ ܗܘ̣ܵܐ ܪܘܼܚܵܢܵܐܝܼܬܼ</l>
                    <l n="452">ܥܕܡܵܐ ܕܡܛܐ ܠܐܲܝܟܵܐ ܕܠܵܐ ܐܝܼܬܼ ܦܘܼܪܣܵܐ ܠܡܸܚܡܙܵܐ.</l>
                    <l n="453">:ܪܸܡܙܵܐ ܟܣܝܵܐ ܐܲܥܒܲܪ ܩܘܼܕܡܘܗܝ ܘܐܸܠܵܐ ܕܪܵܘܡܵܐ</l>
                    <l n="454">ܘܥܠ ܘܐܸܬܼܒܲܩܝܼ ܒܗ̇ܘ ܬܘܼܩܵܢܵܐ ܕܠܵܐ ܡܸܬܼܚܲܒܲܠ.</l>
                    <l n="455">:ܠܡܲܫܟܿܢܵܐ ܪܲܒܵܐ ܘܲܡܫܲܠܡܵܢܵܐ ܥܲܠ ܕܲܢܫܡܸܫ</l>
                    <l n="456">ܘܠܵܐ ܬܘܼܒܼ ܡܲܫܠܸܡ ܕܲܪܓܹܗ ܠܐܚܪܝܼܢ ܒܬܪ ܙܲܒܼܢܵܐ.</l>
                    <l n="457">:ܥܡ ܐܝܼܬܘܼܬܵܐ ܠܒܸܟ ܫܘܼܠܛܵܢܵܐ ܕܠܵܐ ܫܘܼܠܵܡܵܐ</l>
                    <l n="458">ܘܠܕܪܕܪܝܢ ܡܲܡܠܸܟ ܫܲܒܸܛܹܗ ܥܠ ܟܠ ܘܒܟܼܠ.</l>
                    <l n="459">:ܡ̇ܢ ܠܵܐ ܢܸܬܼܗܲܪ ܒܪܒܘܬ ܕܲܪܓܼܵܐ ܐܲܠܵܗܵܝܵܐ</l>
                    <l n="460">ܕܥܒܕܢ ܥܡܹܗ ܝܪ̈ܬܹܐ ܒܫܘܒܼܚܹܗ ܘܲܒܼܫܘܼܠܛܵܢܹܗ.</l>
                    <l n="461">:ܡ̇ܢ ܠܵܐ ܢܘܼܕܹܐ ܒܚܸܟܡܲܬ ܩܘܫܬܵܐ ܕܠܵܐ ܡܸܬܼܕܪܟܵܐ</l>
                    <l n="462">:ܕܥܠܝܼ ܣܡܹܗ ܠܲܥܒܲܕܼ ܐܝܼܕܼܵܘ̈ܗܝ ܥܡ ܪܒܘܼܬܹܗ</l>
                    <l n="463">:ܡ̇ܢ ܠܵܐ ܢܫܒܚ ܠܐܘܡܢܘܬܐ ܕܚܝܠ ܥܒܼܘܲܕܵܐ</l>
                    <l n="464">ܕܐܣܪܹܗ ܥܠܵܡܿܐ ܒܚܲܕ ܕܒܲܪܢܵܫܵܐ ܘܩܪܝܼܡ ܒܲܫܡܹܗ.</l>
                    <l n="465">:ܚܲܕܼ ܒܲܪܢܵܫܵܐ ܨܵܪ ܨܒܼܝܵܢܹܗ ܒܲܕܼܡܘܼܬܼ ܨܲܠܡܵܐ</l>
                    <l n="466">ܘܐܲܣܸܩ ܣܵܡܹܗ ܠܥܸܠ ܡ̣ܢ ܟܠܐ ܕܲܢܕܘܼܢ ܟܠܵܐ.</l>
                    <l n="467">:ܐܲܝܟ ܡܲܚܙܵܝܼܵܬܼܵܐ ܣܵܡܹܗ ܒܪܵܘܡܵܐ ܠܥܠ ܡ̣ܢ ܟܠܵܐ</l>
                    <l n="468">ܕܲܒܼܓܼܠܝܘܬܹܗ ܢܸܚܙܘܢ ܫܘܼܦܪܐ ܕܟܲܣܝܘܼܬܼ ܟܣܝܵܐ.</l>
                    <l n="469">:ܒܦܲܓܼܪܵܢܘܼܬܹܗ ܨܒܼܵܐ ܕܲܢܚܵܘܹܐ ܚܘܼܒܹܗ ܠܟܼܠܵܐ</l>
                    <l n="470">ܕܠܵܐ ܢܸܫܬܲܚܩܘܢ ܠܡܸܒܼܥܵܐ ܒܥܵܬܼܵܐ ܕܥܲܠ ܟܲܣܝܘܼܬܹܗ.</l>
                    <l n="471">:ܒܹܗ ܬܲܚܸܡ ܟܠ ܡ̣ܢ ܥܘܼܩܵܒܼܵܐ ܕܠܵܐ ܡܸܬܼܥܲܩܲܒܼ</l>
                    <l n="472">ܘܨܐܕܼܵܘܗܝ ܐܲܦܢܝܼ ܚܝܵܪܵܐ ܕܟܼܠܵܐ ܕܠܵܐ ܬܘܼܒܼ ܢܸܦܗܘܿܢ.</l>
                    <l n="473">:ܫܡܲܝܵܐ ܕܲܬܼܪܹܝܢ ܥܲܒܼܕܹܗ ܠܦܲܓܼܪܹܗ ܒܗܵܘ̇ ܬܘܼܩܵܢܵܐ</l>
                    <l n="474">ܕܢܸܗܘܸܐ ܡܡܲܠܹܐ ܕܘܼܟܲܬܼ ܢܘܼܗܪܵܐ ܘܕܼܘܼܟܲܬܼ ܥܲܝܢܹ̈ܐ.</l>
                    <l n="475">:ܢܘܼܗܪܵܐ ܗ̄ܘ̣ ܟܠܵܗ̇ ܠܲܕܼܡܸܬܼ ܒܲܩܹܐ ܒܢܲܗܝܼܪܘܼܬܹܗ</l>
                    <l n="476">ܘܐܲܝܟ ܠܵܟ ܡܸܕܸܡ ܚܫܝܼܒ̣ ܢܲܗܝܼܪܵܐ ܒܦܸܚܡܵܐ ܕܢܘܼܗܪܹܗ.</l>
                    <l n="477">:ܒܐܸܣܦܹܝܪ ܦܲܓܼܪܹܗ ܟܣܹܐ ܨܒܼܝܵܢܵܐ ܡ̣ܢ ܟܠ</l>
                    <l n="478">ܘܗܘ̤ ܝܥܵܒܸ̇ܕ ܠܹܗ ܦܐܹܐ ܒܲܚܙܵܬܼܵܐ ܠܥܹܝܢ ܚܲܙ̈ܝܹܐ.</l>
                    <l n="479">:ܐܲܝܟ ܙܲܠܝܼܩܹ̈ܐ ܢܵܦܩܵܐ ܡܸܢܹܗ ܚܸܟܼܡܲܬܼ ܩܘܼܫܬܿܐ</l>
                    <l n="480">ܘܲܡܚܲܟܸܿܡ ܟܠ ܒܗܵܝ̇ ܝܼܕܲ ܥܬܼܵܐ ܕܠܵܐ ܡܸܬܿܕܲܪܟܵܐ.</l>
                    <l n="481">:ܠܵܘ ܚ̣ܟܼܡ̈ܬܼܵܐ ܡܲܠܸܦ ܬܲܡ̇ܢ ܪܲܒܿܐ ܕܪ̈ܲܒܹܐ</l>
                    <l n="482">ܠܬܲܠܡܝܼܕܼܘܼܬܼܵܐ ܡܢܝܼܚ ܡ̣ܢ ܥܲܡ̈ܐܹܐ ܕܠܵܐ ܬܸܬܼܦܲܫܲܚ.</l>
                    <l n="483">:ܒܲܠܡܹܐܝܢ ܫܲܝܢܵܐ ܡܲܫܪܵܐ ܠܐ̄ܢܵܫ̈ܐ ܘܲܠܪ̈ܘܼܚܵܢܹܐ</l>
                    <l n="484">ܘܠܵܐ ܬܘܼܒܼ ܗܵܪܓܝܼܢ ܒܲܐܝܠܹܝܢ ܕܲܠܐܝܼܘܒܥܘܼܡܪܵܐ ܕܙܲܒܼܢܵܐ.</l>
                    <l n="485">:ܨܠܕܵܘܗܝ ܢܵܐܸܚ̇ ܪܲܗܛܹܐ ܪܗܓ[...] ܕܡܸ̈ܠܹܐܘܲܕܼܣܘܼܥܪ̈ܢܹܐ</l>
                    <l n="486">ܘܠܲܝܬܿ ܕܲܡܫܲܐܸܠ ܕܡܵܢܲܐ ܗ̣̄ܝ ܗܵܕܹܐ ܘܡܸܛܠ ܡܵܢܵܐ.</l>
                    <l n="487">:ܠܵܐ ܐ̄ܢܵܫ ܒܵܥܹ̇ܐ ܕܐܲܝܟܵܘ ܟܲܣܝܵܐ ܕܠܵܐ ܡܸܬܼܥܲܩܲܒ̣</l>
                    <l n="488">ܕܡܸܬܼ ܥܲܩܪܵܐ ܠܵܗ̇ ܒܥܵܬܵܐ ܕܲܥܠܵܘܗܝ ܡ̣ܢ ܪܸܥܝܵܢܵܐ.</l>
                    <l n="489">:ܠܵܐ ܡܨܐ ܬܲܡ̇ܢ ܥܒܼܝܼܕܼܵܐ ܕܢܹܐܡܲܪ ܥܲܠ ܥܵܒܼܘܿܕܼܵܐ</l>
                    <l n="490">ܕܐܲܚܝܸܕܼ ܒܲܐܦܘ̈ܗܝ ܬܪܲܥ ܨܒܼܝܵܢܵܐ ܕܠܵܐ ܡܸܫܬܼܚܠܲܦ.</l>
                    <l n="491">:ܠܵܐ ܡܸܬܲܦܲܠܲܓܼ ܕܐܲܝܟܲܢ ܐܝܼܬܼܵܘܗܝ ܟܣܹܐ ܡ̣ܢ ܟܠܵܐ</l>
                    <l n="492">ܕܲܡܫܲܠܹܐ ܠܹܗ ܚܘܼܒܵܐ ܠܝܲܨܪܹܗ ܕܠܵܐ ܢܼܬܼܦܲܠܲܓܼ.</l>
                    <l n="493">:ܒܡܸܬܼܚܲܙܝܵܢܵܐ ܚܵܙܹ̇ܐ ܠܟܲܣܝܵܐ ܠܵܘ ܒܲܚܙܬܼܵܐ</l>
                    <l n="494">ܘܒܹܗ ܡܸܬܼܡܲܠܝܵܐ ܪܸܓܲܬܼ ܢܲܦܫܹܗ ܕܠܵܐ ܚܘܼܣܪܵܢܵܐ.</l>
                    <l n="495">:ܬܲܡ̇ܢ ܫܵܠܡܵܐ ܗܵܝ̇ ܕܲܟܼܬܼܝܼܒܼܵܐ ܕܨܲܠܡܵܐ ܗ̄ܘ̣ ܐܢܵܫܑܵܐ</l>
                    <l n="496">ܕܡܸܬܼܒܲܕܲܩ ܒܹܗ ܨܠܸܡ ܐܝܼܬܼܘܼܬܼܵܐ ܠܥܹܝܢ ܟܠ ܒܸܪ̈ܝܵܢ.</l>
                    <l n="497">ܬܲܡ̇ܢ ܗ̄ܘ̤ܵܐ ܡܵܪܵܐ ܠܒܼܠܵ[...] ܒܗܘܿܢ ܒܥܩ̈ܕܹܐ: </l>
                </div2>
                <head n="31v">31v</head>
                <div2 xml:lang="syr">
                    <l n="498">ܕܡܲܡܠܸܟ ܥܲܠ ܟܠ ܘܡܸܫܬܲ ܥܒܲܕܼ ܟܠ ܬܚܬ ܫܘܼܠܛܵܢܹܗ.</l>
                    <l n="499">:ܬܡ̇ܢ ܒܵܗܬܝܼܢ ܫܐܕ̈ܐ ܕܐܲܩܠܝܼܘ ܥܠ ܡܵܪܘܿܬܹܗ</l>
                    <l n="500">ܘܠ̇ܝܦܝܼܢ ܒܘܪܟܐ ܘܲܡܩܲܕܫܝܼܢ ܠܹܗ ܟܲܕ ܠܵܐ ܨܵܒܼܝܼܢ.</l>
                    <l n="501">:ܬܡ̇ܢ ܒܲܛܠܝܼܢ ܣܸܕ̈ܩܹܐ ܦܠܝܼ̈ܓܹܐ ܕܗܲܪ̈ܵܛܝܼܩܹܐ</l>
                    <l n="502">ܕܠܵܐ ܬܘܼܒܼ ܡܩܵܘܝܼܢ ܒܚܫܘܫܘܬܐ ܕܠܵܐ ܝܼܕܥܬܵܐ.</l>
                    <l n="503">ܬܡܢ ܫܵܠܹܐ ܩܪܵܒܵܐ ܕܥܲܬܼܕܘ ܠܘܩܒܲܠ ܟܲܣܝܵܐ.</l>
                    <l n="504">ܘܬܿܡ̇ܢ ܢܵܐܹ̇ܚ ܩܸܐܪܣܵܐ ܕܲܣܕܲܪܘ ܠܘܼܩܒܲܠ ܓܲܠܝܵܐ.</l>
                    <l n="505">ܬܵܡ̇ܢ ܡܵܘܕܹܝܢ ܒܬܼܪ̈ܬܝܼܢ ܕܡܘ̈ܢ ܫܪܝܼܪ̈ܬܼܵܐ.</l>
                    <l n="506">:ܕܡܘܼܬܼܵܐ ܕܥܒܼܕܵܐ ܘܕܲܥܵܒܼܘܿܕܼܵܐ ܚܲܕ ܦܲܪܨܘܿܦܵܐ</l>
                    <l n="507">ܚܲܕ ܦܲܪܨܘܼܦܵܐ ܬܵܡ̇ܢ ܡܵܘܕܝܢ ܛܠ ܠܸܫܵܢܝܼ̈ܢ.</l>
                    <l n="508">:ܘܚܲܕ ܩܘܼܕܼܵܫܵܐ ܬܵܢܹ̇ܝܢ ܟܠܫܵܥ ܠܡܸܠܬܐ ܘܦܲܓܼܪܵܐ</l>
                    <l n="509">ܠܦܲܓܼܪܵܐ ܘܡܸܠܬܐ ܣܓܲܪܝܼܢ ܟܠܫܵܥ ܒܲܚܕܼܵܐ ܐܫܘܝܘܼ.</l>
                    <l n="510">:ܟܲܕ ܡܸܣܬܲܟܠܝܼܢ ܕܲܬܼܪܹܝܢ ܗܵܘܹ̇ܝܢ ܘܚܲܕ ܡܸܬܼܟܲܪ̈ܙܝܼܢ</l>
                    <l n="511">ܬܗܪܵܐ ܪܲܒܿܐ ܚܵܙܝܹ̇ܿܢ ܬܲܡ̇ܢ ܒܝܲܕ ܣܓܼܕܲܬܼܗܘܿܢ.</l>
                    <l n="512">:ܕܥܲܡ ܥܵܒ̣ܿܘܕܼܵܐ ܡܩܲܒܸܿܠ ܥܒܼܝܕܼܵܐ ܣܸܓܼܕܼܬܼ ܚܘܼܒܵܐ</l>
                    <l n="513">ܠܬܲܗܪܵܐ ܫܲܘܝܵܐ ܘܲܙܥܘܿܪ ܗܵܘܢܵܐ ܕܢܸܬܿܕܡܪܒܵܗ̇.</l>
                    <l n="514">:ܕܐܲܝܟܲܢ ܣܵܓܼܕܵܐ ܒܪ̈ܝܼܬܼܵܐ ܗ̣ܝ ܠܵܗ̇ ܒܗܲܝܟܲܠ ܦܲܓܼܪܵܐ</l>
                    <l n="515">ܡܲܢ̣ܘ ܡܸܫܟܲܚ ܕܢܸܬܼܒܲܩܹܐ ܒܵܗ̇ ܚܲܬܝܼܬܼܵܐܝܼܬܼ.</l>
                    <l n="516">:ܘܡܲܢ̣ܘܼ ܕܲܡܨܹܐ ܕܢܹܐܡܲܪ ܕܲܟܼܡܵܐ ܗ̄ܝ̣ ܘܡܵܢܵܐ ܗ̄ܘ̣ ܚܲܝܠܵܗ̇</l>
                    <l n="517">:ܚܹܝܠ ܐܝܼܬܘܼܬܼܵܐ ܣܵܦܸܩ ܒܠܚܘܕ ܕܢܹܐܡܲܪ ܕܟܼܡܵܐ ܗܝ̣</l>
                    <l n="518">ܘܗܘ̤ ܝܕܥ ܠܵܗ̇ ܕܐܝܟܵܐ ܣܲܥܪܵܗ̇ ܐܘܼܡܵܢܐܝܼܬܼ.</l>
                    <l n="519">:ܐܘܡܢܘܬܐ ܗ̣ܝ ܕܝܠܗ ܗܕܐ ܐܘܡܢܘܬܐ</l>
                    <l n="520">ܕܗܘ̇ ܐܘܼܡܵܢܵܐ ܕܒܼܪܵܐ ܕܒܼܪܵܐ ܒܪܝܼܬܼܵܐ ܡ̣ܢ ܠܵܐ ܡܸܕܡ.</l>
                    <l n="521">:ܐܘܡܵܢܵܐܝܼܬ ܪܲܟܸܒ ܥܲܒܼܕܹܗ ܐܲܝܟ ܬܲܪܥܝܼܬܹܗ</l>
                    <l n="522">ܘܛܵܟ ܡ̣ܢ ܥܵܠܡ ܣܝܼܡܵܐ ܗܘܼܬܼ ܠܵܗ̇ ܘܐܲܝܟ̣ܢ ܣܲܥܪܵܗ̇.</l>
                    <l n="523">:ܒܚܪܬܐ ܣܲܥܪܵܗ̇ ܟܕ ܝܕܥ ܠܵܗ̇ ܡ̣ܢ ܫܘܼܪܵܝܵܐ</l>
                    <l n="524">ܘܚܲܙܝܵܐ ܗܘ̤ܵܬ ܠܹܗ ܟܲܕ ܠܵܐ ܬܸܗܘܸܐ ܐܲܝܟ ܗܵܝ̇ ܕܲܗܘ̤ܵܬܼ.</l>
                    <l n="525">:ܒܫܘܼܠܵܡ ܙܲܒܼܢܹ̈ܐ [...] ܨܒܼܝܵܢܹܗ ܓܡܝܼܪ ܒܐܝܼܬܼܘܼܬܹܗ</l>
                    <l n="526">ܘܐܲܫܦܲܠ ܚܘܼܒܹܿܗ ܥܲܠ ܟܠ ܘܲܒܼܟ̣ܠ ܥܲܬܿܝܼܪܵܐܝܼܬܼ.</l>
                    <l n="527">:ܥܘܼܬܼܪܵܐ ܪܲܒܵܐ ܕܐܲܠܵܗܘܼܬܹܗ ܓܠ̣ܐ ܠܥܒܼܕܘ̈ܗܝ</l>
                    <l n="528">ܘܐܲܩܝܼܡ ܐ̄ܢܵܫܵܐ ܕܢܸܗܘܹܐ ܡܦܲܪܢܸܣ ܕܝܼܠܹܗ ܒܕܼܝܼܠܹܗ.</l>
                    <l n="529">:ܚܲܕ ܫܲܠܝܼܛܵܐ ܓܒ̣ܵܐ ܡ̣ܢ ܐ̄ܢܵܫܵܐ ܐܲܝܟ ܨܒܼܝܵܢܹܗ</l>
                    <l n="530">ܘܛܲܒܼܥܹܗ ܒܲܫܡܹܗ ܘܝܲܗ̣̄ܒ ܠܹܗ ܕܲܪܓܼܵܐ ܕܢܲܡܠܸܟ.</l>
                    <l n="531">:ܘܲܢܕܘܢ ܒܕܘܼܟܲܬ ܚܘܼܒܹܗ ܩܵܪܝܗܝ ܘܐܩܝܡܹܗ ܩܕܡ ܬܘܩܵܢܵܘܗܝ</l>
                    <l n="532">ܕܢܸܗܘܹܐ ܡܡܲܠܐ ܕܘܼܟܲܬ ܝܵܬܹܗ ܕܠܵܐ ܡܸܬܼܚܲܙܝܵܐ.</l>
                    <l n="533">:ܕܘܼܟܲܬܼ ܐܝܼܬܝܵܐ ܡܡܲܠܹܐ ܬܡ̇ܢ ܠܥܝܼܪܹ̈ܐ ܘܐ̄ܢܵܫ̈ܐ</l>
                    <l n="534">:ܘܒܚܙܬ̣ ܦܲܓܼܪܹܗ ܢܲܚܵܐ ܚܙܬܐ ܘܫܠܝܐ ܒܥܵܬܼܵܐ</l>
                    <l n="535">:ܗܵܕܵܐ ܗ̣ܝ ܥܸܠܬܐ ܕܪܒܘܬ ܕܲܪܓܹܗ ܘܲܕܫܘܼܠܛܵܢܹܗ</l>
                    <l n="536">ܕܢܗܘܐ ܡܲܟܼܪܸܙ ܚܝܠ ܟܲܣܝܘܼܬܼܵܐ ܒܝܲܕ ܓܲܠܝܘܼܬܼܵܐ.</l>
                    <l n="537">:ܬܪܬܝܢ ܥܠܠ̈ܢ ܟܣܝ̈ܢ ܒܲܫܡܹܗ ܘܛܵܒܼ ܝܩܝܼܪ̈ܲܢ</l>
                    <l n="538">:ܚܕܵܐ ܕܐܝܼܬܘܼܬܼܵܐ ܘܚܕܵܐ ܕܚܘܒܐ ܕܠܘܬ ܟܠܐ</l>
                    <l n="539">:ܠܵܐ ܡܨܝܵܐ ܗܘܼܬܼ ܕܢܸܚܙܘܢ ܥܒܼܝܼܪ̈ܐ ܠܐܝܼܬܝܵܐ ܓܢܝܼܙܵܐ</l>
                    <l n="540">ܘܒܲܝܐ ܐܢܘܢ ܒܚܙܬܼ ܦܲܓܼܪܹܗ ܕܠܵܐ ܢܸܫܬܲܚܩܘܢ.</l>
                    <l n="541">:ܓܠܝܙܝܼܢ ܗܘܘܿ ܬܘܼܒܼ ܡ̣ܢ ܚܘܼܠܛܵܢܵܐ ܐܲܠܵܗܵܝܵܐ</l>
                    <l n="542">ܘܲܥܒܼܕ ܦܘܼܣܵܐ ܕܠܵܐ ܡܸܬܼܡܲܠܲܠ ܘܵܫܬܸܦ ܘܫܘܬܦ ܐܸܢܘܿܢ.</l>
                    <l n="543">:ܪܲܒܵܐ ܗܝ̣ ܣܲܓܝܼ ܘܠܵܐ ܡܸܬܕܲܪܟܿܐ ܥܸܠܲܬܼ ܚܲܝܹ̈ܢ</l>
                    <l n="544">ܘܲܟܼܡܵܐ ܕܢܹܐܡܲܪ ܚܲܣܝܼܪܝܼܢܢ ܕܢܹܐܡܲܪܕܲܡܵܐ ܗ̄ܝ̣</l>
                </div2>
                <head n="32r">32r</head>
                <div2 xml:lang="syr">
                    <l n="545">:ܫܡܲܝܵܐ ܘܐܲܪܥܵܐ ܐܸܢܗܘ̤ ܕܢܗܘܘܿܢ ܦܲܘܼܡܹ̈ܐ ܚܠܵܦܲܝܢ</l>
                    <l n="546">ܠܵܐ ܡܨܝܢ ܣܦܵܩ̇ܝܼܢ ܕܢܸܫܬܲ ܥܘܼܢܵܗ̇ ܐܲܟܼܡܵܐ ܕܐܝܼܬܹܝܗ̇.</l>
                    <l n="547">:ܘܟܲܕ ܛܵܒܼ ܪܲܒܵܐ ܘܠܵܐ ܡܸܬܿܕܲܪܟܿܐ ܡ̣ܢ ܟܠ ܒܸܪ̈ܝܵܢ</l>
                    <l n="548">ܒܢܲܝ̈ ܚܸܪ̈ܚܹܵܐ ܐܵܦ ܠܵܐ ܕܐܝܼܬܹܝܗ̇ ܡܸܕܹܡ ܚܲܫܒܿܘܼܗ̇.</l>
                    <l n="549">:ܥܵܘܠܵܐ ܥܠܲܝܟܿܘܿܢ ܗܲܪ̈ܛܝܼܩܹܐ ܟܡܵܐ ܐܲܥܘܠܬܿܘܿܢ</l>
                    <l n="550">ܕܲܛܠܲܡܬܿܘܼܢܲܝܗܝ ܠܛܒܐ ܕܠܵܐ ܐܝܼܬܼ ܦܸܚܡܵܐ ܠܚܘܼܒܹܗ.</l>
                    <l n="551">:ܐܵܪܵܐ ܟܬܼܝܼ̈ܫܹܐ ܕܠܐ ܡܸܬܼܪܲܚܝܢ ܡ̣ܢ ܚܸܪ̈ܝܵܢܹܐ</l>
                    <l n="552">ܠܡ̇ܢ ܣܵܬ̇ܪܝܼܢ ܐܢ̄ܬܿܘܿܢ ܪܵܘܡܵܐ ܪܲܒܿܐ ܕܒܸܢܝܵܢ ܩܘܼܫܬܿܐ.</l>
                    <l n="553">:ܐܵܪܵܐ ܢܟܼܝܼ̈ܠܹܐ ܕܲܢܟܼܝܼܠܝܼܢ ܛܵܒ̣ ܐܵܦ ܡ̣ܢ ܒܝܼܫܹ̈ܐ</l>
                    <l n="554">ܡ̇ܢ ܣܵܕܼܩܝܼܢ ܐܢ̄ܬܿܘܿܢ ܐܵܘܝܘܼܬܼ ܐ̄ܢܵܫ̈ܐ ܘܐܲܠܵܗܘܼܬܼܵܐ.</l>
                    <l n="555">:ܐܲܠܵܗܘܼܬܼܵܐ ܨܒܼܬ̤ ܕܲܬܼܝܲܩܲܪ ܐ̄ܢܵܫܵܐ ܒܕܼܝܼܠܹܗ</l>
                    <l n="556">ܠܟܼܘܿܢ ܡ̇ܢ ܒܝܪܫܵܐ ܕܲܗܘ̤ܵܘ ܐ̄ܢܵܫ̈ܐ ܒܢܝ̈ ܐܲܠܵܗܵܐ.</l>
                    <l n="557">:ܐܝܼܬܼܝܵܐ ܫܘܼܬܿܦ ܠܲܥܒܼܕ ܐܝܼܕܼܵܘ̈ܗܝ ܒܪܲܒܿܘܼܬܼ ܕܲܪܓܹܗ</l>
                    <l n="558">ܠܟܼܘܿܢ ܡ̇ܢ ܥܛܠܵܐ ܠܡܸܫܬܵܘܬܵܦܘܼ ܒܛܲܝܒܿܘܼ ܡܲܓܿܢ.</l>
                    <l n="559">:ܦܘܼܫܘ ܚܸܪ̈ܚܵܐ ܡ̣ܢ ܬܲܟܼܬܿܘܼܫܵܐ ܕܠܘܼܩܒܲܠ ܗܵܕܹܐ</l>
                    <l n="560">ܘܚܘܼܪܘ ܘܐܸܬܼܒܩܵܘ ܕܥܝܼܪܹ̈ܐ ܘܐܢܫ̈ܐ ܒܵܗ̇ ܬܲܗܝܼܪܝܼܢ.</l>
                    <l n="561">:ܚܙ̣ܘ ܪ̈ܒܘܬܐ ܕܫܡܝ̈ܬܐ ܕܲܢܩܲܠܣܝܼܢ ܠܵܗ̇</l>
                    <l n="562">ܘܠܵܐ ܫܠܝܼܘ ܡ̣ܢ ܡܬܘܼܡ ܠܲܡܫܲܒܵܚܘܼ ܕܲܟܼܡܵܐ ܫܒܚܵܐ.</l>
                    <l n="563">:ܫܲܦܝܼܪ ܬܲܩܢܲܬ̤ ܕܲܗܘ̤ܵܘ ܐ̄ܢܵܫ̈ܐ ܐܲܠܵܗܵܝܹ̈ܐ</l>
                    <l n="564">ܘܠܵܐ ܐ̄ܢܵܫ ܣܵܦܸܩ̇ ܕܢܸܦܪ ܘܲܥ ܛܲܝܒܿܘܼ ܠܡܬܩܢܢܗ̇.</l>
                    <l n="565">:ܫܲܦܝܼܪ ܐܲܡܸܠܟ ܟܝܵܢܵܐ ܥܒܼܝܼܵܕܼܵܐ ܥܲܡ ܥܵܒܼܘܿܕܼܵܐ</l>
                    <l n="566">ܘܠܲܝܬܿ ܒܲܥܒܼܝܼ̈ܕܐ ܕܲܡܨܹܐ ܕܢܸܥܕܘܿܠ ܕܥܲܠ ܡ̇ܢ ܗܵܟܲܢ.</l>
                    <l n="567">:ܠܵܐ ܟܹܝܬܼ ܬܸܥܕܘܿܠ ܗܲܪܣܝܘܛܵܐ ܚܲܣܝܼܪ ܗܵܘܢܵܐ</l>
                    <l n="568">ܠܗܵܝ̇ ܝܼܕܲܥܬܐ ܕܫܲܦܝܼܪ ܥܸܒܼܕܲܬ̤ ܟܠܡܵܐ ܕܥܸܒܼܕܲܬ̤.</l>
                    <l n="569">:ܬܵܐ ܐܸܢ ܨܵܒܹܝܬ̇ ܩܲܠܸܣ ܘܐܵܘܪܸܒܼ ܥܲܡ ܟܠ ܒܸܪ̈ܝܵܢ</l>
                    <l n="570">ܠܗܵܘ̇ ܐܘܼܡܵܢܵܐ ܕܫܵܘܬܦ ܥܡܠܗ ܥܲܡ ܪܲܒܿܘܼܬܹܗ܀</l>
                </div2>
            </div1>
        </body>
    </text>
</TEI>
