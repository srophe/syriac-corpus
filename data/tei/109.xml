<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8610">On John 1:14
                    - <foreign xml:lang="syr">ܥܲܠ ܗ̇ܝ ܕܡܸܠܬܼܵܐ ܒܸܣܪܵܐ ܗܘ̤ܵܐ ܘܐܲܓܸܢ
                        ܒܲܢ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
<respStmt>
<resp>based upon</resp>
<name><ptr target="#sourceDesc1"/></name>
</respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/109</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier type="preferred">
<idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
             <creation>
                 <origDate type="composition" from="0450" to="0500">Second half of the fifth century CE</origDate>
             </creation>
        </profileDesc>
        <revisionDesc status="uncorrectedTranscription">
             <change when="2019-04-26" who="http://syriaca.org/person.xml#jwalters">Added origDate</change>  
            <change when="2017-07-04" who="http://syriaca.org/person.xml#jwalters">Edited text
                structure</change>
            <change when="2017-04-20" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="ManuscriptTranscription">
        <body>
            <div type="title">
                <ab xml:lang="syr">ܥܲܠ ܗ̇ܝ ܕܡܸܠܬܼܵܐ ܒܸܣܪܵܐ ܗܘ̤ܵܐ ܘܐܲܓܸܢ ܒܲܢ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.340r"/>

                <l>ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܫܲܒܼܠܝܼܢ܀</l>
                <l>ܕܲܥܒܼܝܼܕ ܠܹܗ ܥܲܠ ܗ̇ܝ ܕܡܸܠܬܼܵܐ ܒܸܣܪܵܐ ܗܘ̤ܵܐ ܘܐܲܓܸܢ ܒܲܢ܀</l>
            </div>
            <div type="text" xml:lang="syr">
                <l n="1">:ܐܘܪܚܵܐ ܚܲܕܬܵܐ ܕܪܲܫܲܬ̤ ܠܲܢ</l>
                <l n="2">ܡܸܠܬܼܵܐ ܕܐܲܟܼܬܸܒܼ ܝܘܿܚܲܢܵܢ.</l>
                <l n="3">:ܘܲܪܕܵܐ ܒܵܗ̇ ܗܘ̤ ܩܲܕܡܵܝܲܬ</l>
                <l n="4">ܘܲܗܘ̤ܵܐ ܠܟܼܠܲܢ ܗܲܕܝܼܵܐܐ.</l>
                <l n="5">:ܕܪܲܫ ܐܘܼܪܚܵܐ ܨܝܕ ܐܝܼܬܘܼܬܼܵܐ</l>
                <l n="6">ܘܚܵܘܝܼ ܕܲܚܕܵܐ ܗ̄ܝ̣ ܫܲܘܝܘܼܬܼܵܐ.</l>
                <l n="7">:ܕܐܲܒܼܵܐ ܘܝܲܠܕܹܗ ܚܲܕ ܐܸܢܘܿܢ</l>
                <l n="8">ܘܠܲܝܬ ܙܒܼܢܵܐ ܒܹܝܬܼ ܠܹܗ ܠܝܲܠܘܹܗ.</l>
                <l n="9">:ܗܘ̤ܬ ܒܲܪܬ ܩܵܠܹܗ ܐܲܝܟ ܪܲܥܡܵܐ</l>
                <l n="10">ܘܐܲܙܥܸܩ ܒܐܲܪ̈ܒܲܠܦܸܢܝܵܬܼܵܐ.</l>
                <l n="11">:ܘܫܲܦܝܼܪ ܟܲܢܝܹܗ ܒܲܪ ܪܲܥܡܵܐ</l>
                <l n="12">ܕܐܲܟܼܪܸܙ ܡܸܠܬ̇ܐ ܕܒܸܪܵܫܝܼܬ.</l>
                <l n="13">:ܫܡܲܥܘ ܥܲܡܡܹ̈ܐ ܘܨܘܼܬܼܘ ܐܸܡ̈ܘܬܼܵܐ</l>
                <l n="14">ܣܒܲܪܬܵܐ ܚܲܕܬܵܐ ܕܡܲܟܼܪܸܙ ܐ̄ܢܵܐ.</l>
                <l n="15">:ܐܲܒܼܵܐ ܕܐܵܘܠܸܕ ܡ̣ܢ ܥܘܼܒܹܗ</l>
                <l n="16">ܒܪܵܐ ܕܠܵܐ ܛܠܹܐ ܡ̣ܢ ܝܵܠܘܿܕܹܗ.</l>
                <l n="17">:ܒܪܵܫܝܼܬܼ ܐܝܼܬܼܵܘܗܝ ܗ̄ܘ̣ܵܐ ܡܸܠܬܼܵܐ</l>
                <l n="18">ܘܐܝܼܬܼܵܘܗܝ ܗ̄ܘ̣ܵܐ ܠܘܵܬܼ ܐܲܠܵܗܵܐ.</l>
                <l n="19">:ܘܗܘ̤ ܡܸܠܬܼܵܐ ܐܲܠܵܗܵܐ ܗ̄ܘ̣ܵܐ</l>
                <l n="20">ܒܲܩܢܘܿܡܵܐ ܘܲܒܫܘܼܠܛܵܢܵܐ.</l>
                <l n="21">:ܐܘ ܐ̄ܪܵܙܵܐ ܕܡܟܣܲܝ ܗ̄ܘ̣ܵܐ</l>
                <l n="22">ܡ̣ܢ ܕܵܪܹ̈ܐ ܘܡ̣ܢ ܫܲܪܒܵܬ̇ܐ.</l>
                <l n="23">:ܘܒܲܪ ܪܲܥܡܵܐ ܒܲܕܸܩ ܘܲܓܼܠܵܝܗܝ</l>
                <l n="24">ܠܥܸܠܝܹ̈ܐ ܘܠܲܬܿܚܬܵܝܹ̈ܐ.</l>
                <l n="25">:ܐܘ ܝܘܿܚܲܢ̇ܢ ܟܵܪܘܿܙܵܐ</l>
                <l n="26">ܓܸܢܣ݂ܹܗ ܕܐܵܕܼܵܡ ܬܚܵܘܒܹܿܐ.܆</l>
                <l n="27">ܕܝܲܗܒ̣ ܠܹܗ ܩܠܝܼ̈ܕܹܐ ܪܘܼܚ ܩܘܼܕܫܵܐ.</l>
                <l n="28">:ܘܲܦܬܲܚ ܓܲܙܵܐ ܕܐܝܼܬܼܘܼܬܼܵܐ</l>
                <l n="29">ܣܠܸܩ ܘܡܲܛܵܐ ܠܪܵܘܡܵܐ ܕܪ̈ܵܘܡܹܐ.</l>
                <l n="30">ܠܥܸܠ ܡ̣ܢ ܟܸܢ̈ܫܹܐ ܕܪ̈ܘܼܚܵܢܹܐ.</l>
                <l n="31">ܘܩܲܪܒܹܗ ܚܲܝܠܵܐ ܕܛܲܝܒܘܼܬܼܵܐ: ܕܲܢܡܲܠܸܠ ܥܲܠ ܐܝܼܬܘܼܬܵܐ.</l>
                <l n="32">:ܩܲܒܸܠ ܚܲܝܠܵܐ ܘܫܘܼܠܛܵܢܵܐ</l>
                <l n="33">ܘܐܲܟܼܪܸܙ ܡܸܠܬܼܵܐ ܕܲܒܼܪܵܫܝܼܬ.</l>
                <l n="34">:ܕܲܒܼܪܵܐ ܒܪܵܫܝܼܬ ܐܝܼܬܼܵܘܗܝ ܗ̄ܘ̣ܵܐ</l>
                <l n="35">ܡܬܘܡܵܐܝܼܬܼ ܥܲܡ ܝܵܠܘܿܕܹܗ.</l>
                <l n="36">:ܐܝܼܬܵܘܝܗ ܡܸܡܬܘܿܡ ܥܲܡ ܐܲܒܼܘܗܝ</l>
                <l n="37">ܐܲܝܟ ܨܡܸܚܵܐ ܥܲܡܹܗ ܕܫܸܡܫܵܐ.</l>
                <l n="38">:ܕܠܵܐ ܩܲܕܝܼܡ ܫܸܡܫܵܐ ܠܨܡܚܹܗ</l>
                <l n="39">ܘܠܵܐ ܫܸܡܫܵܐ ܠܵܗ̇ ܠܐܸܣܦܹܝܪܵܗ̇.</l>
                <l n="40">:ܨܡܚܹܗ ܕܫܸܡܫܵܐ ܥܲܡܹܗ ܗ̄ܘ̣ܵܐ</l>
                <l n="41">:ܥܲܡ ܐܲܒܼܵܐ ܐܝܼܬܼܵܘܗܝ ܝܲܠܕܹܗ</l>
                <l n="42">ܘܠܲܝܬ ܙܲܒܼܢܼܵܐ ܕܲܦ̣ܪܝܲܫ ܡܸܢܹܗ.</l>
                <l n="43">:ܐܲܒܼܵܐ ܩܢܘܿܡܵܐ ܗ̄ܘ̣ ܫܪܲܝܪܼܵܐ</l>
                <l n="44">ܘܒܼܪܵܐ ܩܢܘܿܡܵܐ ܕܐܲܟܼܘܵܬܹܗ.</l>
                <l n="45">:ܘܟܲܕ ܡܸܬܼܟܲܢܹܐ ܠܹܗ ܐܲܒܼܵܐ</l>
                <l n="46">ܠܲܝܬ ܙܲܒܼܫܵܐ ܒܹܝܬܼ ܠܹܗ ܠܝܲܠܕܹܗ.</l>
                <l n="47">:ܟܝܵܢܵܐ ܗ̄ܘ̣ ܕܐܝܼܵܬܼܘܗܝ ܡ̣ܢ ܥܵܠܲܡ</l>
                <l n="48">ܘܠܲܝܬ ܫܘܼܪܵܝܵܐ ܠܐܝܼܬܘܼܬܹܗ.</l>
                <l n="49">:ܘܠܵܐ ܐܲܒܼܵܐ ܫܲܪܝܼ ܕܢܸܗܘܹܐ</l>
                <l n="50">ܘܠܵܐ ܒܪܵܐ ܐܝܼܬܼ ܙܲܒܼܢܵܐ ܠܝܲܠܕܹܗ.</l>
                <l n="51">:ܐܲܒܼܵܐ ܐܝܼܬܝܵܐ ܡܬܘܿܡܵܝܵܐ</l>
                <l n="52">ܕܠܲܝܬ ܙܲܒܼܪܵܐ ܕܠܵܐ ܐܲܒܼܵܐ ܗ̄ܘ̣ܵܐ.</l>
                <l n="53">:ܘܲܒܼܪܼܵܐ ܓܡܝܼܪܵܐ ܕܠܵܐ ܚܲܣܝܼܪ</l>
                <l n="54">:ܕܠܲܝܬܿ ܙܲܒܼܢܵܐ ܕܠܵܘ ܚܼܝܼܕܵܐ ܗ̄ܘ̣</l>
                <l n="55">:ܪܲܚܝܼܩ ܐܝܼܬܝܵܐ ܡ̣ܢ ܙܲܒܼܢܹ̈ܐ</l>
                <l n="56">ܘܙܲܒܼܢܹ̈ܐ ܘܥܠܡܹ̈ܐ ܠܓܼܵܘ ܡܸܢܹܗ.</l>
                <l n="57">:ܘܐܲܝܟܵܢ ܡܨܝܵܐ ܕܢܸܣܬܲܝܲܟ</l>
                <l n="58">ܐܝܼܬܝܵܐ ܒܲܙܒܼ̈ܢܹܐ ܥܵܒܼܘܿܕܹ̈ܐ.</l>
                <l n="59">:ܘܲܟܼܡܵܐ ܕܢܸܒܼܥܹܐ ܚܘܼܫܵܒܼܵܐ</l>
                <l n="60">ܠܗܠ ܡ̣ܢ ܙܒܼ̈ܫܹܐ ܡܸܫܟܲܚ ܠܹܗ.</l>
                <l n="61">:ܘܠܵܐ ܫܲܪܝܼ ܐܲܒܼܵܐ ܒܝܲܠܕܹܗ</l>
                <l n="62">ܘܠܵܐ ܙܲܒܼܢܵܐ ܠܝܲܠܕܹܗ ܕܐܲܒܼܵܐ.</l>
                <l n="63">:ܡܸܠܬܹܗ ܟܲܢܝܹܗ ܝܘܿܚܲܢܵܢ</l>
                <l n="64">ܕܐܝܼܬܵܘܗܝ ܡܸܡܬܘܿܡ ܥܲܡ ܐܲܒܘܼܗܝ.</l>
                <l n="65">:ܘܒܲܕܡܘܼܬ ܡܸܠܬܼܵܐ ܥܲܡ ܢܦܲܫܵܐ</l>
                <l n="66">ܕܡܸܢܵܗ̇ ܗ̣ܝ ܘܥܲܡܵܗ̇ ܐܝܼܬܼܝܗ̇.</l>
                <l n="67">:ܐܝܼܬܼܵܘܗܝ ܗ̄ܘ̣ܵܐ ܒܪܵܐ ܥܲܡ ܐܲܒܼܘܼܗܝ</l>
                <l n="68">ܘܐܸܬܼܵܐܐ ܠܥܵܠܡܵܐܘܲܥܡܹܗ ܗ̄ܘ̣ܵܐ.</l>
                <l n="69">ܠܵܐ ܚܸܙܩܲܬ̤ ܡܸܠܬܼܵܐ ܡܸܡܬܘܿܡ.</l>
                <l n="70">ܡ̣ܢ ܢܲܦܫܵܐ ܘܫܲܢܝܲܬ̤ ܡܸܢܵܗ̇.</l>
                <l n="71">:ܘܠܵܐ ܒܪܵܐ ܚܙܲܩ ܡ̣ܢ ܝܵܠܘܿܕܹܗ</l>
                <l n="72">ܘܐܲܪܚܸܩ ܡܸܢܹܗ ܒܫܘܢܵܝܵܐ.</l>
                <l n="73">:ܚܵܙܩܵܐ ܡܸܠܬܼܵܐ ܠܟܼܠ ܦܸܢ̈ܝܵܢ</l>
                <l n="74">ܘܠܵܐ ܡܫܢܝܵܐ ܡ̣ܢ ܨܝܕ ܢܲܦܫܵܐ.</l>
                <l n="75">:ܘܟܲܕ ܐܝܼܬܹܝܗ̇ ܒܐܝܼܙܓܲܕܘܼܬܵܐ</l>
                <l n="76">ܐܝܼܬܹܝܗ̇ ܒܢ̣ܦܫܵܐ ܟܲܕ ܐܝܼܬܹܝܗ̇.</l>
                <l n="77">:ܚܙܲܩ ܐܵܦ ܡܸܠܵܬܐ ܡ̣ܢ ܐܲܒܼܵܐ</l>
                <l n="78">ܘܐܸܬܼܵܐ ܠܥܘܼܡܪܲܢ ܡܵܝܘܵܬܼܵܐ.</l>
                <l n="79">ܘܟܲܕ ܒܲܟܼܝܵܢܲܢ ܥܵܡܲܪ ܗ̄ܘ̣ܵܐ: </l>

                <pb ed="http://syriaca.org/manuscript/2289" n="f.340v"/>
                <l n="80">ܟܠܹܗ ܒܲܐܒܼܘܼܗܝ ܐܝܼܬܼܵܘܗܝ ܗ̄ܘ̣ܵܐ.</l>
                <l n="81">:ܠܵܐ ܡܸܬܼܚܲܙܝܵܐ ܓܲܠܝܵܐܝܼܬܼ</l>
                <l n="82">ܡܸܛܠܬܐ ܕܐܝܼܬܼܝܗ̇ ܡ̣ܢ ܢܲܦܫܵܐ.</l>
                <l n="83">:ܘܡܵܐ ܕܐܸܬܪܵܫܡܲܬ̤ ܒܲܕ ܝܘܼܬܼܵܐ</l>
                <l n="84">ܡܸܬܼܚܲܙܝܵܐ ܒܝܲܕ ܐܬܘ̈ܬܐ.</l>
                <l n="85">:ܘܟܲܕ ܛܵܒܼ ܚܲܒܼܫܵܗ̇ ܒܐܬܘ̈ܬܐ</l>
                <l n="86">ܘܣܲܝܟܵܗ̇ ܒܢܲܚ̈ܬܹܐ ܕܲܕܝܘܼܬܼܵܐ.</l>
                <l n="87">:ܒܐܬ̈ܘܬܵܐ ܒܲܫܡܵܐ ܐܝܼܬܹܝܗ̇</l>
                <l n="88">ܘܟܼܠܵܗ̇ ܫܪܝܵܐ ܒܓܼܵܘ ܢܲܦܫܵܐ.</l>
                <l n="89">:ܕܝܘܵܬܐ ܚܲܙ̈ܝܵܢ ܒܵܫܲܬ̈ܐ</l>
                <l n="90">ܟܲܕ ܡܸܬܼܒܲܩܝܵ̈ܢ ܒܲܐܬܘ̈ܬܐ.</l>
                <l n="91">:ܘܡܸܠܬܐ ܟܝܵܢܵܗ̇ ܠܐ ܝܸܗܒܲܬ̤</l>
                <l n="92">ܕܬܣܐܲܝܟ ܡ̣ܢ ܒܵܒܼܵܬܐ.</l>
                <l n="93">:ܟܣܹܐ ܗ̄ܘ̣ܵܐ ܒܪܐ ܥܲܡ ܝܵܠܘܿܕܹܗ</l>
                <l n="94">ܡ̣ܢ ܥܸܠܬܼܵܐ ܘܬܲܚ̈ܬܹܝ̈ܐ.</l>
                <l n="95">:ܘܐܸܬܼܚܵܘܝܼ ܠܲܢ ܒܨܒܼܝܢܹܗ</l>
                <l n="96">ܒܕܝܘܬܵܐ ܕܦܲܓܼܪܹܗ ܕܐܵܕܼܵܡ.</l>
                <l n="97">:ܘܟܲܕ ܠܒܸܫ ܢܲܚܬܐ ܕܲܟܼܝܵܢܲܢ</l>
                <l n="98">ܐܸܬܥܛܲܦ ܒܐܠܗܘܼܬܹܗ.</l>
                <l n="99">:ܨܒܼܝܵܢܹܗ ܫܪܵܐ ܒܲܟܼܝܵܢܲܢ</l>
                <l n="100">ܘܩܵܘܝܼ ܟܝܵܢܹܗ ܒܟܲܣܝܘܼܬܹܗ.</l>
                <l n="101">:ܠܵܐ ܣܲܝܟܹܗ ܦܲܓܼܪܵܐ ܕܲܠܒܸܫ</l>
                <l n="102">ܠܲܟܼܝܵܢܹܗ ܕܠܵܐ ܡܸܣܬܲܝܟ.</l>
                <l n="103">:ܘܠܵܐ ܚܙܵܬܵܗ̇ ܥܲܝܢܵܐ ܕܒܸܣܪܵܐ</l>
                <l n="104">ܠܟܲܣܝܘܼܬܼܵܐ ܕܐܲܠܵܗܘܼܬܹܗ.</l>
                <l n="105">:ܒܐܝܕܹܗ ܐܡܪ ܝܘܿܚܲܢܵܢ</l>
                <l n="106">ܕܐܸܬܬܩܲܢ ܟܠ ܡܵܐ ܕܲܗܘ̤ܵܐ.</l>
                <l n="107">:ܘܠܵܐ ܗ̄ܘ̣ܵܐ ܡܸܕܸܡ ܒܸܠܵܥܵܕܵܘܗܝ</l>
                <l n="108">ܕܗ̤ܘ ܨܒܼܵܐ ܘܛܲܟܸܣ ܟܠ ܕܲܗܘ̤ܵܐ.</l>
                <l n="109">:ܢܸܒܼܥܵܐ ܗ̄ܘ̣ ܕܲܡܠܹܐ ܚܲܝܘܼܬܼܵܐ</l>
                <l n="110">ܕܩܢܐ ܚܲܝܹ̈ܐ ܒܲܕܝܵܢܗ.</l>
                <l n="111">:ܘܡ̣ܢ ܚܲܝܘܼܬܵܐ ܕܒܼܟܼܝܵܢܹܗ</l>
                <l n="112">ܦܲܠܸܓ ܚܲܝܹ̈ܐ ܠܬܘܼܩܵܢܵܘ̈ܗܝ.</l>
                <l n="113">:ܚܲܝܹ̈ܐ ܢܘܼܗܪܵܐ ܐܝܼܬܲܗܘܿܢ</l>
                <l n="114">ܕܪܵܕܦܝܼܢ ܚܸܫܟܵܐ ܡ̣ܢ ܢܘܼܗܪܵܐ.</l>
                <l n="115">:ܘܚܸܫܟܵܐ ܕܛܘܼܥܝܲܝ ܠܵܐ ܐܲܕܪܸܟ</l>
                <l n="116">ܕܲܢܥܵܘܸܟ ܪܲܗܛܹܗ ܕܢܘܼܗܪܵܐ.</l>
                <l n="117">:ܒܥܵܠܡܵܐ ܡܸܡܬܘܿܡ ܐܝܼܬܼܵܘܗܝ ܗ̄ܘ̣ܵܐ</l>
                <l n="118">ܘܥܵܠܡܵܐ ܠܐܝܼܕܼܵܘ̈ܗܝ ܐܸܬܿܬܲܩܲܢ.</l>
                <l n="119">:ܘܟܲܕ ܥܵܠܡܵܐ ܕܝܼܠܹܗ ܐܝܼܬܼܵܘܗܝ</l>
                <l n="120">ܠܵܐ ܨܒܼܵܐ ܥܵܠܡܵܐ ܕܢܵܘܕܹܐ ܒܹܗ.</l>
                <l n="121">:ܠܕܝܼܠܹܗ ܐܸܬܼܵܐ ܒܵܪܘܿܝܵܐ</l>
                <l n="122">ܘܕܝܼܠܹܗ ܠܵܐ ܩܲܒܸܠܘ ܡܸܠܬܹܗ.</l>
                <l n="123">:ܘܐܲܝܠܹܝܢ ܕܲܫܡ݂ܲܥܘ ܦܘܼܩܕܵܢܵܘ̈ܗܝ</l>
                <l n="124">ܩܢܵܘ ܫܘܼܠܛܢܵܐ ܕܲܒܼܢ̈ܝܵܐ.</l>
                <l n="125">:ܒܢܲܝ̈ܐ ܕܝܼܠܹܗ ܟܲܢܝܼ ܠܲܢ</l>
                <l n="126">ܒܪ̈ܲܚܡܹܐ ܕܚܵܘܝܼ ܨܝܕ ܓܸܢܣܲܢ.</l>
                <l n="127">:ܕܐܵܘܠܸܕ ܠܲܢ ܪܘܼܚܵܢܵܐܝܼܬ</l>
                <l n="128">ܒܲܥܡܵܕ̇ܐ ܕܡܲܝ̈ܐ ܘܪܘܼܚܵܐ.</l>
                <l n="129">:ܨܒܼܝܵܢܹܗ ܛܵܒܼܵܐ ܚܵܘܼܝܢ</l>
                <l n="130">ܕܲܝܲܩܪܲܢ ܒܲܫܡܵܐ ܕܲܒܼܢܲܝܵ̈ܐ.</l>
                <l n="131">:ܘܫܲܪܪܹܗ ܠܲܫܡܵܐ ܕܲܒܼܪܘܼܬܼܵܐ</l>
                <l n="132">ܕܲܓܼܒܼܵܐ ܠܹܗ ܥܡܘܼܪܝܵܐ ܒܲܒܼܢܵܘ̈ܗܝ.</l>
                <l n="133">:ܡܠܸܬܐ ܐܸܡ݂ܲܪ ܝܘܿܚܲܢܵܢ</l>
                <l n="134">ܕܗܘ̤ܵܐ ܒܸܣܪܵܬܐ ܘܐܲܓܸܿܢ ܒܲܢ.</l>
                <l n="135">:ܘܲܚܙܲܝܢ ܫܘܼܒܚܵܐ ܕܪܲܒܘܼܬܹܗ</l>
                <l n="136">ܒܐܦܲܝ̈ ܬܲܪܥܵܐ ܕܐ̄ܢܵܫܘܼܬܼܵܐ.</l>
                <l n="137">:ܗܘ̤ܵܐ ܠܲܢ ܒܸܣܪܵܐ ܘܲܥܡܲܪ ܒܲܢ</l>
                <l n="138">ܘܚܵܝܘܝܼ ܠܲܢ ܫܘܼܒܼܚܹܗ ܟܲܣܝܵܐ.</l>
                <l n="139">:ܘܟܲܕ ܗܘ̤ ܟܲܣܝܵܐ ܗ̄ܘ̣ ܒܲܟܼܝܵܢܗ</l>
                <l n="140">ܒܝܲܕ ܦܓܪܲܢ ܚܵܘܝܼ ܫܘܼܒܼܚܹܗ.</l>
                <l n="141">:ܠܵܘ ܠܲܗܘܵܝܵܐ ܐܸܬܬܲܚܬܼܝ</l>
                <l n="142">ܒܗܝ̇ ܕܐܸܡܪ ܕܲܗܘ̤ܵܐ ܒܸܣܪܵܐ.</l>
                <l n="143">:ܐܸܠܵܐ ܪܲܟܸܒ ܠܹܗ ܒܸܣܪܵܐ</l>
                <l n="144">ܘܲܥܡܲܪ ܒܹܗ ܒܝܲܕ ܨܒܼܝܵܢܹܗ.</l>
                <l n="145">:ܠܵܐ ܓܹܝܪ ܡܨܝܵܐ ܕܵܒܪܘܿܝܵܐ</l>
                <l n="146">ܠܲܗܘܵܝܵܐ ܚܲܕ ܬܵܐ ܢܸܐܬܹܐ.</l>
                <l n="147">:ܘܠܵܐ ܠܐܝܼܬܘܼܬܼܵܐ ܕܠܵܐ ܫܘܪܲܝ</l>
                <l n="148">ܡܬܚܡ ܠܵܗ̇ ܙܒܼܢܵܐ ܕܝܲܠܕܵܐ.</l>
                <l n="149">:ܐܸܢ ܕܹܝܢ ܡܸܡܬܘܿܡ ܐܝܼܬܵܘܗܝ ܗ̄ܘ̣ܵܐ</l>
                <l n="150">ܐܲܝܟܵܢ ܐܸܬܼܵܐ ܠܲܗܵܘܝܵܐ.</l>
                <l n="151">:ܘܐܸܢ ܗܘ̤ ܕܐܸܬܼܵܐ ܠܲܗܘܵܝܵܐ</l>
                <l n="152">ܪܲܚܝܼܩ ܡ̣ܢ ܗ̇ܝ ܕܐܝܼܬܵܘܗܝ ܗ̄ܘ̣ܵܐ.</l>
                <l n="153">:ܠܲܝܬ ܫܘܕܵܝܵܐ ܘܫܘܼܠܵܡܵܐ</l>
                <l n="154">ܠܐܝܼܬܘܼܬܼܵܐ ܕܐܝܼܬܹܝܗ̇ ܡܸܡܬܘܿܡ.</l>
                <l n="155">:ܘܡܸܕܡ ܕܐܵܬܹܐ ܠܲܗܘܵܝܵܐ</l>
                <l n="156">ܗܵܘܝܹܗ ܩܲܕܝܼܡ ܠܲܟܼܝܵܢܹܗ.</l>
                <l n="157">:ܐܸܢܗܘ̤ ܕܐܝܼܬܝܵܐ ܗ̄ܘ̣ ܥܲܡ ܐܲܒܼܵܐ</l>
                <l n="158">ܠܵܐ ܡܸܣܬܲܝܲܟ ܒܲܟܿܝܵܢܹܗ.</l>
                <l n="159">:ܘܐܸܢ ܣܝܟ ܢܲܦܫܗ ܒܟܲܪܣܵܐ</l>
                <l n="160">:ܠܵܘ ܐܝܼܬܝܵܐ ܗ̄ܘ̣ ܥܲܡ ܝܵܠܘܿܕܹܗ</l>
                <l n="161">:ܐܸܢܗܘ̤ ܕܲܒܼܟܼܠܕܘܼܟ ܐܝܼܬܵܘܗܝ</l>
                <l n="162">:ܘܐܸܬܼܵܐ ܗܵܫܵܐ ܠܲܗܘܵܝܵܐ</l>
                <l n="163">:ܐܲܝܟܵܢ ܩܲܒܸܠ ܬܘܼܩܵܢܵܐ</l>
                <l n="164">ܡܢܵܬܼܵܐ ܡܸܢܹܗ ܐܘ ܟܠܹܗ.</l>
                <l n="165">:ܐܸܢܗܘ̤ ܕܟܼܠܹܗ ܐܸܣܬܲܝܲܟ</l>
                <l n="166">ܠܵܐ ܩܢܹܐ ܗ̇ܝ ܕܠܵܐ ܡܸܣܬܲܝܲܟ.</l>
                <l n="167">ܘܐܸܢ ܒܲܡܢܵܬܼܵܐ ܐܸܣܬܲܝܲܟ: </l>

                <pb ed="http://syriaca.org/manuscript/2289" n="f.341r"/>
                <l n="168">:ܘܐܸܢܗܘ̤ ܕܐܝܼܬ ܠܹܗ ܕܢܸܣܬܲܝܲܟ</l>
                <l n="169">ܐܘ ܟܠܹܗ ܐܘ ܒܲܡܵܢܵܬܐ.</l>
                <l n="170">:ܐܵܦ ܐܲܒܼܵܐ ܡܸܣܬܲܝܵܟܵܢܵܐ ܗ̄ܘ̣</l>
                <l n="171">ܕܡܸܢܹܗ ܗ̄ܘ̣ ܟܝܵܢܵܐ ܕܲܒܼܪܸܐ.</l>
                <l n="172">:ܐܲܝܟܵܢ ܒܐܲܒܼܘܼܗܝ ܐܝܼܬܼܵܘܗܝ ܗ̄ܘ̣ܵܐ</l>
                <l n="173">ܘܥܵܡ̇ܪ ܗ̄ܘ̣ܵܐ ܒܟܲܪܣܵܐ ܕܒܸܣܪܵܐ.</l>
                <l n="174">:ܗܵܕܹܐ ܗ̣̄ܝ ܒܠܵܬܼܵܐ ܕܡܸܬܼܒܲܥܝܵܐ</l>
                <l n="175">ܕܲܥܡܘܪ̈ܝܐ ܕܐܲܝܟܵܢ ܩܲܒܸܠ.</l>
                <l n="176">:ܘܐܸܢܗܘ̤ ܕܐܵܡܪܝܼܢ ܚܸܪ̈ܚܵܝܹܐ</l>
                <l n="177">ܕܐܝܼܬܵܘܗܝ ܗ̄ܘ̣ܵܐ ܒܟܲܪܣܵܐ ܘܵܪܘܡܵܐ.</l>
                <l n="178">:ܕܫܲܠܝܼܛ ܗ̄ܘ̣ ܢܦܲܠܸܓ̣ ܝܵܬܹܗ</l>
                <l n="179">ܕܢܸܗܘܹܐ ܒܪܵܘܡܵܐ ܘܲܒܼܥܘܼܫܩܵܐ.</l>
                <l n="180">:ܡܵܕܹܝܢ ܩܲܕܝܼܡ ܨܒܼܝܵܢܹܗ</l>
                <l n="181">ܠܲܟܼܝܵܢܹܗ ܕܐܝܼܬܼܵܘܗܝ ܡܸܡܬܘܿܡ.</l>
                <l n="182">:ܕܗܵܐ ܨܒܼܝܵܢܹܗ ܡܫܲܠܒܸܕ ܠܹܗ</l>
                <l n="183">ܘܲܡܣܲܝܸܟ ܠܹܗ ܠܲܟܼܝܵܢܹܗ.</l>
                <l n="184">:ܘܐܸܢܗܘ̤ ܕܫܠܝܼܛ ܨܒܼܝܵܢܹܗ</l>
                <l n="185">ܕܢܥܕܐ ܘܲܢܙܲܟܹܐ ܠܲܟܝܵܢܹܗ.</l>
                <l n="186">:ܡܵܕܹܝܢ ܟܠܫܵܥ ܡܸܫܬܲܚܠܲܦ</l>
                <l n="187">ܐܲܝܟ ܡܵܐ ܕܨܵܒܹܐ ܨܒܼܝܵܢܹܗ.</l>
                <l n="188">:ܘܐܸܢ ܨܒܵܝܼܵܢܹܗ ܡܕܲܒܲܪ ܠܹܗ</l>
                <l n="189">ܠܲܟܼܝܵܢܹܗ ܐܲܝܟ ܡܵܐ ܕܨܵܒܹܐ.</l>
                <l n="190">:ܐܲܝܟܵܐ ܗ̄ܝ̣ ܡܵܕܹܝܢ ܐܝܼܬܘܼܬܼܵܐ</l>
                <l n="191">ܕܩ̣ܢܵܐ ܟܝܵܢܹܗ ܡܬܘܿܡܵܐܝܼܬ.</l>
                <l n="192">:ܬܹܐܙܲܠ ܗܵܕܐ ܡܲܪܫܘܼܬܼܵܐ</l>
                <l n="193">ܒܵܬܲܪ ܓܘܼܕܵܐ ܕܚܪ̈ܚܹܵܐ.</l>
                <l n="194">:ܕܬܚܬܝܼܘ ܠܐܝܬܼܝܐ ܠܫܝܼܛ̈ܬܐ</l>
                <l n="195">ܕܣܲܝܟܘܼܗܝ ܒܥܘܼܒܐ ܕܒܲܪܬ ܐ̄ܢܵܫܵܐ.</l>
                <l n="196">:ܐܵܪܵܐ ܓܠܝܼܙܲܝ̈ ܡ̣ܢ ܢܘܼܗܪܵܐ</l>
                <l n="197">ܘܪ̈ܕܝܲܝ ܒܐܘܼܪܚܵܐ ܕܚܸܫܘܿܟܼܵܐ.</l>
                <l n="198">:ܐܲܝܟܵܢ ܡܵܨܝܵܐ ܕܢܸܣܬܲܝܲܟ</l>
                <l n="199">ܟܝܵܢܵܐ ܐܝܼܬܝܵܐ ܒܥܒ̈̇ܕܘܗܝ.</l>
                <l n="200">:ܐܲܝܟ ܡܸܠܬܼܵܐ ܕܗܲܪ̈ܵܛܝܼܩܹܐ</l>
                <l n="201">ܪܲܒ ܬܘܼܩܵܢܹܗ ܛܵܒܼ ܡܸܢܹܗ.</l>
                <l n="202">:ܕܡܨܐ ܡܣܝܟ ܠܲܟܼܝܵܢܹܗ</l>
                <l n="203">:ܐܲܝܟܵܢ ܩܲܒܸܠ ܪܘܼܟܵܒܵܐ</l>
                <l n="204">ܟܝܵܢܵܐ ܕܩܲܛܝܼܢ ܡ̣ܢ ܪܘܼܚܵܐ.</l>
                <l n="205">:ܟܲܕ ܐܝܼܬܼܵܘܗܝ ܗ̄ܘ̣ܵܐ ܒܲܘܼܝܵܢܹܗ</l>
                <l n="206">ܐܵܘ ܒܟܼܒܢܵܐ ܕܠܵܐ ܕܝܼܠܹܗ.</l>
                <l n="207">:ܬܵܘ ܦܲܫܸܩܘ ܠܲܢ ܐ̄ܪ̈ܵܙܲܝܼܟܘܿܢ</l>
                <l n="208">ܥܘܼܪ̈ܠܐ ܕܠܵܐ ܓܙܲܪܘ ܠܸܒܿܝܼ̈ܗܘܿܢ.</l>
                <l n="209">:ܘܐܲܠܸܦܘ ܕܐܲܝܟܵܢ ܢܵܘܕܹܐ</l>
                <l n="210">ܥܲܠ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.</l>
                <l n="211">:ܐܵܘ ܦܲܫܩܘ ܠܲܢ ܕܐܲܝܟܲܢܵܐ</l>
                <l n="212">ܥܡ̣ܪ ܡܸܠܬܼܵܐ ܒܓܼܵܘ ܗܲܕܵܡܹ̈ܐ.</l>
                <l n="213">:ܐܘ ܥܬܕܘ ܙܲܝܢܵܐ ܕܢܩܪܸܒܼ</l>
                <l n="214">ܘܢܼܚܙܸܐ ܕܡ̇ܢ ܗܝ ܙܟܘܼܬܼܵܐ.</l>
                <l n="215">:ܟܢܫܘ ܟܠܗܘܿܢ ܓܹܐܪ̈ܲܝܟܘܿܢ</l>
                <l n="216">ܘܲܡܐܬܘܚܘ ܝܬܪܹ̈ܐ ܕܩܸ̈ܬܵܬܼܵܐ.</l>
                <l n="217">:ܘܣܝܼܡܘ ܡܸܠܬܼܵܐ ܕܗܘ̤ܵܐ ܒܸܣܪܵܐ</l>
                <l n="218">ܢܝܼܫܵܐ ܘܢܸܚܙܹܐ ܡ̇ܢ ܚܵܢܹܐ.</l>
                <l n="219">:ܥܲܠ ܡܸܠܬܐ ܕܲܗܘ̤ܵܐ ܒܸܣܪܵܐ</l>
                <l n="220">ܐܝܼܬܼܵܘܗܝ ܟܠܹܗ ܬܲܟܬܘܼܫܵܐ.</l>
                <l n="221">:ܘܡܦܣ ܐ̄ܢܵܐ ܕܡܸܛܠ ܗܵܕܹܐ</l>
                <l n="222">ܛܲܝܸܒܬܘܿܢ ܙܲܝܢܵܐ ܠܩܘܼܒܼܠܲܢ.</l>
                <l n="223">:ܒܙܲܝܢܵܐ ܕܪܲܒܟܘܿܢ ܨܵܒܹܝܢ ܐ̄ܢܬܘܿܢ</l>
                <l n="224">ܠܡܸܥܒܲܕ ܥܲܡܲܢ ܬܲܟܬܘܼܫܵܐ.</l>
                <l n="225">:ܕܗܘ̤ ܚܫܲܠ ܙܲܝܢܵܐ ܘܐܲܠܒܸܫܟܘܿܢ</l>
                <l n="226">ܠܘܼܩܒܼܵܠ ܡܸܠܬܐ ܕܡ̣ܢ ܐܲܒܼܵܐ.</l>
                <l n="227">:ܬܵܘ ܥܲܡ ܪܲܒܟܼܘܿܢ ܡܸܨܪ̈ܵܝܹܐ</l>
                <l n="228">ܘܢܸܒܼܥܹܐ ܚܲܝܠܹܗ ܕܦ̣ܬܓܼܵܡܵܐ.</l>
                <l n="229">:ܘܢܸܚܙܹܐ ܗܘܝܵܐ ܕܐܲܝܟܲܢܵܐ</l>
                <l n="230">:ܫܲܪܝܼ ܕܢܸܗܘܹܐ ܒܵܪܘܿܝܵܐ</l>
                <l n="231">:ܟܲܕ ܐܝܼܬܼܵܘܗܝ ܪܲܟܸܒ ܢܲܦܫܹܗ</l>
                <l n="232">ܐܘ ܗܵܫܵܐ ܫܲܪܝ ܕܢܗܸܘܹܐ.</l>
                <l n="233">:ܐܘ ܕܲܠܡܵܐ ܐ̄ܚܪܹܢܵܐ ܪ̈ܟܸܒ</l>
                <l n="234">ܘܗ̤ܘ ܪ̈ܲܚܝܼܩ ܡ̣ܢ ܪܘܼܟܵܒܼܵܐ.</l>
                <l n="235">:ܐܸܢܗܘ̤ ܕܲܗܘ̤ܵܐ ܠܵܐ ܐܝܼܬܼܵܘ̈ܗܝ</l>
                <l n="236">ܘܐܸܢ ܐܝܼܬܼܵܘܗܝ ܠܵܐ ܗ̄ܘ̣ܵܐ ܗܵܫܵܐ.</l>
                <l n="237">:ܕܐܝܼܬܝܵܐ ܠܵܐ ܡܨܹܐ ܕܢܲܩܲܒܸܠ</l>
                <l n="238">ܗܵܘܝܵܐ ܒܵܬܲܪ ܐܝܼܬܼܘܼܬܹܗ.</l>
                <l n="239">:ܗܘ̤ܵܐ ܒܸܣܪܐ ܐܲܝܟ ܡܸܠܲܟܼܘܿܢ</l>
                <l n="240">ܡܢܵܬܼܵܐ ܡܸܢܹܗ ܐܘ ܟܠܹܗ.</l>
                <l n="241">:ܘܐܲܝܟܵܢ ܡܵܨܝܵܐ ܕܢܸܬܼܦܲܠܲܓܼ</l>
                <l n="242">ܟܝܵܢܵܐ ܕܠܵܐ ܩܢܹܐ ܕܘܼܟܵܒܼܵܐ.</l>
                <l n="243">:ܐܸܢܗܘ̤ ܕܟܼܠܹܗ ܐܸܬܼܪܲܟܲܒܼ</l>
                <l n="244">ܡܵܕܹܝܢ ܟܠܹܗ ܐܸܣܬܲܝܟ.</l>
                <l n="245">:ܘܡܣܝܲܟ ܗ̄ܘ̣ܵܐ ܡ̣ܢ ܟܠܕܘܼܟ</l>
                <l n="246">ܘܥ̇ܡ̣ܪ ܗ̄ܘ̣ܵܐ ܒܲܪܣܵܐ ܒܲܠܚܘܕܿ.</l>
                <l n="247">:ܘܐܸܢܗܘ̤ ܕܗ̈ܕܹܐ ܗܵܟܼܵܢܵܐ ܗ̣̄ܝ</l>
                <l n="248">ܐܲܝܟܵܐ ܗ̣ܝ ܗ̇ܝ ܕܠܵܐ ܡܸܣܬܲܝܲܟ.</l>
                <l n="249">:ܕܗܵܐ ܣܲܝܟܹܗ ܥܘܼܒܵܐ ܕܒܸܣܪܵܐ</l>
                <l n="250">ܐܲܝܟ ܨܢܥܬܼܵܐ ܕܪܲܟܸܒܼܬܘܿܢ.</l>
                <l n="251">:ܘܐܸܢܗܘ̤ ܕܡܸܢܹܗ ܢܸܬܪܲܟܲܒܼ</l>
                <l n="252">ܘܡܸܢܹܗ ܩܵܘܝܼ ܒܲܟܼܝܵܢܹܗ.</l>
                <l n="253">:ܐܲܝܟܵܐ ܗ̣̄ܝ ܡܵܕܹܝܢ ܫܘܼܝܘܼܬܼܵܐ</l>
                <l n="254">ܕܗܵܐ ܐܬܦܠܲܓܼ ܩܲܟܼܝܵܢܹܗ.</l>
                <l n="255">ܐܸܢܗܘ̤ ܕܡܸܠܬܐ ܗܘ̤ܵܐ ܒܸܣܪܵܐ: </l>

                <pb ed="http://syriaca.org/manuscript/2289" n="f.341v"/>
                <l n="256">ܢܸܒܼܥܵܐ ܒܸܣܪܵܐ ܕܡ̇ܢ ܐܝܼܬܼܵܘܗܝ.</l>
                <l n="257">:ܥܲܡܹܗ ܐܲܚܬܹܗ ܡ̣ܢ ܪܵܘܡܵܐ</l>
                <l n="258">ܐܘ ܒܸܣܪܵܐ ܕܐ̄ܢܵܫܵܐ ܐܝܼܬܼܵܘܗܝ.</l>
                <l n="259">:ܐܢܗܘ̤ ܩܢܘܿܡܹܗ ܗܘ̤ܐ ܒܸܣܪܵܐ</l>
                <l n="260">ܘܒܸܣܪܵܐ ܠܵܐ ܫܩܲܠ ܡ̣ܢ ܡܲܪܝܲܡ.</l>
                <l n="261">ܡ̇ܢ ܥܕܪܬܗ ܠܟܼܝܼܢܲܢ:܆</l>
                <l n="262">ܗ̇ܝ ܕܲܗܘ̤ܵܐ ܒܸܣܪܵܐ ܕܒܼܝܼܠܹܗ.</l>
                <l n="263">:ܒܲܛܝܼܠ ܡܵܕܹܝܢ ܡܘܼܠܟܵܢܵܐ</l>
                <l n="264">ܗ̇ܘ ܕܐܸܫܬܵܘܕܝܼ ܠܘܵܬܼ ܕܵܘܝܼܕ.</l>
                <l n="265">:ܘܒܲܫܡܵܐ ܫܐܝܼܠܵܐ ܡܸܬܟܲܢܹܐ</l>
                <l n="266">ܒܲܪ ܕܵܘܝܼܕ ܟܕ ܠܵܐ ܐܝܼܬܼܵܘܗܝ.</l>
                <l n="267">:ܡ̇ܢ ܐܸܬܼܥܲܕܲܪܘ ܡܵܝܘ̈ܬܹܐ</l>
                <l n="268">ܡ̣ܢ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.</l>
                <l n="269">:ܕܗܘ̤ ܒܲܟܼܝܵܢܹܗ ܗܘ̤ܐ ܒܸܣܪܵܐ</l>
                <l n="270">ܘܟܝܼܢܲܢ ܩܵܘܝܼ ܒܫܸܦܠܹܗ.</l>
                <l n="271">:ܠܲܝܟܐ ܗ̄ܝ̣ ܡܵܕܹܝܢ ܕܡܒܛܲܠ</l>
                <l n="272">ܓܙܲܪ ܕܝܼܢܵܐ ܕܡܵܘܬܵܐ ܡܸܢܲܢ.</l>
                <l n="273">:ܕܠܵܐ ܫܩܲܠ ܦܲܓܼܪܵܐ ܡ̣ܢ ܡܲܪܝܲܡ</l>
                <l n="274">ܫܩܲܠ ܠܹܗ ܡܸܠܬܼܵܐ ܘܲܥܡܲܪ ܒܹܗ.</l>
                <l n="275">:ܘܗܵܕܹܐ ܦܲܐܝܵܐ ܠܝܕܼܵܘ̈ܥܹܐ</l>
                <l n="276">ܘܣܵܗܸܕ ܩܘܼܫܬܵܐ ܠܡܸܠܲܝ̈ܗܘܿܢ.</l>
                <l n="277">:ܡܵܕܹܝܢ ܐܝܼܬܝܵܐ ܠܵܐ ܡܨܝܵܐ</l>
                <l n="278">ܕܢܗܘܹܐ ܒܸܣܪܵܐ ܠܲܩܢܘܿܡܹܗ.</l>
                <l n="279">:ܘܗܵܘܝܵܐ ܕܟܲܕ ܒܸܣܪܵܐ ܪܲܚܝܼܩ</l>
                <l n="280">ܡ̣ܢ ܐܝܼܬܘܼܬܼܵܐ ܕܠܵܐ ܫܘܼܪܵܝ.</l>
                <l n="281">:ܡܵܢܵܐ ܦܪܝܼܣܵܐ ܬܲܚܦܝܼܬܵܐ</l>
                <l n="282">ܕܨܢܥܵܬܐ ܥܲܠ ܡܸܠܲܝ̈ܟܘܿܢ.</l>
                <l n="283">:ܓܠ̣ܘ ܢܝܼܫܵܐ ܕܪܸ̈ܥܝܵܢܲܝܟܿܘܿܢ</l>
                <l n="284">ܘܬܲܪܓܸܡܘ ܒܲܕ ܡܘܼܬ ܐܵܪܝܼܘܿܣ.</l>
                <l n="285">:ܠܹܗܘ̤ ܡܚ̈ܝܠܢ ܡܸܠܲܝܼ̈ܟܘܿܢ</l>
                <l n="286">ܘܠܹܗ ܡܣܲܝܼܥܝܼܢ ܦܹܬܓܡܲܝܼ̈ܟܘܿܢ.</l>
                <l n="287">:ܕܡܼܦܪ ܒܐܝܼܬܘܼܬܹܗ ܕܲܒܼܪܵܐ</l>
                <l n="288">ܘܲܩܪܵܝܗܝ ܥܲܒܼܕܵܐ ܘܫܲܡܵܫܵܐ.</l>
                <l n="289">:ܗܵܢܵܘ ܟܠܹܗ ܬܲܟܼܬܘܼܫܹܗ</l>
                <l n="290">ܕܐܵܪܝܼܘܿܣ ܬܲܠܡܝܼܕ ܙܐܹܦܵܐ.</l>
                <l n="291">:ܕܡܲܙܥܲܪ ܠܲܒܼܪܵܐ ܡ̣ܢ ܐܲܒܼܵܐ</l>
                <l n="292">ܘܡܫܵܐ ܠܹܗ ܡ̣ܢ ܒܪܸܝ̈ܬܹܗ.</l>
                <l n="293">:ܠܢܝܼܫܵܐ ܕܝܼܠܹܗ ܚܵܢܹܝܢ ܐ̄ܢܬܘܿܢ</l>
                <l n="294">ܐܵܦ ܐ̄ܢܬܘܿܢ ܐܘ ܚܸܪ̈ܚܹܐ.</l>
                <l n="295">:ܘܲܡܣܟܹܝܢ ܐܢ̄ܬܘܿܢ ܒܐܸܣܟܹܝܡܵܐ</l>
                <l n="296">ܪܘܼܫܥܵܐ ܕܟܼܣܹܐ ܒܡܸܠܲܝ̈ܟܘܿܢ.</l>
                <l n="297">:ܦܘܩܘ ܡ̣ܢ ܥܵܢ̈ܐ ܡܲܪ̈ܵܚܹܐ</l>
                <l n="298">ܒܐܸܣ݂ܝܡ ܐܸܡܪܹ̈ܐ ܠܵܐ ܬܛܥܘܿܢ.</l>
                <l n="299">ܕܚܲܒܸܠܬܘܼܢܵܝܗܝ ܠܦܘܼܪܫܵܢܵܐ:܆</l>
                <l n="300">ܕܟܝܢܹ̈ܐ ܬܪܹܝܢ ܕܲܗܘ̤ܵܘ ܚܲܕ.</l>
                <l n="301">:ܣܥ̣ܐ ܪܘܼܫܥܵܐ ܕܓܘܼܕܼܵܦܲܝ̈ܗܘܿܢ</l>
                <l n="302">ܘܐܸܬܼܥܲܠܝܼ ܠܪܵܘܡܵܐ ܕܪܵܘܡܹܐ.</l>
                <l n="303">:ܘܬܵܚܬܝܼ ܠܐܝܼܬܼܝܵܐ ܡ̣ܢ ܣܵܟܹܗ</l>
                <l n="304">ܘܐܲܣܪܹܗ ܒܚܒܼ̈ܠܐ ܕܗܲܕܵܡܹ̈ܐ.</l>
                <l n="305">:ܫܡܲܝܵܐ ܘܐܲܪܥܵܐ ܨܘܼܬܼܘ ܘܲܫܡܲܥܘ</l>
                <l n="306">[ܪ]ܘܼܫܥܵܐ ܕܡܲܠܸܠܘ ܡܲܪ̈ܵܚܹܐ.</l>
                <l n="307">:ܕܐܝܼܬܘܼܬܼܵܐ ܕܠܵܐ ܡܸܬܼܕܲܪܲܟܵܐ</l>
                <l n="308">ܣܲܝܸܟܘ ܚܲܒܼܫܘܼܗ̇ ܒܓܵܘ ܟܲܪܣܵܐ.</l>
                <l n="309">:ܒܲܕܡܘܼܬ ܣܲܟܿܪܵܐ ܒܲܩܪܵܒܼܵܐ</l>
                <l n="310">ܐܲܚܕܘܼܗ̇ ܠܗܵܕܹܐ ܒܲܪܬ ܩܵܐܐ.</l>
                <l n="311">:ܕܗܘ̤ ܡܸܠܬܼܵܐ ܪܲܟܸܒ ܝܵܬܹܗ</l>
                <l n="312">ܘܲܗܘ̤ܵܐ ܒܸܣܪܵܐ ܐܲܝܟ ܕܲܟܬܝܼܒ.</l>
                <l n="313">:ܐܲܝܟܵܐ ܕܗܘ̤ܐ ܩܲܒܸܠܬܘܿܢ</l>
                <l n="314">ܐܘ ܡܲܠܦ̈ܢܹܐ ܕܚܲܕ̈ܬܵܬܼܵܐ.</l>
                <l n="315">:ܘܛܥܝܬܘܢ ܗ̇ܝ ܕܲܥܡܲܪ ܒܲܢ</l>
                <l n="316">:ܘܠܵܐ ܒܚܢܬܘܢ ܣܘܼܟܵܠܵܗ̇</l>
                <l n="317">:ܥܡ݂ܲܪ ܒܲܢ ܐܸܡܲܪ ܝܘܿܚܲܢܵܢ</l>
                <l n="318">:ܡܲܢܘܼ ܒܡܲܢܘܼ ܥܡ̇ܪ ܗ̄ܘ̣ܵܐ</l>
                <l n="319">:ܗܵܐ ܒܲܕܸܩܘ ܠܲܢ ܓܲܠܝܵܐܝܼܬ</l>
                <l n="320">ܥܡܘܼܪܝܵܐ ܕܲܬܼܪܹܝܢ ܕܲܗܘ̤ܵܘ ܚܲܕ.</l>
                <l n="321">:ܐܸܢܗܘ̤ ܕܥܡܘܪܝܵܐ ܐܸܡ̣ܲܪ</l>
                <l n="322">ܗ̇ܝ ܕܲܗܘ̤ܵܐ ܒܲܢ ܡܸܬܼܒܲܥܝܵܐ.</l>
                <l n="323">:ܕܗܵܐ ܡܵܨܝܵܐ ܕܢܸܥܡܲܪ ܡܵܕܹܢ</l>
                <l n="324">ܐܵܦ ܟܲܕ ܠܲܝܬܵܘܗܝ ܗ̇ܝ ܕܗܵܘܝܵܐ.</l>
                <l n="325">:ܐܸܢܗܘ̤ ܕܲܥܡܲܪ ܒܲܐ̄ܚܪܹܢܵܐ</l>
                <l n="326">ܗܵܘܝܵܐ ܡܵܕܹܝܢ ܝܲܬܝܼܪܵܐ ܗ̄ܘ̣.</l>
                <l n="327">:ܘܗܵܕܹܐ ܦܲܐܝܵܐ ܠܲܟܼܝܵܢܹܗ</l>
                <l n="328">ܕܢܸܥܡܲܪ ܟܲܕ ܠܵܐ ܡܸܣܬܲܝܲܟ.</l>
                <l n="329">:ܬܵܘ ܗܵܟܹܝܠ ܐܘ ܫܵܡܘܿܥܵܐ</l>
                <l n="330">ܒܲܚܸܢ ܡܸܠܲܝ̈ ܐܸܢ ܟܹܐ̈ܢܵܢ.</l>
                <l n="331">:ܘܲܒܼܡܣܵܐܬܵܐ ܕܕܲܥܝܢܵܟ</l>
                <l n="332">ܬܩܘܠ ܦܸܬܓܵܡܲܝ̈ ܐܸܢ ܙܐ̇ܠܝܢ.</l>
                <l n="333">ܠܵܐ ܢܕܵܘܕܵܟ ܫܸܡܥܵܐ ܕܡܸ̈ܐܹܐ:܆</l>
                <l n="334">ܕܡܬܐܲܡܪ̈ܵܢ ܒܲܗܦܵܟܼܵܬܵܐ.</l>
                <l n="335">:ܠܵܘ ܕܲܒܼܨܵܬܵܐ ܐܝܼܬܼܝܗܹܝܢ</l>
                <l n="336">ܐܸܠܵܐ ܒܥܵܬ̣ܵܐ ܕܝܘܼܪܵܢܵܐ.</l>
                <l n="337">:ܒܥܵܬܐ ܗ̣ܝ ܕܡܸܠܬܼܵܐ ܥܘܼܕܪܵܢܵܐ</l>
                <l n="338">ܘܟܼܣܸܐ ܒܵܗ̇ ܣܲܒܼܪܵܐ ܕܚܲܝ̈ܢ.܆</l>
                <l n="339">:ܕܡܩܪܒܼܐ ܠܹܗ ܠܲܟܼܝܵܢܲܢ</l>
                <l n="340">ܠܐܝܼܩܵܪܵܐ ܕܨܲܠܡܵܐ ܕܐܘܼܒܼܕ.</l>
                <l n="341">ܬܲܟܼܬܘܼܫܲܢ ܡܸܛܠ ܗܵܕܹܐ ܗ̄ܘ̣: </l>

                <pb ed="http://syriaca.org/manuscript/2289" n="f.342r"/>
                <l n="342">ܕܠܵܐ ܙܥܲܪ ܡܸܠܬܼܵܐ ܒܲܥܡܘܿܪܝܵܐ.</l>
                <l n="343">:ܐܸܠܵܐ ܕܲܫܩܲܠ ܠܟܼܝܵܢܲܢ</l>
                <l n="344">ܘܝܲܩܪܹܗ ܒܫܘܼܒܼܚܵܐ ܕܪܲܒܘܼܬܹܗ.</l>
                <l n="345">:ܗܵܕܹܐ ܒܠܵܬܐ ܕܲܥܡܘܼܪܝܵܐ</l>
                <l n="346">ܕܒܵܥܝܹܢܲܢ ܥܲܡ ܡܲܪ̈ܚܹܐ.</l>
                <l n="347">:ܕܠܵܐ ܐܸܬܼܒܲܨܪܲܬ̤ ܐܝܼܬܘܼܬܼܵܐ</l>
                <l n="348">ܒܲܥܡܘܼܪܝܵܐ ܕܥܲܡ ܐ̄ܢܵܫܘܼܬܼܵܐ.</l>
                <l n="349">:ܗ̇ܝ ܕܲܗܘ̤ܵܐ ܗܵܕܹܐ ܗ̄ܝ̣ ܕܲܥܡܲܪ</l>
                <l n="350">ܘܗ̇ܝ ܕܲܥܡܲܪ ܕܲܢܣܲܒܼ ܐ̄ܢܵܫܐ.</l>
                <l n="351">:ܘܟܲܣܝܼ ܙܝܘܵܐ ܕܪܲܒܘܼܬܹܗ</l>
                <l n="352">ܒܢܲܚܬܼܵܐ ܕܦܲܓܼܪܵܐ ܡܵܝܘܿܬܼܵܐ.</l>
                <l n="353">:ܢܵܘܣܵܐ ܕܦܲܓܼܪܵܐ ܪܲܟܸܒܼ ܠܹܗ</l>
                <l n="354">ܡܸܠܬܵܐ ܐܝܼܬܝܵܐ ܘܲܥܡܲܪ ܒܹܗ.</l>
                <l n="355">:ܘܠܵܘ ܗܘ̤ ܩܲܒܸܠ ܪܘܟܒܼܵܐ</l>
                <l n="356">ܪܘܼܫܥܵܐ ܕܗܲܪܵܛܝܼܩܹܐ.</l>
                <l n="357">:ܠܵܐ ܡܸܣܬܲܝܲܟ ܒܲܕܝܵܢܹܗ</l>
                <l n="358">ܢܸܬܬܲܚܬܹܐ ܨܝܕ ܪܘܼܟܵܒܼܵܐ.</l>
                <l n="359">ܐܵܦܠܵܐ ܢܵܘܣܵܐ ܕܲܪܲܟܸܒܼ ܠܹܗ.</l>
                <l n="360">ܠܵܐ ܣܦܩ ܣܲܝܟܹܗ ܠܲܟܼܝܵܢܹܗ.</l>
                <l n="361">:ܠܵܘ ܒܲܟܼܝܵܢܹܗ ܥܵܡܲܪ ܗ̄ܘ̣ܵܐ</l>
                <l n="362">ܒܒܲܪܢܵܫܵܐ ܕܲܫܩܲܠ ܡܸܢܲܢ.</l>
                <l n="363">:ܐܸܠܵܐ ܥܡܘܼܪܝܵܐ ܕܨܒܼܝܵܢܵܐ</l>
                <l n="364">ܘܲܚܕܵܝܘܼܬܼܵܐ ܕܠܵܐ ܦܘܼܪܵܫ.</l>
                <l n="365">:ܙܩܲܪ ܡܸܠܬܼܵܐ ܢܲܚܬܵܐ ܕܒܸܣܪܵܐ</l>
                <l n="366">ܕܲܢܟܲܣܹܐ ܒܹܗ ܪܲܒܘܼܬܹܗ.</l>
                <l n="367">:ܕܢܸܚܙܘܿܢ ܐ̄ܢܵܫܵܐ ܒܒܲܪܢܵܫܵܐ</l>
                <l n="368">ܨܠܲܡܵܐ ܕܫܘܼܒܼܚܵܐ ܕܪܲܒܘܼܬܹܗ.</l>
                <l n="369">:ܡܘܠܟܵܢܵܐ ܕܠܵܐ ܡܸܬܼܕܲܓܲܠ</l>
                <l n="370">:ܡ̣ܠܟ ܠܐܲܒܼܪܵܗܵܡ ܘܲܠܕܵܘܝܼܕ</l>
                <l n="371">:ܘܓܲܡܪܹܗ ܗܵܫܵܐ ܒܲܥܒ̈ܕܵܐ</l>
                <l n="372">ܒܪܹܫܝܼܬܼܵܐ ܕܡ̣ܢ ܒܹܝܬܼ ܕܵܘܝܼܕ.</l>
                <l n="373">:ܠܲܝܬܼܵܘܗܝ ܡܸܠܬܼܵܐ ܒܲܪ ܕܵܘܝܼܕ</l>
                <l n="374">ܚܸܪ̈ܚܹܵܐ ܡ̇ܢ ܢܨܵܝܹܢ ܐ̄ܢܬܘܿܢ.</l>
                <l n="375">:ܒܲܪ ܕܵܘܝܼܕ ܒܲܪ ܓܸܢܣܲܢ ܗ̄ܘ̣</l>
                <l n="376">ܕܢܲܣܒܹܗ ܡܸܠܬܼܵܐ ܘܥ݂ܲܡܲܪ ܒܹܗ.</l>
                <l n="377">:ܟܠܹܗ ܨܸܒܼܝܵܢܹܗ ܫܲܡ̣ܠܝ</l>
                <l n="378">ܡܸܠܬܼܵܐ ܒܦܲܓܼܪܵܐ ܘܲܥܡ݂ܲܪ ܒܹܗ.</l>
                <l n="379">:ܘܟܲܕ ܨܸܒܼܝܵܢܹܗ ܒܹܗ ܣܲܝܟ</l>
                <l n="380">ܟܝܵܢܹܗ ܒܹܗ ܠܵܐ ܐܸܣܬܲܝܲܟ.</l>
                <l n="381">:ܒܹܗ ܗ̄ܘ̣ܵܐ ܟܠܹܗ ܒܨܒܼܝܵܢܹܗ</l>
                <l n="382">ܘܒܲܟܼܝܵܢܹܗ ܒܹܗ ܘܲܒܼܟܼܠܕܘܿܟ.</l>
                <l n="383">:ܕܗܵܕܹܐ ܦܲܐܝܵܐ ܠܥܵܒܼܘܿܕܵܐ</l>
                <l n="384">ܕܠܵܐ ܢܣܬܿܝܲܟ ܒܲܥܒ̈̇ܕܵܘܗܝ.</l>
                <l n="385">:ܥܒܼܕܐ ܗܘ̣ ܕܝܼܠܹܗ ܗ̄ܘ̣ ܦܲܓܼܪܵܐ</l>
                <l n="386">ܕܲܨܒܼܵܐ ܕܢܸܗܘܹܐ ܠܹܗ ܥܘ̣ܡܪܵܐ.</l>
                <l n="387">:ܘܲܕܠܵܬ ܣܲܝܟܹܗ ܠܲܟܼܝܵܢܹܗ</l>
                <l n="388">ܥܡܲܪ ܒܹܗ ܟܠܹܗ ܒܨܒܼܝܵܢܹܗ.</l>
                <l n="389">:ܘܲܟܒܲܪ ܢܨܵܝܼܢ ܚܸܪ̈ܚܵܐ</l>
                <l n="390">ܥܲܡ ܡܸܠܲܝ̈ܢ ܐܲܝܟ ܪܡܥܵܕܹܝܢ.</l>
                <l n="391">:ܕܐܲܝܟܵܢ ܥܒܼܝܼܕܵܐ ܘܥܵܒܼܘܿܕܵܐ</l>
                <l n="392">:ܚܲܕ ܦܲܪܨܘܿܦܵܐ ܩܵܪܹܝܢ ܐ̄ܢܬܘܿܢ</l>
                <l n="393">:ܥܒܼܝܼܕܵܐ ܠܢܵܘܣܵܐ ܩܪܹܐ ܐ̄ܢܵܐ</l>
                <l n="394">ܪܪܲܟܸܒ ܡܸܠܬܼܵܐ ܠܲܥܡܘܪܝܹܗ.</l>
                <l n="395">:ܘܥܒܼܘܿܕܵܐ ܠܹܗ ܠܝܼܚܕܝܵܐ</l>
                <l n="396">ܕܲܨܒܼܵܐ ܕܢܸܥܡܲܪ ܒܲܥܒܼܵܕܹܗ.</l>
                <l n="397">:ܐܲܝܟ ܢܲܦܫܵܐ ܘܦܲܓܼܪܵܐ ܕܫܘܼܝܢ</l>
                <l n="398">ܘܚܲܕ ܦܲܪܨܘܼܦܵܐ ܡܸܬܟܲܢܝܢ.</l>
                <l n="399">:ܢܲܦܫܵܐ ܟܝܵܫܵܐ ܗ̄ܘ̣ ܕܚܝܼܘܼܬܼܵܐ</l>
                <l n="400">ܘܦܲܓܼܪܵܐ ܟܝܵܢܵܐ ܡܵܝܘܿܬܼܵܐ.</l>
                <l n="401">:ܘܚܲܕ ܦܲܪܨܘܿܦܵܐ ܡܸܬܼܟܲܢܝܼܢ</l>
                <l n="402">ܬܪܹܝܢ ܘܕܲܦܪܫܝܼܢ ܚܲܕ ܡ̣ܢ ܚܲܕ.</l>
                <l n="403">:ܡܸܠܬܼܵܐ ܟܝܵܢܵܐ ܕܐܝܼܬܼܘܵܬܼܐ</l>
                <l n="404">ܘܦܲܓܼܪܵܐ ܟܝܵܢܵܐ ܕܐ̄ܢܵܫܘܼܬܼܵܐ.</l>
                <l n="405">:ܚܲܕ ܥܲܒܼܕܵܐ ܘܚܲܕ ܥܒܼܘܿܕܵܐ</l>
                <l n="406">ܚܲܕ ܐܸܢܘܿܢ ܒܲܚܕܵܝܘܼܬܼܵܐ.</l>
                <l n="407">:ܚܒܝܼܫܵܐ ܢܲܦܫܵܐ ܒܓܼܵܘ ܦܲܓܼܪܵܐ</l>
                <l n="408">ܘܣܘ̣ܥܪܵܢܵܗ̇ ܠܒܲܪ ܡ̣ܢ ܦܲܓܼܪܵܐ.</l>
                <l n="409">:ܘܟܲܕ ܦܲܓܼܪܵܐ ܒܲܚܕܵܐ ܕܡܼܵܐ ܗ̄ܘ̣</l>
                <l n="410">ܙܵܘܥܵܗ̇ ܕܢܲܦܫܵܐ ܒܟܼܠ ܦܸܢ̈ܝܵܢ.</l>
                <l n="411">:ܫܪܹܐ ܗ̄ܘ̣ܵܐ ܡܸܠܬܼܵܐ ܒܓܼܵܘ ܦܲܓܼܪܵܐ</l>
                <l n="412">:ܘܐܝܼܬܼܵܘܗܝ ܗ̄ܘ̣ܵܐ ܒܪܵܘܡܵܐ ܘܥܘܼܡܩܵܐ</l>
                <l n="413">:ܘܲܡܣܲܝܟܵܐ ܗ̄ܘ̣ܵܬ ܐ̄ܢܵܫܘܼܬܹܗ</l>
                <l n="414">ܘܐܲܠܵܗܘܼܬܹܗ ܒܟܼܠ ܦܸܢ̈ܝܵܢ.</l>
                <l n="415">:ܠܵܐ ܚܵܫܵܐ ܢܲܦܫܵܐ ܒܦܲܓܪܵܐ</l>
                <l n="416">ܟܲܕ ܡܸܬܼܢܲܓܼܕܝܼܢ ܗܲܕܵܡܹ̈ܐ.</l>
                <l n="417">:ܘܠܵܐ ܐܲܠܵܗܘܼܬܼܵܐ ܚܵܫܲܬ̤</l>
                <l n="418">ܒܚܲܫܹ̈ܐ ܕܦܲܓܼܪܵܐ ܕܥܸܡܪܲܬ̤ ܒܹܗ.</l>
                <l n="419">:ܘܐܸܢܗܘ̤ ܕܢܲܦܫܵܐ ܠܵܐ ܚܵܐ ܫܵܐ</l>
                <l n="420">ܕܲܥܒܼܝܼܕܬܵܐ ܗ̄ܝ̣ ܒܲܕܡܘܼܬ ܦܲܓܼܪܵܐ.</l>
                <l n="421">:ܐܲܝܟܵܢ ܚܵܐܫ̇ܐ ܐܝܼܬܘܼܬܼܵܐ</l>
                <l n="422">ܕܪܵܡ ܗ̄ܘ̣ ܟܝܵܢܵܗ̇ ܡ̣ܢ ܚܲܫܹ̈ܐ.</l>
                <l n="423">:ܚܵܐܫܵܐ ܢܲܦܫܵܐ ܥܲܡ ܦܲܓܼܪܵܐ</l>
                <l n="424">ܒܚܘܼܒܵܐ ܘܠܵܐ ܗ̄ܘ̣ܵܐ ܒܲܟܼܝܵܢܵܐ.</l>
                <l n="425">:ܘܡܸܬܼܐܲܡܪܝܼܢ ܚܲܫܹ̈ܐ ܕܦܲܓܼܪܵܐ</l>
                <l n="426">ܐܵܦ ܥܲܠ ܢܲܦܫܵܐ ܫܐܝܼܠܵܐܝܼܬ.</l>
                <l n="427">:ܚܲܕ ܥܲܒܼܕܹܗ ܥܲܡܹܗ ܒܫܘܼܒܼܚܵܐ</l>
                <l n="428">ܠܒܲܪܢܵܫܵܐ ܕܲܫܩܲܠ ܡܸܢܲܢ. </l>

                <pb ed="http://syriaca.org/manuscript/2289" n="f.342v"/>
                <l n="429">:ܘܡܸܛܠ ܚܘܼܒܹܗ ܕܲܠܘܵܬܲܢ</l>
                <l n="430">ܢܣܲܒܼ ܡܵܪܵܬܼܵܐ ܥܲܠ ܢܲܦܫܹܗ.</l>
                <l n="431">:ܫܵܪܵܝܵܐ ܢܲܦܫܵܐ ܒܓܼܵܘ ܦܲܓܼܪܵܐ</l>
                <l n="432">ܘܠܵܐ ܚܵܙܹܝܢ ܠܵܗ̇ ܚܲܙܵܝܹ̈ܐ.</l>
                <l n="433">:ܘܟܲܕ ܒܲܟܼܝܵܢܵܗ̇ ܡܣܲܝܲܟܼܬܼܵܐ ܗ̄ܝ̣</l>
                <l n="434">ܠܵܐ ܣܝܟܗ̇ ܥܲܝܢܹ̈ܐ ܕܒܸܣܪܵܐ.</l>
                <l n="435">:ܥܡܲܪ ܐܵܦ ܡܸܠܬܐ ܒܲܟܼܝܵܢܲܢ</l>
                <l n="436">ܘܠܵܐ ܐܸܣܬܲܝܲܟ ܒܲܟܼܝܵܢܲܢ.</l>
                <l n="437">:ܕܥܲܡܘܼܪܝܵܐ ܗ̄ܘ̣ܵܐ ܕܨܒܼܝܵܢܵܐ</l>
                <l n="438">ܘܠܵܐ ܗ̄ܘ̣ܵܐ ܥܡܘܼܪܝܵܐ ܕܲܟܼܝܵܢܵܐ.</l>
                <l n="439">:ܗܵܐ ܬܲܚܘܼܝܬܼܵܐ ܒܲܟܝܵܢܲܢ</l>
                <l n="440">:ܕܲܟܼܝܵܢ̈ܐ ܬܪܹܝܢ ܕܲܗܘ̤ܵܘ ܚܲܕ</l>
                <l n="441">:ܚܲܕ ܚܲܝܵܐ ܘܚܲܕ ܡܵܝܘܿܬܼܵܐ</l>
                <l n="442">ܘܚܲܕ ܟܲܣܝܵܐ ܘܲܐܚܪܼܝܢ ܓܲܠܝܵܐ.</l>
                <l n="443">:ܬܵܘ ܗܵܟܹܝܠ ܐܘ ܚܸܪ̈ܚܹܵܐ</l>
                <l n="444">ܢܸܒܼܥܹܐ ܒܥܵܬܵܐ ܕܘܵܠܝܼܬܼܵܐ.</l>
                <l n="445">:ܘܡܲܟܸܟܘ ܪܵܘܡܵܐ ܕܡܸܠܲܝ̈ܟܘܿܢ</l>
                <l n="446">ܘܕܲܥܘ ܠܲܟܼܝܵܢܟܼܘܿܢ ܚܲܠܵܫܵܐ.</l>
                <l n="447">:ܬܪܦܹܐ ܒܠܵܬܼܵܐ ܕܐܝܼܬܘܼܬܼܵܐ</l>
                <l n="448">ܕܐܝܼܬܘܼܬܼܵܐ ܕܠܵܐ ܡܸܬܼܕܲܪܟܵܐ.</l>
                <l n="449">:ܘܲܥܡܲܠܸܠ ܥܲܠ ܒܲܪ ܓܸܢܣܲܢ</l>
                <l n="450">ܕܢܲܣܒܹܗ ܐܝܼܬܼܝܵܐ ܘܲܥܡܲܪ ܒܹܗ.</l>
                <l n="451">:ܥܡܲܪ ܒܹܗ ܘܠܵܐ ܣܲܝܲܟ ܝܵܬܹܗ</l>
                <l n="452">ܕܠܵܐ ܩܢܹܐ ܟܝܵܢܹܗ ܕܢܣܬܝܲܟ.</l>
                <l n="453">:ܚܲܫ ܡܵܝܘܿܬܵܐ ܒܲܟܼܝܵܢܹܗ</l>
                <l n="454">ܘܠܵܐ ܩܪܒܼܘ ܚܲܫܹ̈ܐ ܠܐܝܼܬܘܼܬܼܵܐ.</l>
                <l n="455">:ܨܠܲܡܵܐ ܡܠܝܼܠܵܐ ܪܲܟܸܒܼ ܠܹܗ</l>
                <l n="456">ܕܲܢܚܵܘܹܐ ܒܹܗ ܫܘܼܠܛܵܢܹܗ.</l>
                <l n="457">:ܕܲܡܠܝܼܠܹ̈ܐ ܟܲܕ ܚܵܙܹܝܢ ܠܹܗ</l>
                <l n="458">:ܢܝܲܩܪܘܿܢ ܟܲܣܝܵܐ ܒܲܕ ܓܲܠܝܵܐ</l>
                <l n="459">:ܒܩܲܕܘܿܫ ܩܘܼܕܫܹ̈ܐ ܕܟܲܣܝܘܼܬܹܗ</l>
                <l n="460">ܥܡܲܪ ܒܹܗ ܐܝܼܬܼܝܵܐ ܟܲܣܝܵܐܝܼܬܼ.</l>
                <l n="461">:ܘܲܒܼܡܸܨܥܵܝܵܐ ܒܲܪ ܓܸܢܣܲܢ</l>
                <l n="462">ܚܵܙܝܹܢܲܢ ܨܲܠܡܵܐ ܕܫܘܼܒܼܚܹܗ.</l>
                <l n="463">:ܘܥܲܠ ܗܵܕܹܐ ܓܒܝܗܝ ܘܲܥܡܲܪ ܒܹܗ</l>
                <l n="464">ܕܟܸܣܝܵܐ ܒܓܸܠܝܵܐ ܢܸܬܼܒܲܕܲܩ.</l>
                <l n="465">:ܘܒܲܐܦܲܝ̈ ܬܲܪܥܵܐ ܕܟܲܣܝܘܼܬܹܗ</l>
                <l n="466">ܢܸܣܓܘܿܕ ܠܲܟܼܝܵܢܹܗ ܟܲܣܝܵܐ.</l>
                <l n="467">:ܥܲܒܼܕܹܗ ܡܵܪܵܐ ܥܲܠ ܒܿܝܼܬܹܗ</l>
                <l n="468">ܘܫܲܠܝܼܛܵܐ ܥܲܠ ܩܸܢܝܵܢܵܘ̈ܗܝ.</l>
                <l n="469">:ܘܲܫܥܒܸܕ ܠܹܗ ܪܵܘܡܵܐ ܘܥܘܼܡܩܵܐ</l>
                <l n="470">ܡܠܝܼ̈ܠܹܐ ܘܚܵܪ̈ܫܹܐ ܫܲܘܝܵܐܝܼܬ.</l>
                <l n="471">:ܒܹܗ ܐܸܬܚܲܕܲܬ ܬܘܼܩܵܢܵܐ</l>
                <l n="472">ܕܨܲܠܡ̇ܢ ܕܐܲܫܚܸܬ ܒܲܚܛܝܼܬܼܵܐ.</l>
                <l n="473">:ܘܫܸܠܡܲܬ̤ ܨܐܕܲܝܼܢ ܒܲܥܒܼܵܕܵܐ</l>
                <l n="474">ܗ̇ܝ ܕܲܩ̣ܪܲܢ ܨܲܠܡܵܐ ܕܝܼܠܹܗ.</l>
                <l n="475">:ܠܹܗ ܣܵܓܼܕܝܼܢ ܥܝܼܪܹ̈ܐ ܘܐ̄ܢܵܫ̈ܐ</l>
                <l n="476">ܐܝܟ ܨܠܲܡܵܐ ܓܲܠܝܵܐ ܕܡܲܠܟܵܐ.</l>
                <l n="477">:ܟܲܕ ܡܸܬܿܬܲܡܗܝܢ ܒܲܚܙܲܬܹܗ</l>
                <l n="478">ܚܠܵܦ ܟܲܣܝܘܼܬܹܗ ܕܚܝܼܕܼܵܐ.</l>
                <l n="479">:ܒܒܘܼܝܵܢܵܐ ܫܡܲܥ ܘܐܸܣܬܲܟܲܠ</l>
                <l n="480">ܫܵܡܘܿܥܵܐ ܗܵܠܹܝܢ ܕܲܬܢܚܸ̇ܬܼ.</l>
                <l n="481">:ܠܵܐ ܢܕܼܵܘܕܘܢܵܟ ܚܘܼܫܵܒܹ̈ܐ</l>
                <l n="482">ܥܲܠ ܡܸܠܬܼܵܐ ܕܲܗܘ̤ܵܐ ܒܸܣܪܵܐ.</l>
                <l n="483">:ܗܵܐ ܕܸܪܫܸ̇ܬܼ ܐܘܪܚܵܐ ܩܪ̈ܲܡܲܝܟ</l>
                <l n="484">:ܬܵܐ ܪܕܝܼ ܒܵܬܲܪ ܦܸܬܼܓܡܲܝ̈</l>
                <l n="485">:ܕܢܸܒܼܥܵܐ ܕܚܲܝܹ̈ܐ ܡܸܫܟܿܚ ܐܲܢ̄ܬ</l>
                <l n="486">ܒܫܘܼܠܵܡ ܐܘܼܪܚܵܐ ܕܕܸܪܫܸܬ ܠܵܟ.</l>
                <l n="487">:ܫܲܒܝܲܝ ܠܐܝܼܬܼܝܵܐ ܒܟܲܣܝܘܼܬܹܗ</l>
                <l n="488">ܒܓܠܝܵܐ ܕܢܣܲܒܼ ܠܲܥܡܘܼܪܝܹܗ.</l>
                <l n="489">:ܘܝܲܩܲܪ ܡܲܠܟܵܐ ܒܝܲܕ ܨܠܲܢܡܹܗ</l>
                <l n="490">:ܕܡܲܠܟܵܐ ܒܨܠܡܹܗ ܡܸܬܼܝܲܩܲܪ</l>
                <l n="491">:ܕܥܲܣܩܵܐ ܐܘܼܪܚܵܐ ܕܢܪܕܐ ܒܵܗ̇</l>
                <l n="492">ܨܝܕ ܐܝܼܬܼܘܼܬܼܵܐ ܕܠܵܐ ܫܘܼܪܵܝ.</l>
                <l n="493">:ܒܒܲܪܓܸܢܣܲܢ ܐܲܝܟ ܗܲܕܝܼܚܐ</l>
                <l n="494">:ܕܲܪܲܫ ܠܲܢ ܐܘܼܪܚܵܐ ܕܟܣܝܘܼܬܼܵܐ</l>
                <l n="495">:ܕܠܵܐ ܡܨܐ ܟܝܵܢܵܐ ܕܥܒܝܼ̈ܕܹܐ</l>
                <l n="496">ܕܢܸܬܼܒܲܩܹܐ ܒܐܝܼܬܝܵܐ ܓܡܝܼܪܵܐ.</l>
                <l n="497">:ܩܨܲܠܡܵܐ ܕܪܲܟܸܒܼ ܚܵܘܝܼ ܠܲܢ</l>
                <l n="498">ܫܘܿܒܚܵܐ ܦܲܐܝܵܐ ܕܟܲܣܝܘܼܬܹܗ.</l>
                <l n="499">:ܒܲܗܡܲܝܼܪܵܐ ܕܢܣ̇ܒܼ ܡܸܢܲܢ</l>
                <l n="500">ܐܲܣܪܹܗ ܠܚܕܒܵܐ ܕܒܸܪ̈ܝܵܬܼܵܐ.</l>
                <l n="501">:ܘܲܒܼܡܸܨܥܵܝܵܐ ܒܲܪ ܓܸܢܣܲܢ</l>
                <l n="502">ܫܲܝܸܢ ܠܲܢ ܥܲܡ ܪܲܒܘܼܬܹܗ.</l>
                <l n="503">:ܗܵܕܐ ܗ̄ܝ̣ ܥܸܠܬܼܵܐ ܕܡܹܐܬܝܼܬܹܗ</l>
                <l n="504">:ܕܢܹܐܬܹܐ ܢܚܲܕܸܬ ܬܘܼܩܵܢܲܢ</l>
                <l n="505">:ܘܢܹܐܣܘܿܪ ܫܲܝܢܵܐ ܕܐܬܪܦܝܼ</l>
                <l n="506">ܒܡܨܥܝܘܼܬܹܗ ܕܪܫܝܼܬܲܢ.</l>
                <l n="507">:ܠܒܘܼܝܵܐܵܐ ܕܝܼܠܲܢ ܪܲܟܸܒ</l>
                <l n="508">ܢܵܘܣܵܐ ܕܒܸܣܪܵܐ ܘܲܥܡܲܪ ܒܹܗ.</l>
                <l n="509">:ܕܢ̣ܣܓܘܿܕ ܒܹܝܬ ܩܘܼܕܫܵܐ ܕܠܲܒܲܪ</l>
                <l n="510">ܠܗ̇ܘ ܕܲܟܼܣܹܐ ܒܲܩܕܘܫ ܩܘܼܕ̈ܫܹܐ.</l>
                <l n="511">ܠܩܘܼܕܫܵܐ ܒܲܪܵܝܵܐ ܕܦܲܓܼܪܹܗ: </l>

                <pb ed="http://syriaca.org/manuscript/2289" n="f.343r"/>
                <l n="512">ܒܥܲܝ̈ܢܹܐ ܕܒܸܣܪܵܐ ܚܵܙܝܹܢܲܢ.</l>
                <l n="513">:ܘܠܲܩܕܘܿܫ ܩܘܼ̈ܕܫܹܐ ܕܟܲܣܝܘܼܬܹܗ</l>
                <l n="514">ܒܙܵܘܥܹ̈ܐ ܕܢܲܦܫܵܐ ܪ̈ܘܼܚܵܢܹܐ.</l>
                <l n="515">:ܒܦܪܣܵܐ ܕܦܲܓܼܪܹܗ ܕܐܵܕܼܵܡ</l>
                <l n="516">ܟܠܹܝܢ ܥܸܠܝܹ̈ܐ ܘܬܲܚܵܬܹܝ̈ܐ.</l>
                <l n="517">:ܘܠܲܝܬܼ ܫܘܼܠܛܵܢܵܐ ܠܲܥܒܼܝܼ̈ܕܹܐ</l>
                <l n="518">ܕܢܸܚܙܘܿܢ ܩܘܼܕܫܵܐ ܕܐܝܼܬܘܼܬܼܵܐ.</l>
                <l n="519">:ܗܵܐ ܕܪܝܼܫܵܐ ܐܘܼܪܚܵܐ ܠܝܲܚܹ̈ܐ</l>
                <l n="520">ܬܵܘ ܚܸܪ̈ܚܹܵܐ ܘܲܪܕܵܘ ܒܵܗ̇.</l>
                <l n="521">:ܘܠܵܐ ܬܸܬܲܩܠܘܿܢ ܒܲܫܒܝܼܵܠܐ</l>
                <l n="522">ܕܦܘܠܵܓܼܵܐ ܕܪܸ̈ܥܝܵܢܲܝܟܘܿܢ.</l>
                <l n="523">:ܒܬܵܘܕܝܼܬܼܵܐ ܕܥܲܠ ܐܝܼܬܘܼܬܼܵܐ</l>
                <l n="524">ܠܵܐ ܢܸܚܠܘܿܛ ܒܵܗ̇ ܦܘܼܠܵܓܼܵܐ.</l>
                <l n="525">:ܕܫܘܹܐ ܒܪܵܐ ܥܲܡ ܝܵܠܘܿܕܹܗ</l>
                <l n="526">:ܠܵܐ ܢܬܲܚܬܝܼܘܗܝ ܠܲܡܚ̈ܝܼܠܵܬܼܵܐ</l>
                <l n="527">:ܢܵܘܕܹܐ ܕܡܸܠܬܼܵܐ ܠܒܸܫ ܒܸܣܪܵܐ</l>
                <l n="528">ܘܲܨܒܼܵܐ ܘܥܲܡܲܪ ܒܲܟܼܝܵܢܲܢ.</l>
                <l n="529">:ܟܲܕܼ ܠܵܐ ܣܲܝܟܹܗ ܠܲܟܼܝܵܢܹܗ</l>
                <l n="530">ܢܵܘܣܵܐ ܕܒܸܣܪܵܐ ܕܲܥܡ̣ܪ ܒܹܗ.</l>
                <l n="531">:ܥܡ݂ܲܪ ܒܹܗ ܟܠܹܗ ܒܨܒܼܝܵܢܹܗ</l>
                <l n="532">ܘܩܵܘܝܼ ܟܠܹܗ ܒܐܝܼܬܼܘܼܬܹܗ.</l>
                <l n="533">:ܘܲܢܣܲܒܼ ܒܲܫܡܵܐ ܡܵܟܼܬܹ̈ܗ</l>
                <l n="534">ܘܠܹܗ ܫܵܘܬܸܦ ܒܲܫܒܼܚܵܬܹ̈ܗ.</l>
                <l n="535">:ܬܵܘ ܚܲܝܒܹ̈ܐ ܒܢܲܝ̈ ܐܵܕܼܵܡ</l>
                <l n="536">ܢܸܦܪܘܿܠ ܩܘܼܒܵܠ ܛܲܝܒܘܼܬܼܵܐ.</l>
                <l n="537">:ܠܛܵܒܼܵܐ ܕܫܵܘܬܸܦ ܠܲܟܼܝܵܢܲܢ</l>
                <l n="538">ܒܲܫܒܼܚ̈ܝܵܬܼܵܐ ܕܪܲܒܘܼܬܹܗ.</l>
                <l n="539">:ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ</l>
            </div>

        </body>
    </text>
</TEI>
