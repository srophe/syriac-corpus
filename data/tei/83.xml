<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8585">On the Incarnation of Christ (Memra 56) - <foreign xml:lang="syr">ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                                            <placeName>Jean and Alexander Heard Library System, Vanderbilt
                            University, Nashville, Tennessee, USA</placeName>
                    </pubPlace>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/83</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-04-18" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div1 type="part" n="56">
                <head>
                    <title>On the Incarnation of Christ (Memra 56)</title>
                </head>
                <head xml:lang="syr">
                    <title xml:lang="syr">ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ</title>
                </head>
                <div2 type="rubric" xml:lang="syr">
                    <pb ed="http://syriaca.org/manuscript/2289" n="f.203v"/>
                    
                    <l>ܕܩܘܼܕܵܫܥܕܬܵܐ܀</l>  
                    <l>ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ܀</l>
                    <l>ܡܸܐܡܪܵܐ ܕܐܪܲܒܥܝܼܢ܀</l>
                    <l>:ܕܲܥܒܝܼܕ ܠܹܗ ܥܲܠ ܦܲܓܼܪܵܢܘܼܬܗ ܕܡܵܪܲܢ ܡܫܝܼܚܵܐ</l>
                    <l>ܘܠܵܚܸ̇ܡ ܠܩܘܼܕܵܫ ܥܹܕܬܵܐ܀</l>
                    <l>ܥܘܼܢܵܝܐ܀</l>
                    <l>:ܥܲܕܲܬ ܥܲܡܡܹ̈ܐ ܣܓܘܿܕܝ ܠܹܗ ܠܲܡܟܝܼܪܹܟܼܝ</l>
                    <l>ܕܢܲܨܒܹܿܟܼܝ ܒܲܐܪܥܵܐ ܘܟܲܬܒܹ̇ܟܝ ܒܲܫܡܲܝܵܐ܀</l>
                    <l>ܐܚ̈ܝ܀</l>
                </div2>
                <div2 type="text" xml:lang="syr">
                    <l n="1">:ܥܕܬܵܐ ܡܠܝܲܬܸ ܦܘܼܪ̈ܫܵܢܹܐ</l>
<l n="2">ܡܪܬܼ ܓܲܙܹ̈ܐ ܘܚܸܟ̈ܡܵܬܼܵܐ.</l>
<l n="3">:ܝܘܠܦܢ̇ܐ ܕܪܕܐ ܡܸܢܵܗ̇</l>
<l n="4">ܚܒܸܡ ܠܐܪܒܥ ܦܸܢܝ̈ܬܐ.</l>
<l n="5">:ܥܡܡܹ̈ܐ ܦܠܝܓܲܝ̈ ܠܫܢܹ̈ܐ</l>
<l n="6">ܘܪ̈ܚܝܩܲܝ ܡ̣ܢ ܐܘܝܘܼܬܵܐ.</l>
<l n="7">:ܒܚܲܕ ܢܝܼܪܵܐ ܟܕܢܲܬ̤ ܐܸܢܘܿܢ</l>
<l n="8">ܕܡܲܠܸܦ ܚܘܼܒܵܐ ܠܛܥܘܢ̈ܘܗܝ.</l>
<l n="9">:ܐ̄ܪܙܵܐ ܪܲܒܵܐ ܕܟܼܣܹܐ ܗ̄ܘ̣ܵܐ</l>
<l n="10">ܡ̣ܢ ܕܪ̈ܐ ܘܡ̣ܢ ܫܪ̈ܒܬܐ.</l>
<l n="11">:ܫܪܪܹܗ ܒܕܥܬܵܐ ܐܬܦܫܲܩ</l>
<l n="12">ܠܥܠܝ̈ܐ ܘܲܠܬܼܚܵܬܝܹ݁ܐ.</l>
<l n="13">:ܒܪܵܐ ܕܐܝܼܠܵܘܗܝ ܥܲܡ ܝܵܠܘܿܕܹܗ</l>
<l n="14">ܘܟܼܣܹܐ ܘܓܼܢܝܼܙ ܐܲܟܼܘܵܬܹܗ.</l>
<l n="15">:ܥܕܬܵܐ ܠܘܼܩܕܵܐ ܝܠܦܬܹܗ</l>
<l n="16">ܕܐܝܼܬܝܐ ܗ̄ܘ̣ ܕܝܼܠܝܼܕ ܡ̣ܢ ܐܲܒܼܵܐ.</l>
<l n="17">:ܪܘܼܚܵܐ ܕܐܝܼܬܵܘܗܝ ܡ̣ܢ ܐܲܒܼܵܐ</l>
<l n="18">ܘܠܵܐ ܒܨܝܼܪ ܡܸܢܹܗ ܒܐܝܼܬܘܼܬܼܵܐ.</l>
<l n="19">:ܒܓܼܵܘ ܥܕܬܵܐ ܦܠܓ ܥܘܼܬܼܪܹܗ</l>
<l n="20">ܘܩܒܠܬܹܗ ܐܲܝܟ ܜܒܼܪܕܵܐ.</l>
<l n="21">:ܒܫܸܡ ܐܲܒܼܵܐ ܘܲܒܼܪܵܐ ܘܪܘܼܚܵܐ</l>
<l n="22">ܫܡܗܹ̈ܐ ܠܬܬܐ ܩܲܕܫܹ̈ܐ.</l>
<l n="23">:ܩܒܠ̣ܬ ܚܲܝܠܵܐ ܘܫܘܼܠܛܢܵܐ</l>
<l n="24">ܘܝܠܦܬ̤ ܕܚܕܼܵܐ ܗ̄ܝ̣ ܐܝܼܬܘܼܬܼܵܐ.</l>
<l n="25">:ܚܲܕ ܐܠܗܵܐ ܡܟܪܸܙ ܗ̄ܘ̣ܵܐ</l>
<l n="26">ܝܼܣܪܵܝܸܥ ܐܲܝܟ ܕܐܬܩܦܲܪ.</l>
<l n="27">:ܘܥܕܬܐ ܝܠܦܬ̤ ܦܘܼܫܩܵܐ</l>
<l n="28">ܕܬܘܕܐ ܒܩܢܘܿܡܹ̈ܐ ܠܬܵܬܼܵܐ.</l>
<l n="29">:ܟܣܹܐ ܗ̄ܘ̣ܵܐ ܒܪܐ ܥܲܡ ܝܠܘܿܕܹܗ</l>
<l n="30">ܡ̣ܢ ܥܠ̈ܝܐ ܘܬܸܚܬܝ̈ܐ.</l>
<l n="31">:ܘܒܐ̄ܪ̈ܙܹܐ ܘܒܦܠܐܬ̈ܐ</l>
<l n="32">ܢܒܝ̈ܐ ܪܸܡܙܹܗ ܐܲܟܼܬܸܒܘ ܗ̄ܘ̣ܵܘ.</l>
<l n="33">:ܟܲܕ ܕܹܝܢ ܡܛܝܼ ܫܘܼܠܵܡܵܐ</l>
<l n="34">ܕܙܒܼܢܵܐ ܕܦܣܝܼܡ ܒܼܝܕܲܥܬܹܗ.</l>
<l n="35">:ܫܕܲܪ ܐܠܗܵܐ ܠܲܒܼܪܹܗ</l>
<l n="36">ܕܢܸܐܬܹܐ ܢܚܲܕܸܬ ܬܘܩܢܲܢ.</l>
<l n="37">:ܚܙܲܩ ܡ̣ܢ ܐܲܝܟܵܐ ܕܐܝܼܬܵܘܗܝ ܗ̄ܘ̣ܵܐ</l>
<l n="38">ܘܐܬܐ ܠܐܝܟܵܐ ܕܐܝܼܬܼܵܘܗܝ ܗ̄ܘ̣ܵܐ.</l>
<l n="39">:ܚܙܲܩ ܡ̣ܢ ܐܲܒܼܵܐ ܘܠܵܐ ܫܲܢܝܼ</l>
<l n="40">:ܘܐܸܬܵܐ ܠܥܵܠܡܵܐ ܨܒܼܝܵܢܹܗ</l>
<l n="41">:ܠܵܐ ܓܹܝܪ ܡܨܝܵܐ ܕܒܟܝܢܹܗ</l>
<l n="42">ܡ̣ܢ ܐܬܪܐ ܠܐܲܬܪܵܬ ܢܫܢܐ.</l>
<l n="43">:ܕܙܒܼܢܹ̈ܐ ܘܥܵܠܡܹ̈ܐ ܠܓܘ ܡܸܢܹܗ</l>
<l n="44">ܘܠܵܐ ܚܒ̈ܫܵܢ ܠܹܗ ܒܸܪ̈ܝܬܼܵܐ.</l>
<l n="45">:ܐܸܬܵܐ ܟܠܹܗ ܒܨܒܼܝܢܹܗ</l>
<l n="46">ܘܩܘܝܼ ܟܠܹܗ ܒܲܟܼܝܵܢܹܗ.</l>
<l n="47">:ܕܟܼܝܢܹܗ ܒܟܼܠܕܘܼܟ ܐܝܼܬܼܵܘܗܝ</l>
<l n="48">ܘܨܒܝܢܹܗ ܐܙ̇ܠ ܘܐ̇ܬܐ.</l>
<l n="49">:ܐܸܬܼܵܐ ܠܥܘܼܡܪܵܐ ܕܡܝܘ̈ܬܹܐ</l>
<l n="50">ܕܢܚܕܬ ܨܠܡܲܢ ܕܒܼܠܝܼ.</l>
<l n="51">:ܘܡܸܢܹܗ ܕܟܼܝܼܢܲܢ ܫܝܼܛܵܐ</l>
<l n="52">ܥܒܕ ܠܹܗ ܢܘܣ̇ܐ ܘܥܡ̣ܪ ܒܹܗ.</l>
<l n="53">:ܕܠܵܐ ܙܲܪܥܵܐ ܓܲܒܼܠܗ ܪܘܼܚܵܐ</l>
<l n="54">ܒܓܼܵܘ ܟܲܪܣܵܐ ܕܠܵܐ ܙܘܼܘܵܓܼܵܐ.</l>
<l n="55">ܕܢܚܕܸܬ ܒܹܗ ܒܸܪ̈ܝܵܬܼܵܐ.</l>
<l n="56">ܘܢܫܝܸܢ ܒܹܗ ܥܠ̈ܝܹܐ.</l>
<l n="57">:ܐܝܙܓܲܕܵܐ ܕܫܲܝܢܵܐ ܫܲܕܲܪ</l>
<l n="58">ܕܒܣܒܪ ܒܛܢܹܗ ܒܐܲܪܥܵܐ.</l>
<l n="59">:ܘܡ̣ܢ ܬܪܥܵܐ ܕܥܲܠ ܒܹܗ ܡܵܘܬܼܵܐ</l>
<l n="60">ܥ̣ܠܘ ܚܲܝܹ̈ܐ ܘܫܲܢܝܼ ܡܵܘܝܬܼܵܐ.</l>
<l n="61">:ܫܠܵܡ ܠܟܼܝ ܡܠܝܬ̤ ܛܲܝܒܘܼܬܼܵܐ</l>
<l n="62">ܥܝܼܪܵܐ ܠܡܪܝܲܡ ܐܡ̣ܪ ܗ̄ܘ̣ܵܐ.</l>
<l n="63">:ܡܵܪܝ ܥܡܟܝ ܒܲܪܬ ܡܵܝܘܬܹ̈ܐ</l>
<l n="64">ܕܡܸܢܹܟܼܝ ܕܢ̇ܚ ܦܪܘܿܩܵܐ.</l>
<l n="65">:ܗܵܐ ܕܘܟܬܼܵܐ ܕܐܬܬܩܠܘ ܒܗ̇</l>
<l n="66">ܗܪ̈ܛܝܼܩܹܐ ܚܸܪ̈ܚܹܵܐ.</l>
<l n="67">ܘܣܡܘܼܗ̇ ܐܲܝܟ ܒܹܝܬ ܐܵܓܼܵܘܿܢܵܐ: </l>

<pb ed="http://syriaca.org/manuscript/2289" n="f.204r"/>  
<l n="68">ܠܬܟܬܘܼܫܵܐ ܕܫܘܼܐܵܠܲܝ̈ܗܘܿܢ.</l>
<l n="69">:ܗܘ̤ ܠܲܡ ܡܸܠܬܼܵܐ ܐܸܫܬܲܚܠܲܦ</l>
<l n="70">ܘܲܗܘ̤ܵܐ ܒܸܪܪܵܐ ܐܝܟ ܕܟܼܬܝܼܒ.</l>
<l n="71">:ܘܠܵܐ ܫܩ̣ܠ ܦܓܼܪܐ ܡ̣ܢ ܡܲܪܝܲܡ</l>
<l n="72">ܐܸܠܵܐ ܩܢܘܿܡܹܗ ܗܘ̤ܵܐ ܒܣܪܐ.</l>
<l n="73">:ܐܢܕܹܝܢ ܡܸܠܬܼܵܐ ܐܫܬܚܠܲܦ</l>
<l n="74">:ܡܕܝܢ ܩܲܒܸܠ ܪܘܼܟܵܒܼܵܐ</l>
<l n="75">:ܘܐܸܢܗܘ̤ ܕܩܒܸܠ ܪܘܼܟܵܒܼܵܐ</l>
<l n="76">:ܗܘ̤ܵܐ ܫܘܼܪܵܝܵܐ ܠܬܘܼܩܵܢܹܗ</l>
<l n="77">:ܘܐܸܢ ܫܲܪܝܼ ܒܝܲܕ ܬܘܼܩܵܢܵܐ</l>
<l n="78">ܫܘܹܐ ܗ̄ܘ̣ ܒܒܼܪܝܼܬܹܗ ܐܲܝܟ ܟܠܢܵܫ.</l>
<l n="79">:ܘܒܲܫܡܵܐ ܐܝܼܬܼܵܘܗܝ ܥܵܒ̣ܘܿܕܵܐ</l>
<l n="80">ܟܲܕ ܪܲܚܝܼܩ ܡ̣ܢ ܣܘܼܥܪ̈ܵܢܹܐ.</l>
<l n="81">:ܗܵܢܵܐ ܓܕܘܼܦܵܐ ܢܹܗܦܘܿܟ</l>
<l n="82">ܥܲܠ ܪܹܫܵܐ ܕܗܪ̈ܛܝܼܩܹܐ.</l>
<l n="83">:ܕܣܕܩܘ ܢܚܬܐ ܕܬܵܘܕܝܼܬܼܵܐ</l>
<l n="84">ܕܗܝܡܢܘܼܬܼܗܘܿܢ ܕܲܫܠܝܼܚܹ̈ܐ.</l>
<l n="85">:ܐܙ̇ܐ ܥܛܠܝ̈ ܠܦܝܣܵܐ</l>
<l n="86">ܘܥܘܝܼܪ̈ܲܝ ܡ̣ܢ ܒܘܼܝܵܢܵܐ.</l>
<l n="87">:ܠܡܵܢܵܐ ܗܵܢܵܐ ܚܪܝܢܐ</l>
<l n="88">ܘܥܲܠ ܡ̇ܢ ܗܕܐ ܡܨܘܿܬܼܵܐ.</l>
<l n="89">:ܡܢܵܐ ܬܐܬܪܘܿܢ ܡ̣ܢ ܗܕܐ</l>
<l n="90">ܕܬܚܫܘܿܢ ܠܐܝܼܬܝܵܐ ܕܠܵܐ ܚܐܸܫ̇.</l>
<l n="91">:ܘܲܠܗܘ̇ ܕ ܕܫܘܹܐ ܥܲܡ ܐܲܒܘܼܗܝ</l>
<l n="92">ܒܪܝܼܬܼܵܐ ܕܒܣܪܐ ܬܩܪܘܢܝܗܝ.</l>
<l n="93">:ܫܡܘܿܥܵܐ ܠܵܐ ܬܬܕܘܲܕ</l>
<l n="94">ܘܬܬܦܠܲܓܼ ܒܐܝܠܹܝܢ ܕܫܡܲܥܬ.</l>
<l n="95">:ܬܵܐ ܐܬܩܪܲܒܼ ܠܲܦܝܣܵܐ</l>
<l n="96">ܘܫܡܲܥ ܘܝܼܠܲܦ ܬܲܩܢܵܐܝܼܬ.</l>
<l n="97">:ܠܘ ܗܘ̤ ܡܠܬܐ ܐܸܫܬܚܲܠܦ</l>
<l n="98">ܘܗܘ̤ܵܐ ܒܸܣܪܵܐ ܒܲܩܢܘܿܡܹܗ.</l>
<l n="99">:ܐܸܠܵܐ ܡܸܠܬܐ ܠܒܸܫ ܒܸܣܪܵܐ</l>
<l n="100">ܕܢܚܪܲܪ ܒܹܗ ܠܡܝܘ̈ܬܐ.</l>
<l n="101">:ܠܵܘ ܗܘ̤ ܡܸܠܬܼܵܐ ܗܘ̤ܵܐ ܒܣܪܐ</l>
<l n="102">ܐܸܠܵܐ ܕܫܩ̣ܠ ܒܪܢܫܵܐ.</l>
<l n="103">:ܕܡܫܡܲܠܝ ܗ̄ܘ̣ܵܐ ܒܟܼܠܡܸܕܸܡ</l>
<l n="104">ܒܦܓܼܪܐ ܘܢܦܫܵܐ ܫܲܘܝܵܐܝܼܬ.</l>
<l n="105">:ܒܲܪܢܫܵܐ ܗ̄ܘ̣ ܕܡܢܣܲܝ ܗ̄ܘ̣ܵܐ</l>
<l n="106">ܒܒܛܢܵܐ ܘܝܲܠܕܵܐ ܘܬܲܪܒܝܼܬܼܵܐ.</l>
<l n="107">:ܒܟܲܦܢܵܐ ܘܨܲܗܝܵܐ ܘܲܒܼܚܲܫܵܐ</l>
<l n="108">ܘܲܒܼܡܵܘܬܼܵܐ ܕܡܠܐ ܙܒܼܢܵܐ.</l>
<l n="109">:ܚܛܝܼܬܼܵܐ ܕܹܝܢ ܠܵܐ ܫܠܛܬ̤ ܒܹܗ</l>
<l n="110">ܘܦܵܘܠܘܿܣ ܣܗܲܕ ܥܠܗܕܹܐ.</l>
<l n="111">:ܕܥܘܼܡܪܵܐ ܗ̄ܘ̣ܵܐ ܕܐܲܠܵܗܘܼܬܼܵܐ</l>
<l n="112">ܕܒܪܘܚܩܘܼܕܫܵܐ ܡܩܲܕܫ ܗ̄ܘ̣ܵܐ.</l>
<l n="113">:ܘܠܵܐ ܬܘܼܒܼ ܢܣܒܪ ܫܡܘܿܥܵܐ</l>
<l n="114">ܒܗ̇ܝ ܕܩܪܝܬܹܗ ܒܲܪܢܵܫܵܐ.</l>
<l n="115">:ܕܒܢ̈ܝܐ ܬܪܹܝܢ ܐܵܡ̇ܪܢܵܐ</l>
<l n="116">ܐܝܟ ܡܵܐ ܕܒܼܕܵܘ ܛܵܠܘܿܡܹܐ.</l>
<l n="117">:ܚܲܕ ܗ̄ܘ̣ ܒܪܵܐ ܒܲܪ ܐܝܼܬܘܼܬܼܵܐ</l>
<l n="118">ܗܘ̇ ܕܫܘܹܐ ܥܲܡ ܝܵܠܘܿܕܹܗ.</l>
<l n="119">:ܘܟܼܣܹܐ ܗ̄ܘ̣ܵܐ ܒܥܘܼܒܵܐ ܕܐܲܒܘܼܗܝ</l>
<l n="120">ܥܕܲܡܵܐ ܠܙܲܒܼܢܵܐ ܕܡܹܐܬܼܝܬܹܗ.</l>
<l n="121">:ܘܡܛܠ ܚܘܼܒܹܗ ܕܠܘܵܬܲܢ</l>
<l n="122">ܫܩ̣ܠ ܒܪܢܵܫܵܐ ܡܫܠܡܢܐ.</l>
<l n="123">:ܘܥܲܒܕܹܗ ܥܲܡ̣ܗ ܚܲܕ ܡܸܕܸܡ</l>
<l n="124">ܒܡܵܪܘܼܬܼܵܐ ܘܲܒܼܫܘܼܠܛܵܢܵܐ.</l>
<l n="125">:ܘܡ̣ܢ ܝܵܘܡܵܐ ܕܓܲܒܼܠܗ ܪܘܼܚܵܐ</l>
<l n="126">ܒܓܼܵܘ ܟܲܪܣܵܐ ܕܠܵܐ ܙܘܼܘܵܓܵܐ.</l>
<l n="127">:ܡܵܪܵܐ ܘܝܵܪܬܵܐ ܘܫܲܠܝܼܛܵܐ</l>
<l n="128">ܒܪܵܘܡܵܐ ܘܥܘܼܡܩܵܐ ܫܲܘܝܵܐܝܼܬ.</l>
<l n="129">:ܠܵܐ ܡܨܝܵܐ ܗ̄ܘ̣ܵܬ ܕܒܼܟܝܵܢܹܗ</l>
<l n="130">ܢܸܬܒܩܘܿܢ ܒܹܗ ܡܵܝܘ̈ܬܹܐ.</l>
<l n="131">:ܘܥܲܠܗܵܕܹܐ ܫܩ̣ܠ ܒܪܢܵܫܵܐ</l>
<l n="132">ܕܢܟܣܹܐ ܙܝܼܘܹܗ ܒܐ̄ܢܫܐ.</l>
<l n="133">:ܘܒܗܕܹܐ ܠܲܢ ܐܘܼܪܸܒܼ ܗ̄ܘ̣ܵܐ</l>
<l n="134">ܕܟܝܢܲܢ ܫܝܼܛܵܐ ܢܠܒܲܫ.</l>
<l n="135">:ܘܢܣܩܝܼܘܗܝ ܥܲܡܹܗ ܠܫܡܲܝܵܐ</l>
<l n="136">ܠܐܝܼܩܵܪܵܐ ܕܡ̣ܢ ܝܡܝܼܢܹܗ.</l>
<l n="137">:ܒܨܠܡܹܗ ܩܪ̣ܝܗܝ ܗ̄ܘ̣ܵܐ ܠܟܼܝܼܢܲܢ</l>
<l n="138">:ܒܫܘܪܝܐ ܟܕ ܡܬܩܸܢ ܠܗ</l>
<l n="139">:ܘܐܬܚܒܲܠ ܗܵܢܵܐ ܨܲܠܡܵܐ</l>
<l n="140">ܒܝܲܕ ܡܸܠܟܹܗ ܕܐܵܟܸ̇ܠܩܲܪܨܵܐ.</l>
<l n="141">ܨܒܼܵܐ ܕܹܝܢ ܗܵܫܵܐ ܒܲܚܢܵܢܹܗ.</l>
<l n="142">ܕܲܢܚܲܕܸܬ ܨܠܡܲܢ ܕܒܼܠܝܼ.</l>
<l n="143">:ܘܫܩ̣ܠ ܡܢܲܢ ܪܹܫܝܼܬܵܐ</l>
<l n="144">ܘܥܠܝܗ̇ ܠܘܬܹܗ ܒܬܸܫܒܘܿܚܵܬܐ.</l>
<l n="145">:ܗܕܐ ܗ̄ܝ̣ ܟܠܗ̇ ܬܘܕܝܼܬܲܢ</l>
<l n="146">:ܕܡ̣ܢ ܣܦܪܹ̈ܐ ܕܪܘܼܚܵܐ ܝܠܦܢܗ̇</l>
<l n="147">:ܕܐܲܠܵܗܵܐ ܠܵܐ ܡܫܬܚܲܠܦ</l>
<l n="148">ܘܠܵܐ ܢ̇ܦܠ ܬܚܬܝ ܚܫܹ̈ܐ.</l>
<l n="149">:ܚܫܹ̈ܐ ܕܐ̄ܢܫܐ ܐܝܼܬܲܝܗܘܿܢ</l>
<l n="150">ܕܗ̇ܘ ܚܫܘܿܫܵܐ ܒܲܪ ܓܸܢܣܲܢ.</l>
<l n="151">:ܕܐܸܬܫܵܘܬܦ ܒܲܫܒܝܼܚ̈ܝܵܬܐ</l>
<l n="152">ܡܸܛܠ ܚܘܼܒܵܐ ܕܢܵܣܘܿܒܹܗ.</l>
<l n="153">:ܒܛܵܢܐ ܘܝܠܕܗ ܕܒܲܪܢܫܵܐ</l>
<l n="154">ܥܙܘܼܪܬܵܐ ܘܕܒܼܚܹ̈ܐ ܕܒܲܪܢܫܵܐ.</l>
<l n="155">:ܟܠܢܵܐ ܘܨܗܝܵܐ ܕܒܲܪܢܫܵܐ</l>
<l n="156">ܠܐܘܬܼܵܐ ܘܫܢܵܬܐ ܕܒܲܪܢܫܵܐ.</l>
<l n="157">:ܨܠܘܵܬܼܵܐ ܘܚܲܫܵܐ ܕܝܼܠܹܗ ܗܘ̤</l>
<l n="158">ܠܒܲܪ ܡ̣ܢ ܡܸܠܬܐ ܐܲܠܗܵܐ.</l>
<l n="159">:ܝܼܫܘܿܥ ܛܠܝܵܐ ܪܵܒܹܐ ܗ̄ܘ̣ܵܐ</l>
<l n="160">ܒܩܵܘܡܬܼܵܐ ܘܚܟܼܡܬܐ ܕܦܘܼܪܫܵܢܹܐ.</l>
<l n="161">ܘܡܸܬܝܲܬܼܪ ܗ̄ܘ̣ܵܐ ܒܛܲܝܒܘܼܬܼܵܐ: </l>

<pb ed="http://syriaca.org/manuscript/2289" n="f.204v"/>  
<l n="162">ܠܘܵܬ ܐܠܗܵܐ ܘܐ̄ܢܫܘܼܬܼܵܐ.</l>
<l n="163">:ܐܪܐ ܕܡܲܢ̣ܘ ܐܝܼܬܲܝܗܘܿܢ</l>
<l n="164">ܗܠܹܵܝܢ ܟܠܗܘܿܢ ܦܘܪ̈ܫܢܹܐ.</l>
<l n="165">:ܕܥܒܘܿܕܵܐ [ܕ]ܠܵܐ ܡܸܬܬܲܚܬܹܐ</l>
<l n="166">ܐܘܕܒܪܢܫܵܐ ܒܲܪ ܓܸܢܣܲܢ.</l>
<l n="167">:ܠܵܐ ܚܸܪ̈ܚܹܵܐ ܠܵܐ ܬܸܛܥܘܿܢ</l>
<l n="168">:ܬܪܒܝܼܬܼܵܐ ܕܒܲܪ ܓܸܢܣܲܢ ܗ̄ܝ̣</l>
<l n="169">:ܕܐܬ̣ܐ ܗ̄ܘ̣ܵܐ ܠܲܓܼܡܝܼܪܘܼܬܼܵܐ</l>
<l n="170">ܒܚܕܝܘܵܬܼܵܐ ܕܥܲܡ ܡܸܠܬܼܵܐ.</l>
<l n="171">:ܠܵܘ ܕܒܨܝܼܪ ܗ̄ܘ̣ܵܐ ܫܘܼܠܛܵܢܹܗ</l>
<l n="172">ܡ̣ܢ ܝܵܘܡܵܐ ܕܝܼܠܝܼܕܘܼܬܹܗ.</l>
<l n="173">:ܐܠܵܐ ܕܗܵܕܹܐ ܦܐܝܵܐ ܗ̄ܘ̣ܵܬܼ</l>
<l n="174">ܕܥܲܡ ܬܲܪܒܼܝܬܹܗ ܪܘܼܡܪܵܡܹܗ.</l>
<l n="175">:ܢܐܡܲܪ ܕܹܝܢ ܥܲܠ ܢܸܣܝܘܿܢܹܗ</l>
<l n="176">ܘܬܲܟܼܬܘܼܫܹܗ ܕܥܲܡ ܣܵܛܵܢܵܐ.</l>
<l n="177">:ܕܒܫܘܼܠܵܡ ܐܲܪܒܥܝܼܢ ܝܵܘܡܝܼ̈ܢ</l>
<l n="178">ܐܡ̣ܪ ܕܟܼܦܢ ܘܐܸܬܼܢܣܝܼ.</l>
<l n="179">:ܬܵܘ ܬܲܪܓܸܡܘ ܠܲܢ ܬܲܠܗܵܕܹܐ</l>
<l n="180">ܣܦܪܹ̈ܐ ܚܕܬ̈ܐ ܕܬܒܥܘ ܠܲܢ.</l>
<l n="181">:ܘܦܫܩܘ ܠܲܢ ܣܘܼܟܵܠܲܝ̈ܗܘܿܢ</l>
<l n="182">ܕܡܢܘܼ ܟܦܢܵܐ ܘܢܸܣܝܵܢܵܐ.</l>
<l n="183">:ܗܪܟܐ ܒܫܸܬܩܵܐ ܐܬܓܘܣܘ</l>
<l n="184">:ܘܙܩ̣ܦܘ ܨܒܥܐ ܠܲܫܪܵܪܵܐ</l>
<l n="185">:ܕܗ̤ܝ ܓܠܝܘܼܬܹܗ ܕܩܸܪܝܵܢܵܐ</l>
<l n="186">ܡܟܣܐ ܠܪܘܫܥܐ ܕܡܸܠܲܝ̈ܗܘܿܢ.</l>
<l n="187">:ܠܵܐ ܓܹܝܪ ܡܲܡܪܚ ܗ̄ܘ̣ܵܐ ܒܝܼܫܵܐ</l>
<l n="188">ܕܢܩܪܒܼ ܗ̄ܘ̣ܵܐ ܢܣܝܢܵܐ.</l>
<l n="189">:ܠܗܘ̇ ܝܵܕܘܿܥܵܐ ܕܟܼܠܡܕܡ</l>
<l n="190">ܕܝ̇ܕܥ ܗ̄ܘ̣ܵܐ ܕܠܵܐ ܡܸܬܼܢܲܣܹܐ.</l>
<l n="191">:ܡܩܪܒܼ ܗ̄ܘ̣ܵܐ ܡ̣ܢ ܕܹܝܢ ܢܣܝܢܵܐ</l>
<l n="192">ܠܗ̇ܘ ܕܩܢܸܐ ܗ̄ܘ̣ܵܐ ܗܲܕܵܡܹ̈ܐ.</l>
<l n="193">:ܕܚ̣ܙܝܗܝ ܕܒܫܘܼܠܵܡ ܨܵܘܡܹܗ</l>
<l n="194">ܠܡܐܟ̣ܘܠܬܐ ܐܸܬܼܪܲܓܼܪܲܓ ܗ̄ܘ̣ܵܐ.</l>
<l n="195">:ܘܐܝܟ ܕܠܐܵܕܼܵܡ ܗ̇ܘ ܩܲܕܡܵܝܵܐ</l>
<l n="196">:ܒܡܐܟܘܼܠܬܼܵܐ ܐܸܬܼܪܲܓܼܪܲܓܼ ܗ̄ܘ̣ܵܐ</l>
<l n="197">ܕܚ̣ܙܵܝܗܝ ܕܠܒܝܼܫ ܠܲܟܼܝܢܹܗ.</l>
<l n="198">:ܘܣܒܪ ܕܡܩܒܸܠ ܡܸܠܬܹܗ</l>
<l n="199">:ܒܗܵܠܹܝܢ ܟܠܗܹܝܢ ܐܸܬܼܢܣܝܼ</l>
<l n="200">ܒܲܪ ܓܢܣܢ ܠܵܘ ܥܵܒ̣ܘܿܕܵܐ.</l>
<l n="201">:ܕܪܵܡ ܗ̄ܘ̣ ܟܝܢܹܗ ܕܥܵܒܼܘܿܕܵܐ</l>
<l n="202">ܡ̣ܢ ܚܫ̈ܐ ܘܡ̣ܢ ܢܣܝܢܐ.</l>
<l n="203">:ܠܐܹܐ ܗ̄ܘ̣ܵܐ ܡ̣ܢ ܥܲܡܠܵܐ ܕܐܘܼܪܚܵܐ</l>
<l n="204">ܘܝܼܬܸܒ ܘܐܸܬܢܝܼܚ ܡ̣ܢ ܥܲܡܠܹܗ.</l>
<l n="205">:ܘܫܐܠ ܡܝ̈ܐ ܠܫܡܪܝܬܐ</l>
<l n="206">ܕܢܦܝܓ ܚܫܵܐ ܕܨܗܝܗ.</l>
<l n="207">:ܗܪܟܵܐ ܠܐܘܬܼܵܐ ܕܒܪܢܫܵܐ</l>
<l n="208">ܘܟܦܢܵܐ ܘܨܗܝܵܐ ܕܝܠܗ ܗܘ̣.</l>
<l n="209">:ܘܟܕ ܡܸܠܬܐ ܒܗ ܥܡ̇ܪ ܗ̄ܘ̣ܵܐ</l>
<l n="210">ܗܘ̤ ܒܕܝܼܠܹܗ ܡܸܬܢܣܹܐ ܗ̄ܘ̣ܵܐ.</l>
<l n="211">:ܒܥܸܠܬܐ ܕܡܝ̈ܬܐ ܐܲܦܢܝܼ ܗ̄ܘ̣ܵܐ</l>
<l n="212">ܠܛܥܝܬܐ ܨܝܕ ܝܘܼܠܦܵܢܹܗ.</l>
<l n="213">:ܘܒܝܕܥܬܵܐ ܕܐܠܗܘܼܬܹܗ</l>
<l n="214">ܐܝܬܝ ܠܓܠܝܐ ܣܘܼܥܪ̈ܢܹܝܗ̇.</l>
<l n="215">:ܠܬܲܠܡܝܼܕܼܵܘ̈ܗܝ ܕܹܝܢ ܐܡ̣ܪ ܗ̄ܘ̣ܵܐ</l>
<l n="216">ܟܕ ܩܲܪܒܘ ܠܹܗ ܡܹܐܟܘܠܬܵܐ.</l>
<l n="217">:ܕܐܝܼܬ ܠܝܼ ܡܐܟܘܠܬܐ ܐ̄ܚܪܹܬܵܐ</l>
<l n="218">ܕܐܲܢ̄ܬܘܿܢ ܠܵܐ ܝܕܥܝܢ ܐ̄ܢܬܘܢ ܠܵܗ̇.</l>
<l n="219">:ܘܟܲܕ ܡܐܟ̣ܠܬܐ ܗܕܐ ܗ̄ܘ̣ܵܬ</l>
<l n="220">ܕܢܸܥܒܸܕ ܨܒܼܝܵܢܵܐ ܕܐܲܒܘܼܗܝ.</l>
<l n="221">:ܕܲܢܚܵܘܹܐ ܕܟܼܡܵܐ ܪܓܼܝܼܓ ܗ̄ܘ̣ܵܐ</l>
<l n="222">:ܠܬܝܒܘܼܬܼܵܐ ܕܚܛ̈ܝܹܐ</l>
<l n="223">:ܕܡܸܟ ܒܣܦܝܢܬܐ ܘܲܐܥܪܘܼܗܝ</l>
<l n="224">:ܘܩܡ ܘܟ̣ܐܐ ܒܝܲܡܵܐ ܘܫܠܝܗ</l>
<l n="225">:ܫܲܢ̄ܬܐ ܕܡܝܘܬܵܐ ܐܝܼܬܹܝܗ̇</l>
<l n="226">ܘܫܠܝܗ ܕܝܡܐ ܕܥܒܘܕܐ.</l>
<l n="227">:ܫܟܒ ܠܡ ܪܚܡܢ ܠܥܙܪ</l>
<l n="228">ܘܚܕܐ ܐܢ̄ܐ ܕܠܵܐ ܗ̇ܘܝܬ ܬܡ̇ܢ.</l>
<l n="229">:ܒܐ̄ܢܫܘܼܬܹܗ ܠܵܘ ܬܡ̇ܢ ܗ̄ܘ̣ܵܐ</l>
<l n="230">ܒܐܠܗܘܼܬܹܗ ܬܡ̇ܢ ܗ̄ܘ̣ܵܐ.</l>
<l n="231">:ܘܟܲܕ ܐܙ̇ܠ ܗ̄ܘ̣ܵܐ ܕܲܢܥܪܝܼܘܗܝ</l>
<l n="232">ܕܡܥ̈ܐ ܕܚܫܵܐ ܡܪܕܐ ܗ̄ܘ̣ܵܐ.</l>
<l n="233">:ܟܕ ܟܪܝܐ ܠܹܗ ܠܥܦܢܵܐ</l>
<l n="234">ܥܲܠ ܥܦܪܢܵܐ ܒܲܪ ܓܸܢܣܹܗ.</l>
<l n="235">:ܕܡܠ̈ܐ ܕܡܢܘ ܐܝܼܬܲܝܗܝܢ</l>
<l n="236">ܥ̈ܛܠܵܐ ܕܛܥ̣ܘ ܡ̣ܢ ܐܘܼܪܚܵܐ.</l>
<l n="237">:ܐܸܠܵܐ ܕܠܒܝܼܫ ܗܲܕܡܹ̈ܐ</l>
<l n="238">ܕܡܟܣܝ ܗ̄ܘ̣ ܒܟ̣ܠܡܸܕܼܡ.</l>
<l n="239">:ܘܒܲܪܘܼܚܵܐ ܠܲܡ ܐܸܬܥܙܲܙ</l>
<l n="240">:ܘܒܩܠܐ ܩܪ̣ܐ ܠܥܥܙܪ</l>
<l n="241">:ܬܵܐ ܦܘܿܩ ܡܝܼܬܼܵܐ ܘܚܙܝܼ ܠܵܟ</l>
<l n="242">ܥܘܼܡܪܵܐ ܕܚܲܝܹ̈ܐ ܕܫܠܚܬܵܝܗܝ.</l>
<l n="243">:ܗܪܟܵܐ ܩܵܠܵܐ ܕܥܵܒܼܘܕܵܐ ܗ̄ܘ̣</l>
<l n="244">ܕܲܩܪ̣ܵܐ ܠܥܥܙܲܪ ܘܲܝܼܚ̣ܵܐ.</l>
<l n="245">:ܐܝܟ ܕܠܕܡܪ̈ܐ ܡ̣ܢ ܫܸܢܬܼܵܐ</l>
<l n="246">ܡܩܝܼܡ ܡܝܼ̈ܬܐ ܡ̣ܢ  ܕܲܚܝܼܚܵܐ.</l>
<l n="247">:ܓܲܠܝܐܝܼܬ ܡܲܠܸܠ ܐܸܢܹܝܢ</l>
<l n="248">:ܠܡܵܟ̈ܬܐ ܗܘ̤ ܥܲܠ ܢܦܫܹܗ</l>
<l n="249">:ܟܕܐܡ̇ܪ ܗ̄ܘ̣ܵܐ ܠܬܲܠܡܝܼܕܵܘ̈ܗܝ</l>
<l n="250">ܕܐܙ̇ܠ ܐ̄ܢܵܐ ܠܘܵܬ ܐܒܝܼ ܘܐܠܗܝ.</l>
<l n="251">ܢܸܐܡܪܘܿܢ ܠܲܢ ܟܬܵܒܲܝ̈ ܒܸܕܝܵܐ.</l>
<l n="252">:ܐܝܼܬ ܐܲܠܵܗܵܐ ܠܲܐܠܵܗܵܐ</l>
<l n="253">ܘܥܲܒܼܘܕܵܐ ܠܐܝܬ ܓܢܝܼܵܙܐ.</l>
<l n="254">ܕܒܼܗܠܬܹܗ ܗܘ̤ܵܐ ܟܠܡܸܕܸܡ. </l>

<pb ed="http://syriaca.org/manuscript/2289" n="f.205r"/>  
<l n="255">:ܐܲܠܵܗܹܗ ܩܪ̣ܵܐ ܠܐܲܠܵܗܵܐ</l>
<l n="256">ܕܥܒܘܿܕܼܵܐ ܗ̄ܘ̣ ܕܝܼܠܹܗ ܘܲܕܟܼܠ.</l>
<l n="257">:ܘܐܲܒܘܼܗܝ ܟܢܝܼ ܠܪܪܡܵܐ</l>
<l n="258">ܕܫܘܐ ܠܗܕܐ ܒܛܲܝܒܘܼܬܼܵܐ.</l>
<l n="259">:ܗܫܵܐ ܠܲܡ ܗܵܐ ܫܓܝܼܫܵܐ ܢܲܦܫܝ</l>
<l n="260">:ܡ̣ܢ ܚܫܹ̈ܐ ܕܡܣܝܒܲܪ ܐ̄ܢܵܐ</l>
<l n="261">:ܘܟܲܪܝܵܐ ܠܝܼ ܥܕܲܡ̇ܐ ܠܡܘܬܵܐ</l>
<l n="262">ܡ̣ܢ ܩܫܝܘܼܬܹܗ ܕܨܲܠܝܼܒ̣ܵܐ.</l>
<l n="263">:ܢܦܫܵܐ ܕܡ̇ܢ ܗ̣ܝ ܕܫܓܝܼܫܵܐ</l>
<l n="264">ܚܪ̈ܚܐ ܕܠܐ ܒܘܼܝܵܢܵܐ.</l>
<l n="265">:ܕܡܠܬܵܐ ܐܝܼܬܝܵܐ ܕܡ̣ܢ ܐܲܒܐ</l>
<l n="266">ܗ̇ܘ ܕܫܕܐ ܥܲܡ ܝܵܠܘܕܹܗ.</l>
<l n="267">:ܠܵܐ ܬܛܥܘܢ ܐܘ ܡܲܪ̈ܚܹܐ</l>
<l n="268">ܐܝܬܝܵܐ ܪܵܡ ܗ̄ܘ̣ ܡ̣ܢ ܚܫܹ̈ܐ.</l>
<l n="269">:ܚܫܹ̈ܐ ܕܐ̄ܢܫܐ ܐܝܼܬܲܝܗܘܿܢ</l>
<l n="270">ܕܗ̇ܘ ܚܫܘܿܫܵܐ ܒܲܪ ܓܸܢܣܲܢ.</l>
<l n="271">:ܗܵܠܹܝܢ ܕܐ̄ܢܫܐ ܐܝܼܬܝܗܹܝܢ</l>
<l n="272">ܗܘ̇ ܕܗܘ̤ܐ ܒܪܵܐ ܒܛܲܝܒܘܼܬܼܵܐ.</l>
<l n="273">:ܠܵܘ ܗ̄ܘ̣ܵܐ ܕܡܸܠܬܼܵܐ ܚܝܼܕܵܐ</l>
<l n="274">ܕܐܝܼܬܵܘܗܝ ܡܡܬܘܿܡ ܥܲܡ ܐܲܒܘܼܗܝ.</l>
<l n="275">:ܠܵܐ ܗ̄ܘ̣ܵܐ ܕܝܢ ܠܡܠܬܐ ܐܸܡ̇ܪܬ</l>
<l n="276">ܕܩܢܐ ܒܪܘܬܐ ܒܛܝܒܘܼܬܼܵܐ.</l>
<l n="277">:ܕܠܑܵܐ ܢܫܬܒܼܗܲܪ ܐܪܝܼܘܿܣ</l>
<l n="278">ܕܕܿܠܡܵܐ ܠܢܝܼܫܹܗ ܚ̇ܢܐ ܐ̄ܢܐ.</l>
<l n="279">:ܐܒܼܝ ܠܲܡ ܕܫܕܪܢܝ ܪܒ ܗ̄ܘ̣ ܡܸܢܝ</l>
<l n="280">ܒܐܝܼܬܘܼܬܵܐ ܘܒܫܘܼܠܛܵܢܵܐ.</l>
<l n="281">:ܠܵܐ ܙܪ̣ܩ ܗ̄ܘ̣ܵܐ ܠܥܒܝܼܕܵܐ</l>
<l n="282">ܕܢܬܦܚܲܡ ܥܲܡ ܥܵܒܘܿܕܹܗ.</l>
<l n="283">:ܪܲܒ ܗ̄ܘ̣ ܡܸܢܹܗ ܒܐܝܼܬܘܼܬܼܵܐ</l>
<l n="284">ܕܟܼܝܢܹܗ ܕܠܵܐ ܫܘܪܝܵܐ ܗ̄ܘ̣.</l>
<l n="285">:ܘܐܲܝܢܵܐ ܕܐܝܼܬ ܠܹܗ ܫܘܼܪܵܝܐ</l>
<l n="286">ܙܥܘܿܪ ܡ̣ܢ ܐܝܼܬܝܐ ܒܲܢܝܵܢܹܗ.</l>
<l n="287">:ܐܝܼܬ ܠܲܢ ܗܵܟܹܝܠ ܪܲܒܟܘܼܡܪܹ̈ܐ</l>
<l n="288">ܕܡܗܝܡܢ ܗ̄ܘ̣ ܠܥܒܘܿܕܹܗ.</l>
<l n="289">:ܐܝܟ ܡܘܼܫܹܐ ܒܟܠܹܗ ܒܲܝܬܗ</l>
<l n="290">ܘܝܲܬܝܼܪ ܡܸܢܹܗ ܕܒܲܪ ܥܲܡܪܲܡ.</l>
<l n="291">:ܡܢܘܼ ܗܢܵܐ ܪܲܒܟܘܼܡܪܹ̈ܐ</l>
<l n="292">ܘܥܒܘܿܕܹܗ ܠܡ̇ܢ ܩ̇ܪܝܢ ܐ̄ܢܬܘܿܢ.</l>
<l n="293">:ܕܫܪܝܼܪ ܗ̄ܘ̣ ܠܹܗ ܥܲܠ ܒܲܝܬܹܗ</l>
<l n="294">ܘܫܠܝܛ ܒܥ̇ܒܕܐ ܕܐܝܼܕܵܘ̈ܗܝ.</l>
<l n="295">:ܪܲܒܟܘܼܡܪܹ̈ܐ ܝܫܘܼܥ ܐܝܼܬܵܘܗܝ</l>
<l n="296">ܘܥܵܒܘܿܕܹܗ ܐܝܬܝܐ ܓܢܝܼܙܵܐ.</l>
<l n="297">:ܘܕܗܘ̤ܵܐ ܥܘܼܡܪܵܐ ܠܒܵܪܘܿܝܵܐ</l>
<l n="298">ܥܲܒܼܕܗ ܡܵܪܵܐ ܠܩܸܢܝܵܢܵܘ̈ܗܝ.</l>
<l n="299">:ܚܲܕ ܠܲܡ ܐܝܼܬܼܵܘܗܝ ܡܨܝܵܐ</l>
<l n="300">ܕܐܠܗܵܐ ܘܕܲܒܢܝ̈ܢܫܵܐ.</l>
<l n="301">:ܒܪܢܫܵܐ ܝܼܫܘܿܥ ܕܝܼܪܸܒ</l>
<l n="302">ܘܗܘ̤ܐ ܡܲܠܟܵܐ ܘܫܲܠܝܼܛܵܐ.</l>
<l n="303">:ܗܪܟܵܐ ܩ̇ܪܐ ܡܸܨܥܝܵܐ</l>
<l n="304">ܠܗ̇ܘ ܕܐܝܼܬܼܵܘܗܝ ܗ̄ܘ̣ܵܐ ܡ̣ܢ ܕܵܘܝܼܕ.</l>
<l n="305">:ܘܗܘ̤ܵܐ ܒܡܵܘܬܹܗ ܡܨܥܝܵܐ</l>
<l n="306">ܘܫܝܸܢ ܠܲܢ ܥܲܡ ܒܪܘܿܝܵܐ.</l>
<l n="307">:ܡܵܘܬܵܐ ܠܲܡ ܛܥܸܡ ܒܟܼܝܢܹܗ</l>
<l n="308">ܣܛܲܪ ܡ̣ܢ ܡܸܠܬܼܵܐ ܐܲܠܗܵܐ.</l>
<l n="309">:ܘܟܲܕ ܡܸܠܬܐ ܒܹܗ ܥܡ̇ܪ ܗ̄ܘ̣ܵܐ</l>
<l n="310">ܠܐ ܩܪܒ ܚܫܵܐ ܠܟܼܝܢܹܗ.</l>
<l n="311">:ܚܫܵܐ ܘܡܵܘܬܐ ܕܚܫܘܫܵܐ ܗ̄ܘ̣</l>
<l n="312">ܕܩܢܹܐ ܡܵܘܬܼܵܐ ܒܲܟܼܝܼܢܹܗ.</l>
<l n="313">:ܩܝܵܡܬܐ ܘܚ̈ܝܐ ܕܒܼܪܵܘܿܝܵܐ</l>
<l n="314">ܕܐܝܼܬ ܠܹܗ ܚܝܹ̈ܐ ܒܲܟܼܝܢܹܗ.</l>
<l n="315">:ܟܠܡ̇ܢ ܕܗܘ̤ܐ ܒܗ ܚܲܝܐ ܗ̄ܘ̣</l>
<l n="316">ܘܗܘ̤ ܝܗ̇ܒ ܚܝܹ̈ܐ ܘܢܘܼܗܪܵܐ.</l>
<l n="317">:ܢܒܼܥܐ ܗ̄ܘ̣ ܕܡܠܹܐ ܚܲܝܘܼܬܵܐ</l>
<l n="318">ܕܪܕܝܹܗ ܡܸܡܬܘܡ ܠܵܐ ܓܵܐܸܙ.</l>
<l n="319">:ܠܵܐ ܓܝܪ ܙ̇ܥܪ ܒܟ̣ܝܢܹܗ</l>
<l n="320">ܘܐܵܦܠܵܐ ܝܵܪܸܒ ܡ̣ܢ ܕܐܝܼܬܼܵܘܗܝ.</l>
<l n="321">:ܘܠܵܐ ܢ̇ܦܠ ܬܚ̈ܬܝ ܚܲܫܹ̈ܐ</l>
<l n="322">ܕܪܡ ܗ̄ܘ̣ ܟܝܵܢܹܗ ܡ̣ܢ ܚܫܹ̈ܐ.</l>
<l n="323">:ܚܫܹ̈ܐ ܕܒܲܪܓܸܢܣܢ ܐܸܢܘܿܢ</l>
<l n="324">ܕܙܥܪ ܝܸܪܸܒܼ ܘܐܸܬܼܪܡܪܲܡ.</l>
<l n="325">:ܙܥ̣ܪ ܕܛܥܸܡ ܡܘܬܵܐ ܕܙܒܼܢܵܐ</l>
<l n="326">ܘܝܼܪܸܒܼ ܕܗܘ̤ܵܐ ܒܡܵܪܘܼܬܼܵܐ.</l>
<l n="327">:ܠܵܐ ܕܝܼܢ ܢܸܪܢܹܐ ܫܵܡܘܿܥܵܐ</l>
<l n="328">ܕܦܪܫܬܼ ܡܟ̈ܬܐ ܒܗܵܕܹܐ.</l>
<l n="329">:ܕܦܪ̈ܨܘܿܦܹܐ ܬܪܹܝܢ ܐܡ̇ܪ ܐ̄ܢܵܐ</l>
<l n="330">ܡܸܠܬܐ ܘܢܵܘܣܵܐ ܕܓܼܒܐ ܠܹܗ.</l>
<l n="331">:ܘܒܼܚܲܕ ܗ̄ܘ̣ ܒܪܐ ܡܘܕܹܐ ܐܢܐ</l>
<l n="332">ܘܟܼܝ̈ܢܐ ܬܪܹܝܢ ܡܲܟܼܪܸܙ ܐ̄ܢܐ.</l>
<l n="333">:ܟܝܵܢܵܐ ܣܓܼܝܼܵܕܵܐ ܘܫܲܒܚܝܼܵܐ</l>
<l n="334">ܕܡܸܠܬܐ ܐܝܼܬܝܐ ܕܥܲܡ ܐܲܒܼܵܐ.</l>
<l n="335">:ܘܟܼܝܢܵܐ ܕܝܼܠܲܢ ܕܫܩ̣ܠ</l>
<l n="336">ܡ̣ܢ ܡܘܼܠܟܢܹܗ ܘܐܸܫܬܵܘܕܝܼ.</l>
<l n="337">:ܡܫܠܡܢܐ ܗ̄ܘ̣ ܒܐܲܠܗܘܼܬܹܗ</l>
<l n="338">ܕܫܘܐ ܥܡܗ ܕܝܵܠܘܕܹܗ.</l>
<l n="339">:ܘܲܓܼܡܝܪܵܐ ܬܘܼܒܼ ܒܐ̄ܢܫܘܼܬܹܗ</l>
<l n="340">ܒܦܲܓܼܪܐ ܘܢܦܫܵܐ ܕܡܵܝܘ̈ܬܐ.</l>
<l n="341">:ܬܪܹܝܬ ܕܗܘ̤ܘ ܒܲܚܕܵܝܘܼܬܼܵܐ</l>
<l n="342">ܚܲܕ ܚܘܼܒܼܵܐ ܘܚܲܕ ܨܒܼܝܢܵܐ.</l>
<l n="343">:ܡܸܠܬܐ ܚܝܼܕܵܐ ܕܡ̣ܢ ܐܲܒܼܵܐ</l>
<l n="344">ܘܕܟܘܼܬܵܐ ܕܥܒܼܕܵܐ ܕܢܣܲܒܼ. </l>

<pb ed="http://syriaca.org/manuscript/2289" n="f.205v"/>  
<l n="345">:ܘܡܸܛܠ ܚܘܼܒܹܗ ܕܢܵܣܘܼܒܼܵܐ</l>
<l n="346">ܝܩܪܹܗ ܥܲܡܹܗ ܠܢܣܝܼܒܼܵܐ.</l>
<l n="347">:ܘܐܙܥܲܪ ܢܲܦܫܹܗ ܒܫܡܗܹ̈ܐ</l>
<l n="348">ܟܕ ܒܲܟܝܵܢܹܗ ܠܵܬ ܙ̇ܥܪ.</l>
<l n="349">:ܗܘ̤ܵܐ ܥܲܦܪܢܵܐ ܒܛܝܼܒܘܼܬܼܵܐ</l>
<l n="350">ܘܝܵܪܬ̇ܐ ܡܡܪܐ ܥܲܡ ܡܸܠܬܼܵܐ.</l>
<l n="351">:ܕܝܩܪܹܗ ܒܟܼܠܗܹܝܢ ܒܲܟܼܝܵܢܹܗ</l>
<l n="352">ܘܫܥܒܸܕ ܠܹܗ ܪܘܡܵܐ ܘܥܘܼܡܩܵܐ.</l>
<l n="353">:ܢܣܲܒܼ ܕܝܢ ܡܸܠܬܹܐ ܡܵܟ̈ܬܹܗ</l>
<l n="354">ܕܥܦܪܢܐ ܒܫܡܵܐ ܫܐܝܼܠܵܐ.</l>
<l n="355">:ܘܬܝܩܲܪ ܐܵܦ ܡܝܘܬܵܐ</l>
<l n="356">ܒܫܒܝܼܚܵܬܹ̈ܗ ܕܝܼܚܝܼܕܵܐ.</l>
<l n="357">:ܟܕ ܠܵܐ ܗ̄ܘ̣ܵܐ ܒܡܠܐ ܙܒܼܢܵܐ</l>
<l n="358">ܐܬܝܩܲܪ ܒܲܫܒܝܼܚܵܬܐ.</l>
<l n="359">:ܐܸܠܵܐ ܡܸܟܝܠ ܘܠܥܲܠܲܡ</l>
<l n="360">ܕܠܵܐ ܫܘܼܠܡܵܐ ܗ̄ܘ̣ ܫܘܠܛܢܗ.</l>
<l n="361">:ܚܕܵܐ ܙܒܢ ܩܪܒܼ ܗ̄ܘ̣ܵܬ ܢܦܲܫܹܗ</l>
<l n="362">ܒܕܒܝܼܚܘܼܬܹܗ ܠܐܠܗܵܐ.</l>
<l n="363">:ܘܗܘ̤ܐ ܟܘܼܡܪܵܐ ܒܲܫܡܲܝܵܐ</l>
<l n="364">ܘܠܵܐ ܡܫܬܪܝܵܐ ܟܵܗܢܘܼܬܹܗ.</l>
<l n="365">:ܠܲܩܕܘܿܫ ܩܘܼܕܫܹ̈ܐ ܥܠܝ̈ܐ</l>
<l n="366">ܥܲܠ ܕܢܚܣܹܐ ܥܲܠ ܟܠܵܐ.</l>
<l n="367">:ܘܐܫܟܲܚ ܒܐܲܝܕܹܗ ܦܘܼܪܩܵܢܵܐ</l>
<l n="368">ܟܠܹܗ ܓ̣ܢܣܵܐ ܕܡܝܘ̈ܬܹܐ.</l>
<l n="369">:ܠܵܐ ܥ̣ܠ ܒܲܕܡܵܐ ܕܚܝܘ̈ܬܐ</l>
<l n="370">ܐܝܟ ܛܲܟܼܣܵܐ ܕܪ̈ܲܒܲܝ ܟܘܼܡܪܹ̈ܐ.</l>
<l n="371">:ܐܠܐ ܩܢܘܿܡܹܗ ܗܘ̤ܵܐ ܕܒܼܚܵܐ</l>
<l n="372">ܘܕܡܗ ܢܩܝܼ ܚܠܦ ܟܠܢܵܫ.</l>
<l n="373">:ܠܹܗ ܐܡ̣ܪ ܕܬܸܒܼ ܡ̣ܢ ܝܲܡܝܼܢܝܼ</l>
<l n="374">ܥܕܡܵܐ ܕܟܼܠ ܢܫܬܥܒܲܕ ܠܹܗ.</l>
<l n="375">:ܟܕ ܡܲܡܠܸܟ ܥܲܠ ܟܠ ܕܗܘ̤ܵܐ</l>
<l n="376">ܥܲܡ ܐܠܗܵܐ ܢܣܘܼܒܹܗ.</l>
<l n="377">:ܕܝܼܠܹܗ ܗ̤ܝ ܐܵܦ ܡܹܐܝܼܬܵܐ</l>
<l n="378">ܗ̇ܝ ܕܥܬܝܼܕܵܐ ܒܫܘܼܠܵܡܵܐ.</l>
<l n="379">:ܒܢܝܼܫܵܐ ܕܚܲܫ ܗ̄ܘ̣ܵܐ ܒܹܗ ܒܲܐܪܥܵܐ</l>
<l n="380">ܒܹܗ ܡܙܕܝܲܝ ܡܵܐ ܕܐܬ̇ܐ.</l>
<l n="381">:ܒܩܵܠܵܐ ܕܡܠܬܹܗ ܡܸܬܢܚܲܡܝܼܢ</l>
<l n="382">ܡܒܝ̈ܬܐ ܕܡ̣ܢ ܐܕܡ ܘܲܠܟܼܵܐ.</l>
<l n="383">:ܘܦܪܚܝܼܢ ܠܐܘܼܪܥܹܗ ܒܥܢܢ̈ܐ</l>
<l n="384">ܐܲܝܠܹܝܢ ܕܐܚܸܒܼܘ ܓܸܠܝܵܢܹܗ.</l>
<l n="385">:ܒܪܘܼܚܵܐ ܕܦܘܼܡܹܗ ܡܘܒܸܕ ܠܹܗ</l>
<l n="386">ܠܗ̇ܘ ܕܐ̇ܬܐ ܕܢܛܥܹܐ ܒܫܲܡܹܗ.</l>
<l n="387">:ܘܒܟܐܬܐ ܕܡܸܠܬܹܗ ܫ̇ܪܐ</l>
<l n="388">ܠܫܘܼܠܛܵܢܹܗ ܕܐܵܟ̇ܠܩܪܨܵܐ.</l>
<l n="389">:ܒܐܠܦܵܐ ܕܥܝܼܪ̈ܐ ܡܸܙܕܲܝܲܚ</l>
<l n="390">ܘܒܪܸ̈ܒܘܬܵܐ ܕܡܠܐܟܹ̈ܐ.</l>
<l n="391">:ܘܣܪ̈ܦܹܐ ܕܠܵܐ ܡܸܢܝܢܵܐ</l>
<l n="392">ܩܘܼܕܫܵܐ ܕܪܲܒܘܼܬܹܗ ܬܵܢܹܝܢ.</l>
<l n="393">:ܠܓܲܠܝܘܬܵܐ ܕܦܓܼܪܗ ܚܵܙܹܝܢ</l>
<l n="394">ܫܡܝ̈ܢܐ ܘܐܲܪ̈ܥܢܝܐ.</l>
<l n="395">:ܟܕ ܟܣܝܵܐ ܐܲܠܵܗܘܼܬܹܗ</l>
<l n="396">ܒܐܦܝ̈ ܬܼܪܥܵܐ ܕܐ̄ܢܫܘܬܗ.</l>
<l n="397">:ܒܹܗ ܡܸܬܒܲܩܝܼܢ ܡܝܼܘ̈ܬܐ</l>
<l n="398">ܐܦܝ̈ܢ ܒܐܦܝ̈ܢ ܓܲܠܝܵܐܝܼܬ.</l>
<l n="399">:ܘܐܝܟ ܨܲܠܡܵܐ ܒܝܲܕ ܓܲܠܝܘܼܬܹܗ</l>
<l n="400">ܠܘܵܬܼ ܗ̇ܘ ܟܣܝܵܐ ܢܓܲܕ ܟܠ.</l>
<l n="401">:ܠܵܐ ܗ̄ܘ̣ܵܐ ܒܠܥܵܕ ܢܣܘܿܒܹܗ</l>
<l n="402">ܣܥܪ ܗܠܹܝܢ ܡܵܐ ܕܐܵܬܐ.</l>
<l n="403">:ܥܡܹܗ ܗܘ̤ ܕܠܵܐ ܫܘܚܠܦܵܐ</l>
<l n="404">ܡ̣ܢ ܫܘܼܪܵܝܵܐ ܠܫܘܼܠܵܡܵܐ.</l>
<l n="405">:ܚܲܕ ܗ̄ܘ̣ ܒܪܵܐ ܘܚܲܕ ܦܪܨܘܿܦܵܐ</l>
<l n="406">ܡܝ̈ܢܹܐ ܬܪܹܝܢ ܕܗܘ̤ܵܘ ܚܲܕ.</l>
<l n="407">:ܡܸܠܬܼܵܐ ܚܝܼܕܵܐ ܕܡ̣ܢ ܐܲܒܼܵܐ</l>
<l n="408">ܘܕܡܘܼܬܼܵܐ ܕܥܲܒܼܕܵܐ ܕܲܢܣܲܒܼ.</l>
<l n="409">:ܘܠܵܐ ܗ̄ܘ̣ܵܐ ܡܸܛܠ ܕܗܘ̤ܵܘ ܚܲܕ</l>
<l n="410">ܟܝ̈ܬܐ ܐܬܪܹܝܬ ܒܲܚܕܝܘܼܬܼܵܐ.</l>
<l n="411">:ܢܸܣܒܪ ܠܹܗ ܬܘܼܒܼ ܫܡܘܿܥܵܐ</l>
<l n="412">ܕܡܘܙܓܼܐ ܗܘ̤ܵܐ ܒܟܝܢܹܗ.</l>
<l n="413">:ܠܵܐ ܡܸܬܡܙܓܹܐ ܐܝܬܘܼܬܼܵܐ</l>
<l n="414">ܘܠܵܐ ܡܫܬܚܠܲܦ ܥܵܒܘܿܕܵܐ.</l>
<l n="415">:ܕܟܝܼܢܵܐ ܗ̄ܘ̣ ܕܟܼܣܹܐ ܘܓܲܢܝܼܙ</l>
<l n="416">ܘܡܥܠܲܒ ܡ̣ܢ ܫܘܚܠܦܹ̈ܐ.</l>
<l n="417">:ܐܦܠܵܐ ܠܥܘܼܡܪܹܗ ܩܲܕܝܼܫܵܐ</l>
<l n="418">ܠܕܡܘܬܐ ܕܥܒܼܕܵܐ ܕܢܣܲܒܼ.</l>
<l n="419">:ܠܵܐ ܩ̇ܪܒܠܹܗ ܫܘܼܚܠܦܵܐ</l>
<l n="420">ܕܟܼܝܢܹܗ ܢܛܝܼܪ ܥܲܡ ܡܸܠܬܼܵܐ.</l>
<l n="421">:ܒܪܥܝܢܵܐ ܕܹܝܢ ܡܬܦܪ̈ܫܵܢ</l>
<l n="422">ܫܒܚ̈ܝܬܐ ܡ̣ܢ ܡܘ̈ܬܐ.</l>
<l n="423">:ܘܥܲܠ ܚܲܕ ܗ̄ܘ̣ ܒܪܵܐ ܡܬܢܲܣ̈ܒܵܢ</l>
<l n="424">ܕܟܝ̈ܢܐ ܬܪܝܢ ܕܗܘ̤ܵܘ ܚܲܕ.</l>
<l n="425">:ܡܚܝܠܬ̈ܐ ܕܐ̄ܢܫ̈ܐ ܐܸܢܝܢ</l>
<l n="426">ܗ̇ܘ ܕܝܼܠܝܼܕ ܗ̄ܘ̣ܵܐ ܡ̣ܢ ܡܲܪܝܲܡ.</l>
<l n="427">:ܒܫܚ̈ܝܬܐ ܕܡܸܠܬܼܵܐ ܐܸܢܹܝܢ</l>
<l n="428">ܕܝܠܕܹܗ ܕܐܒܼܵܐ ܡܬܘܿܡܝܵܐ.</l>
<l n="429">:ܗ̇ܘ ܕܨܒ̣ܐ ܡܛܠ ܚܘܼܒܹܗ</l>
<l n="430">ܕܢܬܝܩܲܪ ܓܸܢܣܲܢ ܡܸܢܹܗ.</l>
<l n="431">:ܗܪܟܵܐ ܫܩܠܬ̤ ܫܘܼܠܵܡܵܐ</l>
<l n="432">ܗ̇ܝ ܕܩܪܢ ܨܠܡܹܗ ܕܝܼܠܹܗ.</l>
<l n="433">:ܠܵܐ ܗ̄ܘ̣ܐ ܒܨܠܡܵܐ ܕܟܼܝܢܹܗ</l>
<l n="434">ܐܸܠܵܐ ܒܨܠܡܵܐ ܕܐܝܼܩܵܪܹܗ.</l>
<l n="435">:ܠܵܐ ܓܹܝܪ ܐܝܼܬ ܠܹܗ ܪܘܼܟܵܒܼܵܐ</l>
<l n="436">ܐܦܠܵܐ ܨܘܪܬܵܐ ܘܲܕܡܘܼܬܼܵܐ.</l>
<l n="437">:ܕܠܵܐ ܪܘܼܟܵܒܵܐ ܗ̄ܘ̣ ܒܵܪܘܿܝܵܐ</l>
<l n="438">ܘܠܵܐ ܡܣܬܝܲܟ ܒܲܚܵܙܬܵܐ.</l>
<l n="439">:ܢܒܝ̈ܐ ܟܢܝܘܼܗܝ ܒܫܡܵܗܹ̈ܐ</l>
<l n="440">ܠܦܘܼܬ ܡܫܡܥܬܐ ܕܐ̄ܢܫܘܼܬܼܵܐ. </l>

<pb ed="http://syriaca.org/manuscript/2289" n="f.206r"/>  
<l n="441">:ܘܟܲܕ ܠܵܐ ܙ̇ܥܪ ܐܘ ܝܵܪܒܼ</l>
<l n="442">ܐܲܡܪܘܼܗܝ ܕܙܥ̣ܪ ܐܵܦ ܕܝܼܪܸܒܼ.</l>
<l n="443">:ܘܟܲܕ ܒܟܝܼܢܹܗ ܒܟܼܠ ܕܘܼܟ ܗ̄ܘ̣</l>
<l n="444">ܐܡ̣ܪܘ ܕܢܚܸܬ ܐܵܦ ܕܲܣܠܸܩܘ</l>
<l n="445">:ܣܘܼ̈ܠܹܐ ܕܹܝܢ ܕܫܡ̣ܥܘ ܗܵܠܹܝܢ</l>
<l n="446">ܠܵܐ ܐܬܒܝܲܕܘ ܬܲܩܢܵܐܝܼܬ.</l>
<l n="447">:ܣܡ̣ܘ ܐܢܝܢ ܠܲܡܚܝܼܠ̈ܬܐ</l>
<l n="448">ܥܲܠ ܥܒܘܿܕܵܐ ܟܝܵܢܐܝܼܬ.</l>
<l n="449">:ܘܠܵܐ ܣܸܦܩܲܬ ܡܪܚܘܬܐ</l>
<l n="450">ܕܲܛܥܵܘ ܒܵܗ̇ ܡ̣ܢ ܘܵܠܝܼܬܼܵܐ.</l>
<l n="451">:ܐܸܠܵܐ ܕܪܟܸܒܘ ܨܢܥ̈ܬܐ</l>
<l n="452">ܘܐܙܕܝܲܢܘ ܠܘܩܒܼ̇ܠ ܩܘܼܫܬܵܐ.</l>
<l n="453">:ܬܵܘ ܗܵܟܹܝܠ ܐܘܿ ܫܵܡܘܼܥܵܐ</l>
<l n="454">ܗܘܼܝ ܬܠܡܝܼܕܵܐ ܠܟܬܒܵܐ.</l>
<l n="455">:ܘܪܕܝܼ ܒܐܘܼܪܚܵܐ ܕܟܹܐܢܘܼܬܼܵܐ</l>
<l n="456">ܘܠܵܐ ܬܛܥܹܐ ܒܲܫܒܼܝܼܠ ܙܹܐܦܵܐ.</l>
<l n="457">:ܗܝܡܢ ܒܐܲܒܼܵܐ ܕܠܵܐ ܫܘܼܪܵܝ</l>
<l n="458">ܐܝܬܝܐ ܕܩܕܝܼܡ ܠܗܘ̈ܝܐ.</l>
<l n="459">:ܕܠܵܐ ܡܣܬܲܝܟܵܐ ܐܝܼܬܘܼܬܹܗ</l>
<l n="460">ܡ̣ܢ ܚܘܼܫܒܵܐ ܕܥܒܝܼܕܹ̈ܐ.</l>
<l n="461">:ܐܘܕܵܐ ܒܒܼܪܬ ܕܡ̣ܢ ܐܲܒܼܵܐ</l>
<l n="462">ܕܝܼܠܝܼܕ ܡܸܢܹܗ ܕܠܵܐ ܚܲܫܵܐ.</l>
<l n="463">:ܡܵܪܵܐ ܘܐܝܼܬܝܵܐ ܘܥܵܒ̣ܘܕܵܐ</l>
<l n="464">ܕܫܘܐ ܥܡܗ ܒܲܟܝܢܹܗ.</l>
<l n="465">:ܫܒܚ ܠܩܢܘܡܵܐ ܕܪܘܼܚܵܐ</l>
<l n="466">ܕܐܝܼܬܼܵܘܗܝ ܡܸܢܹܗ ܕܟܼܝܵܢܵܐ.</l>
<l n="467">:ܘܠܵܐ ܒܨܝܼܪ ܡ̣ܢ ܐܲܒܼܵܐ ܘܲܒܼܪܵܐ</l>
<l n="468">ܒܡܵܪܘܼܬܼܵܐ ܘܲܒܼܫܘܼ ܠܛܢܵܐ.</l>
<l n="469">:ܚܲܕ ܗ̄ܘ̣ ܟܝܵܢܵܐ ܫܲܘܝܐܝܼܬ</l>
<l n="470">ܕܐܲܒܼܵܐ ܘܲܒܼܪܵܐ ܘܪܘܼܚ ܩܘܼܕܫܵܐ.</l>
<l n="471">:ܩܢܘܡܹ̈ܐ ܬܠܵܬܐ [ܒܕ]ܝܼ̈ܫܹܐ</l>
<l n="472">ܚܕܵܐ ܐܝܼܬܘܼܬܵܐ ܕܠܵܐ ܫܘܼܪܵܝ.</l>
<l n="473">:ܠܗܢܵܐ ܟܝܢܵܐ ܐܟܪܸܙܘ ܗ̄ܘ̣ܵܘ</l>
<l n="474">ܢܒܝ̈ܐ ܒܐܪ̈ܙܹܐ ܘܦܠܐܬܹ̈ܐ.</l>
<l n="475">:ܟܲܕ ܦܘܼܪܫܵܢܵܐ ܕܩܢܘܿܡܹ̈ܐ</l>
<l n="476">ܢܛܝܼܪ ܗ̄ܘ̣ ܕܲܒܼܒܼܪܵܐ ܢܬܒܕܲܩ.</l>
<l n="477">:ܘܟܲܕ ܡܛܝܼ ܙܲܒܼܢܐ ܕܕܸܢܚܹܗ</l>
<l n="478">ܕܗ̇ܘ ܕܟܼܣܹܐ ܗ̄ܘ̣ܵܐ ܡ̣ܢ ܕܵܪܹ̈ܐ.</l>
<l n="479">:ܓܠ̣ܐ ܠܲܢ ܗܵܢܵܐ ܦܘܼܪܫܢܵܐ</l>
<l n="480">ܕܢܘܼܕܹܐ ܒܲܩܢܘܿܡܹ̈ܐ ܬܵܠܵܬܐ.</l>
<l n="481">:ܗܵܐ ܬܘܕܝܼܬܼܵܐ ܕܫܪܝܼܪܵܐ</l>
<l n="482">ܕܠܵܐ ܫܝܼܚܩܵܐ ܒܐܪ̈ܝܼܟܵܬܵܐ.</l>
<l n="483">:ܘܠܵܐ ܛܥܝܼܢܵܐ ܝܘܼܩܪܵܐ ܕܡܸܠܹ̈ܐ</l>
<l n="484">ܕܢܬܕܘܕ ܒܵܗ̇ ܫܵܡܘܿܥܵܐ</l>
<l n="485">:ܡܐܬܚܵܬܐ ܕܒܼܪܵܐ ܠܘܵܬܲܢ</l>
<l n="486">ܠܵܐ ܗ̄ܘ̣ܵܐ ܚܙܘܼܩܝܵܐ ܘܫܘܼܢܝܵܐ.</l>
<l n="487">:ܐܸܠܵܐ ܕܚܘܼܒܵܐ ܘܨܒܼܝܵܢܐ</l>
<l n="488">ܟܕ ܗܘ̤ ܠܵܐ ܙܥܪ ܡ̣ܢ ܕܐܝܼܬܼܵܘܗܝ.</l>
<l n="489">:ܐܡ̇ܪܬ ܓܹܝܪ ܒܗܵܠܹܝܢ ܕܬܢܝܬ</l>
<l n="490">ܕܥܒܘܕܵܐ ܠܵܐ ܡܸܬܒܨܲܪ.</l>
<l n="491">:ܘܠܐ ܘܐܦܠܵܐ ܐܵܬܹܐ</l>
<l n="492">ܕܟܝܼܢܹܗ ܒܟܼܠܕܘܼܟ ܐܝܼܬܼܵܘܗܝ.</l>
<l n="493">:ܦܓܼܪܢܵܐ ܗ̄ܘ̣ ܕܙܥܪ ܘܝܼܪܸܒ</l>
<l n="494">ܒܚܲܫܵܐ ܘܡܘܬܼܵܐ ܕܨܠܝܼܒܵܐ.</l>
<l n="495">:ܘܬܐܝܩܲܪ ܒܬܲܪ ܗܵܠܹܝܢ</l>
<l n="496">ܒܩܝܡܵܬܐ ܘܲܒܼܣܘܼܠܩܵܐ.</l>
<l n="497">:ܘܗܘ̤ܐ ܥܘܡܪܐ ܫܲܪܝܼܪܵܐ</l>
<l n="498">ܠܐܠܗܘܼܬܼܵܐ ܕܠܵܐ ܦܘܼܪܵܫ.</l>
<l n="499">:ܕܐܬܝܲܩܲܪ ܥܲܡ ܐܝܼܬܘܼܬܼܵܐ</l>
<l n="500">ܒܡܪܘܼܬܼܵܐ ܘܲܒܼܫܘܼܠܛܢܐ.</l>
<l n="501">:ܐܒܼܵܐ ܠܲܡ ܠܐ̄ܢܫ ܠܵܐ ܕܐܸ̇ܢ</l>
<l n="502">:ܕܕܝܼܢܵܐ ܟܠܹܗ ܠܹܗ ܝܗܒܗ</l>
<l n="503">:ܟܕ ܒܚ̇ܪ ܒܓܙܪ ܕܝܼܢܹܗ</l>
<l n="504">ܠܥܠܝܹ̈ܐ ܘܠܬܚܬ̈ܝܹܐ.</l>
<l n="505">:ܗܘ̤ܝܘ ܕܝܗ̇ܒ ܦܘܼܪܥܵܢܵܐ</l>
<l n="506">ܠܟܲܫܝܼܪܹ̈ܐ ܚܠܵܦ ܥܲܡܠܲܝ̈ܗܘܿܢ.</l>
<l n="507">:ܘܡܸܢܹܗ ܡܬܚܲܝܒܼܝܢ ܒܝܼܫܹ̈ܐ</l>
<l n="508">ܒܫܡܩܵܐ ܘܒܓܹܗܢܐ.</l>
<l n="509">:ܘܡܸܛܠܗܵܕܹܐ ܓܒܼܝܗܝ ܡ̣ܢ ܟܠ</l>
<l n="510">ܘܥܒܕܹܗ ܢܵܘܣܵܐ ܠܐܝܩܵܪܹܗ.</l>
<l n="511">:ܕܢܸܬܒܩܘܢ ܒܹܗ ܡܝܘ̈ܬܼܵܐ</l>
<l n="512">ܟܕ ܒܚ̇ܪ ܣܘܼܥܪ̈ܢܝܗܘܿܢ.</l>
<l n="513">:ܘܡܛܠ ܕܟܝܢܵܐ ܕܫܘܼܒܼܚܹܗ</l>
<l n="514">ܠܵܐ ܡܸܫܬܥܒܲܕ ܠܲܚܙܵܬܼܵܐ.</l>
<l n="515">:ܒܡܬܚܙܝܢܵܐ ܒܲܝܐ ܠܲܢ</l>
<l n="516">ܐܝܟ ܗ̇ܘ ܕܠܹܗ ܚ̇ܙܝܢܢ.</l>
<l n="517">:ܗܪܟܵܐ ܒܐܪ̈ܙܐ ܘܦܸܠܐܬ̈ܐ</l>
<l n="518">ܒܡܚܙܝܼܬܐ ܡܸܬܒܩܝܢܢ.</l>
<l n="519">:ܘܬܡ̇ܢ ܒܐܦ̈ܐ ܓܠܝ̈ܬܐ</l>
<l n="520">ܚܙ̇ܝܢܢ ܠܹܗ ܠܲܩܢܘܿܡܹܗ.</l>
<l n="521">:ܠܵܐ ܗ̄ܘ̣ܵܐ ܠܲܩܢܘܿܡܵܐ ܕܡܸܠܬܼܵܐ</l>
<l n="522">ܗܕܐ ܠܵܐ ܡܵܨܵܝܵܐ ܕܬܸܗܘܹܐ.</l>
<l n="523">:ܐܸܠܵܐ ܠܒܲܪ ܓܢܣܢ ܕܝܼܠܲܢ</l>
<l n="524">ܘܠܪܫܝܼܬܹܗ ܕܟܝܼܢܲܢ.</l>
<l n="525">:ܠܐܠܗܵܐ ܓܹܝܪ ܠܵܐ ܡܵܨܝܵܐ</l>
<l n="526">ܕܢܸܚܙܝܘܗܝ ܡܝܘܵܬܐ ܘܢܚܐ.</l>
<l n="527">:ܘܦܘܠܘܿܣ ܣܵܗܸ̇ܕ ܥܠܗܕܹܐ</l>
<l n="528">ܕܠܵܐ ܚܙܵܝܗܝ ܐ̄ܢܫ ܘܠܵܐ ܚ̇ܙܐ ܠܹܗ.</l>
<l n="529">:ܘܥܲܠܗܵܕܹܐ ܫܩ̣ܠ ܒܲܪܢܫܵܐ</l>
<l n="530">ܘܥܲܒܼܕܹܗ ܨܠܲܡܵܐ ܕܐܝܼܩܵܪܹܗ.</l>
<l n="531">:ܕܢܸܬܒܝܐܘܿܢ ܒܹܗ ܡܝܘ̈ܬܐ</l>
<l n="532">ܚܠܵܦ ܟܣܝܘܬܵܐ ܕܘܝܢܹܗ.</l>
<l n="533">:ܬܘܕܝܼ ܛܵܒܼܵܐ ܠܡܘܗܲܒܼܬܵܟ</l>
<l n="534">ܕܟܼܡܐ ܪܚܡܬܵܝܗܝ ܠܟܼܝܢܲܢ.</l>
<l n="535">:ܘܝܩܪܬܝܗܝ ܒܲܫܒܝܼܚܵܬܵܟ</l>
<l n="536">ܟܕ ܗܘ̤ ܟܝܢܢ ܠܵܐ ܫܘܿܐ.</l>
<l n="537">:ܒܪܫܝܼܬܼܵܐ ܕܡܢܲܢ ܕܫܩܠܬܿ</l>
<l n="538">ܟܠܹܗ ܓܸܢܣܢ ܐܸܬܝܩܲܪ.</l>
<l n="539">ܘܥܡܲܢ ܐܬܚܕܲܢܘ ܐܟ̄ܚܕ: </l>

<pb ed="http://syriaca.org/manuscript/2289" n="f.206v"/>  
<l n="540">ܫܡܲܝܵܐ ܘܐܪܥܵܐ ܘܟܼܠ ܕܒܼܗܘܿܢ.</l>
<l n="541">:ܘܟܲܕ ܛܵܒܼ ܥܸܠܵܚܝܼܢ ܡܸܢܲܢ</l>
<l n="542">ܪ̈ܘܼܚܵܢܹܐ ܒܲܟܝܢܲܝ̈ܗܘܿܢ.</l>
<l n="543">:ܒܲܢ ܝܠܦܘܼܟ ܘܐܘܕܝܘ ܒܲܫܡܵܟ</l>
<l n="544">ܘܥܡܲܢ ܐܟܚܕ ܐܬܚܕܲܬܘ.</l>
<l n="545">:ܒܝܲܕ ܥܹܕܬܵܐ ܠܲܡ ܐܬܓܠܝܲܬ̤</l>
<l n="546">ܚܸܟܼܡܬܹܗ ܟܣܝܼܬܵܐ ܕܒܼܵܪܘܿܝܵܐ.</l>
<l n="547">:ܠܫܘܠܛܢܹ̈ܐ ܕܫܡܝ̈ܬܐ</l>
<l n="548">ܕܣܝܵܐ ܗ̄ܘ̣ܵܬ ܡ̣ܢ ܪܫܝܼܬܼܵܐ.</l>
<l n="549">:ܒܲܢ ܝܠܸܦܘ ܪ̈ܘܚܢܝܹܐ</l>
<l n="550">ܕܐܝܼܬ ܗ̄ܘ̣ ܒܪܵܐ ܠܐܲܒ̣ܵܐ ܘܟܼܣܹܐ.</l>
<l n="551">:ܘܥܲܡܲܢ ܩܲܒܸܿܠܘ ܬܵܘܕܝܼܬܼܵܐ</l>
<l n="552">ܕܪܘܼܚܵܐ ܐܝܼܬܝܵܐ ܗ̄ܘ̣ ܐܲܝܟ ܐܒܼܵܐ.</l>
<l n="553">:ܒܲܢ ܝܠܸܦܘ ܐܵܦ ܒܘܼܕܩܵܐ</l>
<l n="554">ܕܟܝܢܹ̈ܐ ܬܪܹܝܢ ܕܗܘ̤ܘ ܚܲܕ.</l>
<l n="555">:ܕܡܠܬܼܵܐ ܐܝܼܬܝܵܐ ܕܡ̣ܢ ܐܒܐ</l>
<l n="556">ܘܕܒܲܪܢܫܵܐ ܒܲܪ ܓܸܢܣܲܢ.</l>
<l n="557">:ܥܡܲܢ ܩܲܒܠܘܼܗ̇ ܠܝܼܕܲܥܬܐ</l>
<l n="558">ܕܒܡܫܝܼܚܵܐ ܡܬܚܕܬ ܟܠ.</l>
<l n="559">:ܘܒܲܚܪ ܘܪܹ̈ܐ ܕܝܼܠܲܢ ܡܲܓܗܝܢ</l>
<l n="560">ܡ̣ܢ ܫܘܼܥܒܕܵܐ ܕܥܲܡܠܲܝ̈ܗܘܿܢ.</l>
<l n="561">:ܘܐܵܦܗ̤ܝ ܠܲܡ ܒܪܝܼܬܼܵܐ ܥܲܡܲܢ</l>
<l n="562">ܡܬܚܲܪܪܵܐ ܡ̣ܢ ܥܲܒܼܕܘܼܬܼܵܐ.</l>
<l n="563">:ܡܵܐ ܕܡܩܲܒܠܝܼܢ ܦܘܼܪܩܢܵܐ</l>
<l n="564">ܕܡܝܘܬܼܘܼܬܹܗ ܕܟܼܝܢܲܢ.</l>
<l n="565">:ܬܵܘ ܛܥܝ̈ܐ ܦܢܵܘ ܠܐܘܼܪܚܵܐ</l>
<l n="566">ܥܲܕ ܐܝܼܬ ܙܒܼܢܵܐ ܠܦܝܣܵܐ.</l>
<l n="567">:ܕܠܲܢ ܗܘ̣ ܡܣܟ̈ܝܢ ܒܪ̈ܝܵܬܐ</l>
<l n="568">ܕܥܡܢ ܢܩܒ̈ܠܢ ܚܘܼܕܬܵܐ.</l>
<l n="569">:ܠܲܢ ܗ̄ܘ̣ ܚܵܝܪܝܼܢ ܪ̈ܘܚܢܹܐ</l>
<l n="570">ܕܥܲܡܢ ܢܩܢܘܿܢ ܫܘܼܚܠܵܦܵܐ.</l>
<l n="571">:ܘܡܣܟܝܼܢ ܠܹܗ ܠܦܘܪܩܢܵܐ</l>
<l n="572">ܐܲܝܟ ܫܘܘܕܝܹܗ ܕܥܵܒܼܘܿܕܵܐ.</l>
<l n="573">:ܚܘܒܵܐ ܕܪ̈ܚܡܲܝ ܝܘܠܦܢܵܐ</l>
<l n="574">ܐܥܝܪܢܝ ܕܐܸܡ̣ܪ ܗܠܹܝܢ.</l>
<l n="575">:ܘܛܢܢܐ ܕܐܝܠܹܝܢ ܕܐܲܡܪܲܚܘ</l>
<l n="576">ܥܨܢܝ ܕܐܦܪܫ ܠܟܼܝ̈ܢܹܐ.</l>
<l n="577">:ܘܟܲܕ ܛܵܒܼ ܦܪܫ̇ܬ ܠܟܼܝ̈ܢܹܐ</l>
<l n="578">ܫܒܚ̈ܬܐ ܡ̣ܢ ܡܟ̈ܬܐ.</l>
<l n="579">:ܒܬܘܕܝܼܬܝ ܣܕܩܵܐ ܠܐ ܥܒܲܕܬ</l>
<l n="580">ܕܒܚܲܕ ܗ̄ܘ̣ ܒܪܐ ܡܘܕܹܐ ܐ̄ܢܵܐ.</l>
<l n="581">:ܚܕܵܐ ܡܪܘܬܼܵܐ ܡܗܝܡܸܢ ܐ̄ܢܵܐ</l>
<l n="582">ܘܚܲܕ ܫܘܼܠܛܢܵܐ ܝ̇ܕܥ ܐ̄ܢܵܐ.</l>
<l n="583">:ܟܕ ܣܓ̇ܕ ܐ̄ܢܵܐ ܫܲܘܝܵܐܝܼܬ</l>
<l n="584">ܠܡܸܠܬܐ ܘܥܘܼܡܪܐ ܕܓܼܒܐ ܠܹܗ.</l>
<l n="585">:ܡܘܕܐ ܐ̄ܢܐ ܒܡܲܠܟܵܐ ܕܠܒܸܫ</l>
<l n="586">ܐܪ̈ܓܘܢܹܐ ܕܦܓܼܪܹܗ ܕܐܵܕܵܡ.</l>
<l n="587">:ܘܣܓܸܕ ܐ̄ܢܵܐ ܠܡܵܪܵܐ ܕܐܵܘܕܲܒ</l>
<l n="588">ܠܟܝܢܲܢ ܥܲܡ ܪܲܒܘܼܬܹܗ.</l>
<l n="589">:ܦܪܫ̇ܬ ܗܠܝܹܢ ܡ̣ܢ ܗܵܠܹܝܢ</l>
<l n="590">ܠܵܐ ܗ̄ܘ̣ܵܐ ܒܦܘܼܠܓܼ ܪܸܥܝܢܐ.</l>
<l n="591">:ܐܸܠܵܐ ܕܠܵܐ ܢܪܢܘܢ ܣܟ̈ܐܐ</l>
<l n="592">ܕܒܼܪܐ ܒܪܝܬܐ ܗ̄ܘ̣ ܐܲܝܟ ܕܐܣܒܪܘ.</l>
<l n="593">:ܗܠܹܝܢ ܕܐܘܪܟܼܘ ܡܠܲܝ̈ܗܘܿܢ</l>
<l n="594">ܘܬܚܬܝܼܘ ܠܐܝܼܬܝܵܐ ܠܫܝ̈ܛܬܼܵܐ.</l>
<l n="595">:ܘܛܠ̣ܡܘ ܠܟܹܝܢܐ ܕܝܼܠܲܢ</l>
<l n="596">ܡ̣ܢ ܐܝܼܩܵܪܵܐ ܕܢܵܣܘܿܒܹܗ.</l>
<l n="597">:ܟܪܝܼܗܝܼܢ ܓܹܝܪ ܚܘܼܫܵܒܲܝ̈ܗܘܿܢ</l>
<l n="598">ܡܣܝܣܝܼܢ ܪ̈ܥܝܵܢܲܝܗܘܿܢ.</l>
<l n="599">ܘܠܵܐ ܡܩܒܠܝܼܢ ܡܸܠܲܝ ܩܘܼܫܬܼܵܐ</l>
<l n="600">ܕܥܘܪܘ ܬܐܪܬܗܘܢ ܒܚܛܝܼܬܼܵܐ.</l>
<l n="601">:ܠܵܐ ܣܦܩܝܢ ܠܓܡܝܼܪܘܼܬܼܵܐ</l>
<l n="602">ܕܫܒܼܪ̈ܝܢ ܣܓܼܝ ܠܝܼܕܲܥܬܐ.</l>
<l n="603">:ܘܐܲܝܟ ܝܠܘ̈ܕܐ ܡܬܚܬܚܬܝܢ</l>
<l n="604">ܠܡܐܟܘܠܬܐ ܒܣܪܢܝܵܬܐ.</l>
<l n="605">:ܣܡܘ ܫܬܐܣܬܐ ܕܡܠܲܝ̈ܗܘܿܢ</l>
<l n="606">ܥܲܠ ܚܠܐ ܘܠܵܐ ܬܐܒܝܢܘ.</l>
<l n="607">:ܫܘܪܝܼܘ ܒܢܝܢ ܒܢܝܵܢܵܐ</l>
<l n="608">ܥܡܝܼܪܐ ܘܚܒܿܬܐ ܠܝܩܘܢܵܐ.</l>
<l n="609">:ܪܘܝܢ ܒܚܣܡܵܐ ܩܵܛܘܿܠܵܐ</l>
<l n="610">ܠܘܼܩܒܼܵܠ ܣܦܪܹ̈ܐ ܩܲܕ̈ܝܼܫܹܐ.</l>
<l n="611">:ܘܡܟܣܝܢ ܠܗ̇ ܠܣܢܐܢܗܘܢ</l>
<l n="612">ܒܫܸܡ ܐܲܠܗܵܐ ܕܥܛܝܼܦܝܢ.</l>
<l n="613">:ܦܫܝܼܛܹ̈ܐ ܠܲܡ ܕܠܵܐ ܒܘܼܝܵܢܵܐ</l>
<l n="614">ܕܒܝܼܪܝܼܢ ܒܬܲܪ ܡܸܠܲܝ̈ܗܘܿܢ.</l>
<l n="615">:ܘܫܒܩܘܼܗ̇ ܠܐܘܼܪܚܵܐ ܕܟܹܐܢܘܼܬܼܵܐ</l>
<l n="616">ܘܗܵܐ ܛܵܥܝܼܢ ܒܬܲܪ ܙܹܐܦܵܐ.</l>
<l n="617">:ܫܪܪܐ ܕܢܗܝܼܪ ܡ̣ܢ ܫܸܡܫܵܐ</l>
<l n="618">ܚܸܫܘܟ ܗ̄ܘ̣ ܠܪܸ̈ܥܝܢܲܝܗܘܿܢ.</l>
<l n="619">ܘܬܪܝܨܐ ܠܗܘܢ ܡܘܕܝܬܐ.</l>
<l n="620">ܒܙܐܦܵܐ ܠܠܝܐ ܚܸܫܘܿܕܼܵܐ.</l>
<l n="621">:ܗܝܡܢܘܼܬܼܵܐ ܐܸܘܩܝܼܢܵܐ</l>
<l n="622">ܕܐܲܚܝܼܕܵܐ ܐܸܠܦܵܐ ܕܥܕܬܵܐ.</l>
<l n="623">:ܫܒܩܘܼܗ̇ ܣܲܟܼܠܹܐ ܘܐܬܛܒܲܥܘ</l>
<l n="624">ܒܒܥܬܐ ܐܲܝܟ ܕܒܝܲܡܵܐ.</l>
<l n="625">:ܢܒܼܥܐ ܚܠܝܵܐ ܕܝܘܼܠܦܢܵܐ</l>
<l n="626">:ܕܟܸܢܹ̈ܐ ܒܫܩܝܹܗ ܐܬܪܒܝܼܘ</l>
<l n="627">:ܓܥ̣ܨܘ ܡܸܢܹܗ ܐܝܟ ܡܲܪܝܼܪ</l>
<l n="628">ܘܗܢܝܼ ܠܗܘܿܢ ܫܸܩܝܹܗ ܕܒܝܪܫܵܐ.</l>
<l n="629">:ܟܪܝܼܗܝܼܢ ܘܪܡܝܢ ܒܐܫܬܐ</l>
<l n="630">:ܒܪܥܝܵܢܵܐ ܚܠܵܦ ܗܕܡܹ̈ܐ</l>
<l n="631">:ܘܲܚܬܝܼܪܝܼܢ ܐܲܝܟ ܫܲܪܝܼܪܹ̈ܐ</l>
<l n="632">ܘܠܵܐ ܪܓܼܝܼܫܝܼܢ ܕܟܼܡܵܐ ܢܣܝܼܣܝܼܢ.</l>
<l n="633">:ܙܩܝܼܦܝܼܢ ܠܘܼܩܵܒܼܵܠ ܟܹܐܢܘܼܬܼܵܐ</l>
<l n="634">ܐܝܟ ܛܢܢ̈ܐ ܕܢܵܡܘܿܣܵܐ. </l>

<pb ed="http://syriaca.org/manuscript/2289" n="f.207r"/>  
<l n="635">:ܘܠܒܝܼܫܵܐ ܠܗܘܿܢ ܪܵܡܘܼܬܼܵܐ</l>
<l n="636">ܐܲܝܟ ܬܒܥܹ̈ܐ ܕܘܠܝܼܬܼܵܐ.</l>
<l n="637">:ܥܕܟܹܝܠ ܠܐ ܗܘ̤ܵܘ ܬܲܠܡܝܼܕܹ̈ܐ</l>
<l n="638">ܘܠܵܐ ܬܐܗܓܝܘܼ ܒܲܟܼܬ̈ܒܹܐ.</l>
<l n="639">:ܘܒܚܘܼܨܦܵܐ ܕܪܸ̈ܥܝܵܢܲܝܗܘܿܢ</l>
<l n="640">ܨܵܒܝܼܢ ܕܢܗܘܘܿܢ ܪ̈ܲܒܵܢܹܐ.</l>
<l n="641">:ܬܵܘ ܐܫܬܥܒܲܕܘ ܠܲܫܪܵܪܵܐ</l>
<l n="642">ܚܪ̈ܚܐ ܘܝܼܠܦܘ ܩܘܼܫܬܐ.</l>
<l n="643">:ܘܐܲܢܝܼܚܘ ܡܸܢܟܘܢ ܩܲܫܝܘܼܬܼܵܐ</l>
<l n="644">ܘܣܒܼܘ ܢܝܼܪܵܐ ܕܡܲܟܝܼܟܘܼܬܼܵܐ.</l>
<l n="645">:ܠܵܘ ܒܚܣܡܵܐ ܨ̇ܒܐ ܐ̄ܢܐ</l>
<l n="646">ܕܐܣܬܘܿܪ ܒܸܢܝܵܢ ܡܸܠܲܝ̈ܗܘܿܢ.</l>
<l n="647">:ܐܸܠܵܐ ܕܐܸܦܢܹܐ ܐܸܢ ܡܵܨܝܵܐ</l>
<l n="648">ܠ̄ܪ̈ܥܝܢܲܝܟܘܿܢ ܨܝܕ ܩܘܼܫܬܼܵܐ.</l>
<l n="649">:ܕܬܸܐܠܦܘܿܢ ܓܹܝܪ ܗܸܕܝܘܿܛܝܼܢ ܐ̄ܢܬܘܿܢ</l>
<l n="650">ܘܠܡܠܦܘܼ ܨܵܒܼܝܢ ܐܢܬܘܿܢ.</l>
<l n="651">:ܘܐܝܢܵܐ ܕܡܠܸܦ ܒܓܼܵܘ ܥܕܬܵܐ</l>
<l n="652">ܚܫܲܒܬܘܼܢܵܝܗܝ ܐܝܟ ܢܘܼܟܼܪܝܵܐ.</l>
<l n="653">ܛܠܲܡܬܘܼܢܗ̇ ܠܲܢܒܼܝܼܘܼܬܼܵܐ.</l>
<l n="654">ܘܐܣܠܝܬܘܿܢ ܡܠܲܝ̈ ܪܘܼܚܵܐ.</l>
<l n="655">:ܘܒܩܠܬܘܿܢ ܒܸܕܝܵܐ ܚܲܕܬܵܐ</l>
<l n="656">ܡ̣ܢ ܡܠܦܢܹ̈ܐ ܗܕܝܘ̈ܛܹܐ.</l>
<l n="657">:ܘܗܪܟܵܐ ܫܠܡܬ̤ ܒܥ̇ܒܕܐ</l>
<l n="658">ܗ̇ܝ ܕܟܬܝܼܒܼܵܐ ܒܲܣܒܪܬܵܐ.</l>
<l n="659">:ܕܣܡܝܵܐ ܠܣܡܝܵܐ ܐܸܢ ܢܵܓܕ</l>
<l n="660">ܫܘܼܠܵܡ ܐܘܼܪܚܹܗ ܓܘܡܨܵܐ ܗ̄ܝ̣.</l>
<l n="661">:ܒܡܢܐ ܡܫܚܠܦ ܡ̣ܢ ܣܲܡܝܵܐ</l>
<l n="662">ܗ̇ܘ ܕܣܡܐ ܡ̣ܢ ܝܼܕܥܬܼܵܐ.</l>
<l n="663">:ܕ[...]ܕ ܗ̄ܘ̣ ܫܪܵܪܵܐ ܠܵܐ ܝ̇ܕܥ</l>
<l n="664">ܡܫܬܘܕܐ ܕܡܠܸܦ ܚܲܒܼܪ̈ܵܘܗܝ.</l>
<l n="665">:ܟܪܝܗܵܐ ܕܛܒܝܼܥ ܒܐܫܬܵܐ</l>
<l n="666">ܒܦܓܼܪܐ ܘܢܦܫܵܐ ܫܲܘܝܵܐܝܼܬ.</l>
<l n="667">:ܗܵܐ ܡܫܬܘܕܹܐ ܚܘܼܠܡܢܵܐ</l>
<l n="668">ܠܓܘܼܫܡܹ̈ܐ ܢܣܝܼܣܲܝ̈ ܒܚܛܝܼܬܼܵܐ.</l>
<l n="669">:ܠܵܐ ܬܸܣܥܘܿܪ ܨܒܼܝܵܢ ܢܲܦܫܵܟ</l>
<l n="670">ܣܟܼܠܵܐ ܕܠܵܐ ܩܢܹܐ ܒܘܼܝܵܢܵܐ.</l>
<l n="671">:ܡܟܟ ܩܲܠܝܼܠ ܪܸܥܝܵܢܟ</l>
<l n="672">ܘܫܡ݂ܲܥ ܡ̈ܠܐ ܕܟܬܒܹ̈ܐ.</l>
<l n="673">:ܢܒܼܥܵܐ ܗ̄ܘ̣ ܚܲܠܝܵܐ ܝܘܼܠܦܢܵܐ</l>
<l n="674">ܕܝ̇ܗܒ ܚܲܝܹ̈ܐ ܠܫܵܡܘܿܥܵܘ̈ܗܝ.</l>
<l n="675">:ܘܢܘܼܗܪܵܬ ܕܡܲܦܢܹܐ ܢܦܫܬ̈ܐ</l>
<l n="676">ܠܐܘܼܪܚܵܐ ܫܘܼܝܵܬܵܐ ܕܟܹܐܢܘܼܬܼܵܐ.</l>
<l n="677">:ܠܵܘ ܕܐܫܬܒܗܲܪ ܨܒ̇ܐ ܐ̄ܢܐ</l>
<l n="678">:ܒܝܲܕ ܗܠܹܝܢ ܕܬܢ̇ܬܼ ܘܐܸܡ̇ܪܬ</l>
<l n="679">:ܣܗܕܵܐ  ܠܡܸܠܬܝ ܩ̇ܪܐ ܐ̄ܢܵܐ</l>
<l n="680">ܫܪܪܐ ܕܠܗܘ̤ ܡܝܲܩܲܪ ܐ̄ܢܐ.</l>
<l n="681">:ܠܵܘ ܕܐܬܪܘܪܒܼ ܒܥ̇ܢܐ</l>
<l n="682">ܥܲܠ ܗܕܡ̈ܐ ܕܟܢܘܬܝ̈.</l>
<l n="683">:ܕܗܕܡܵܐ ܐ̄ܢܵܐ ܡ̣ܢ ܓܘܫܡܵܐ</l>
<l n="684">ܘܒܟܐ ܒܲܝ̈ܗܘܿܢ ܚܐܹ̇ܫ ܐ̄ܢܵܐ.</l>
<l n="685">:ܘܗܕܐ ܦܐܝܵܐ ܠܝܕܘ̈ܥܹܐ</l>
<l n="686">:ܕܒܼܗܵܢ ܛܟܼܣܵܐ ܢܸܬܕܡܘܿܢ</l>
<l n="687">ܚܕܘܣܪܢܵܐ ܕܚܲܕ ܗܲܕܵܡܵܐ.</l>
<l n="688">:ܕܟܠܹܗ ܓܘܼܫܡܵܐ ܢܣܝܼܡܘܼܬܵܝܗܝ</l>
<l n="689">:ܡܫܝܼܚܵܐ ܪܫܵܐ ܕܗܕ̈ܡܹܐ</l>
<l n="690">ܚܲܕ ܓܘܼܫܡܵܐ ܥܲܒܼܕܗ̇ ܠܥܹܕܬܹܗ.</l>
<l n="691">:ܘܒܣܪ ܥܲܠ ܡܵܘܬܼܵܐ ܕܙܒܼܢܵܐ</l>
<l n="692">ܡܛܠ ܚܘܼܒܵܐ ܕܢܣܘܿܒܹܗ.[ܐܘ ܕܗܕܡܵܘ̈ܗܝ.]</l>
<l n="693">:ܗܵܐ ܐܣܝܵܐ ܕܝ̇ܕܥ ܚܲܫܹ̈ܐ</l>
<l n="694">ܕܟܣܝ̈ܬܐ ܘܕܓܠܒܝ̈ܬܐ.</l>
<l n="695">:ܟܪ̈ܝܼܗܹܐ ܬܵܘ ܣܒܼܘ ܚܘܼܠܡܵܢܵܐ</l>
<l n="696">ܕܠܵܐ ܬܡܘܬܘܢ ܒܚܛܗܲܝ̈ܟܘܿܢ.</l>
<l n="697">:ܐܬܬܥܝܼܪܘ ܕܡܟܝ̈ ܒܲܚܛܝܼܬܵܐ</l>
<l n="698">ܘܫܕܵܘ ܝܘܼܩܪܵܐ ܕܚܵܘܒܲܝ̈ܟܘܿܢ.</l>
<l n="699">:ܕܗܵܐ ܩܪܒ ܠܹܗ ܨܦܪܐ ܕܡܥܝܼܪ</l>
<l n="700">ܕܡܟ̈ܐ ܡ̣ܢ ܫܸܢܬܹܗ ܕܡܵܘܬܼܵܐ.</l>
<l n="701">:ܟܪ̈ܝܗܹܐ ܕܐܓܪܘ ܒܐܫܬܐ</l>
<l n="702">:ܕܟܘܪ̈ܗ ܢܹܐ ܟܣܝ̈ܐ ܕܢܲܦܫܵܐ</l>
<l n="703">:ܗܵܐ ܪ̈ܚܡܐ ܣܡܐ ܕܡܓ</l>
<l n="704">ܕܡܲܐܣܝܼܢ ܦܓܼܪܹ̈ܐ ܡܦܫ̈ܬܐ.</l>
<l n="705">:ܒܝܬܝ̈ܐ ܕܛܥ̣ܘ ܡܢܦ̣ܩܘ</l>
<l n="706">ܦܢܘ ܐܘܼܪܚܵܐ ܥܲܕ ܚܝܢ ܐ̄ܢܬܘܿܢ.</l>
<l n="707">:ܘܠܵܐ ܬܬܟܠܘܿܢ ܥܲܠܗܕܹܐ</l>
<l n="708">ܕܒܫܡܵܐ ܩܪܹܝܢ ܐ̄ܢܬܘܬ ܒܲܝܬ̈ܝܹܐ.</l>
<l n="709">:ܡ̇ܢ ܓܹܝܪ ܝܿܬܪ ܚܲܛܝܵܐ</l>
<l n="710">ܕܒܫܸܡ ܟܹܐܢܵܐ ܢܸܫܬܲܡܗ̇.</l>
<l n="711">:ܕܫܡܵܐ ܫܐܝܼܠܵܐ ܩܘܼܛܪܓܼܐ ܗ̄ܘ̣</l>
<l n="712">:ܟܲܕ ܪ̣̈ܚܝܩ ܡ̣ܢ ܣܘܼܥܪ̈ܢܹܐ</l>
<l n="713">:ܡ̇ܢ ܐܘܬܪܬܹܗ ܠܲܝܗܘܕܵܐ</l>
<l n="714">ܫܠܝܼܚܘܼܵܬܐ ܕܩܢ̣ܵܐ ܒܲܫܘܥܵܐ.</l>
<l n="715">:ܘܡ̇ܢ ܐܬܥܕܲܪ ܡܢ ܚܲܝܠܵܐ</l>
<l n="716">ܕܐ̄ܪܙܐ ܕܦܓܼܪܐ ܕܡܲܚܹܐ ܟܠ.</l>
<l n="717">:ܕܠܵܐ ܬܪܸܨ ܗ̄ܘ̣ܵܐ ܬܪܥܝܼܬܹܗ</l>
<l n="718">ܗܘ̤ܵܐ ܢܘܟܼܪܝܐ ܠܲܓܼܒܝܼܬܹܗ.</l>
<l n="719">:ܘܟܼܠܵܐ ܫܚܠܦ ܨܒܼܝܢܹܗ</l>
<l n="720">ܩܲܛܠܹܗ ܚܣܡܵܐ ܚܠܦ ܣܲܝܦܵܐ.</l>
<l n="721">:ܠܐ ܢܸܫܬܒܗܲܪ ܒܲܫܡܗܹ̈ܐ</l>
<l n="722">ܐܠܵܐ ܢܩܪܘܿܒܼ ܠܲܥܒܼܕ̈̇ܐ.</l>
<l n="723">:ܕܥܒ̇ܕܐ ܡܨܐ ܕܢܙܕܸܩ</l>
<l n="724">ܐܵܦ ܠܐܝܢܵܐ ܕܪܚܝܼܩ ܒܲܫܡܵܐ. </l>

<pb ed="http://syriaca.org/manuscript/2289" n="f.207v"/>  
<l n="725">:ܬܵܘ ܛܥܝܼ̈ܐ ܐܬܓܘܪܘܣܘ</l>
<l n="726">ܒܐܘܩܝܢܵܐ ܕܦܓܪܗ ܕܡܵܪ̈ܲܝܢ.</l>
<l n="727">:ܕܡܨܐ ܕܒܠܒܸܘܟ ܢܦܫ̈ܬܢ</l>
<l n="728">ܒܣܒܼܪܵܐ ܡܲܥܸܠ ܠܫܡܝܵܐ.</l>
<l n="729">:ܕܠܵܐ ܡܬܦܪܥܵܐ ܒܥܒ̈̇ܕܐ</l>
<l n="730">ܡܘܗܒܼܬܵܐ ܕܠܘܵܬ ܓܸܢܣܢ.</l>
<l n="731">:ܢܦܪܘܿܥ ܩܘܼܒ̣ܵܠ ܛܲܝܒܘܼܬܼܵܐ</l>
<l n="732">ܬܘܕܝܼܬܼܵܐ ܕܠܵܐ ܦܘܼܠܵܓܐ܀</l>
                </div2>
            </div1>
        </body>
    </text>
</TEI>
