<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8535">On John the
                    Baptist (Memra 7) - <foreign>ܥܲܠ ܡܵܪܝ ܝܘܿܚܲܢܵܢ ܡܲܥܡܕܵܢ̇ܐ</foreign></title>
                <!-- Insert titles and add work # -->
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                                            <placeName>Jean and Alexander Heard Library System, Vanderbilt
                            University, Nashville, Tennessee, USA</placeName>
                    </pubPlace>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/33</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-03-03" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div1 type="part" n="7">
                <head>
                    <title>On John the Baptist (Memra 7)</title>
                </head>
                <head xml:lang="syr">
                    <title xml:lang="syr">ܥܲܠ ܡܵܪܝ ܝܘܿܚܲܢܵܢ ܡܲܥܡܕܵܢ̇ܐ</title>
                </head>
                <div2 type="rubric" xml:lang="syr">
                <pb ed="http://syriaca.org/manuscript/2289" n="f.37v"/>
                    <l>ܡܸܐܡܪܵܐ: ܘ܀ ܕܡܵܪܝ ܝܘܿܚܲܢܵܢ܀</l>
                    <l>:ܕܝܼܠܹܗ ܟܲܕ ܕܝܼܠܹܗ ܡܸܐܪܵܐ ܕܫܬܿܐ</l>
                    <l>ܕܡܵܪܝ ܝܘܿܚܲܢܵܢ ܡܲܥܡܕܵܢ̇ܐ܀</l>
                    <l>:ܥܘܼܢܵܝܵܐ</l>
                    <l>:ܫܘܼܒ̣ܚܵܐ ܠܗܵܘ̇ ܕܲܓܠܵܐ ܐ̄ܪܙܵܐ ܕܨܒܼܝܵܢܹܗ ܠܪܵܚܡܵܐ ܕܨܒܼܝܵܢܹܗ</l>
                    <l>ܐܲܝܲܝ̈܀</l>
                </div2>
                <div2 type="text" xml:lang="syr">
                <pb ed="http://syriaca.org/manuscript/2289" n="f.38r"/>
                
                    <l n="4">ܥܕܲܡܵܐ ܕܲܙܟܼܵܐ ܘܚܲܕܼ ܙܲܟܝܵܐ ܙܲܟܲܝ ܐܸܢܘܿܢ.</l>
                    <l n="5">:ܒܦܸܨܬܼܵܐ ܕܥܲܡ̈ܠܹܐ ܕܲܣܬܝܼܪ̈ܵܬܼܵܐ ܡܸܬܼܦܲܫܘܼܝܢ ܗ̄ܘ̣ܵܘ</l>
                    <l n="6">ܥܕܲܡܵܐ ܕܐܸܝܬܼܵܐ ܫܪܵܪܵܐ ܠܓܸܠܝܵܐ ܘܐܲܢܝܼܚ ܐܸܢܘܿܢ.</l>
                    <l n="7">:ܒܗܸܪܓܿܐ ܕܣܲܒܼܪܵܐ ܕܥܲܠ ܗܢ ܣܲܒܼܪܵܐ ܡܸܬܼܗ̣ܓܝܢ ܗ̄ܘ̣ܵܘ</l>
                    <l n="8">ܥܕܲܡܵܐ ܕܓܼܵܫܘܼܗܝ ܒܪܸ̈ܓܼܫܹܐ ܓܲܠܝ̈ܐ ܘܟܸܢ ܐܸܬܼܒܲܝܲܐܘ.</l>
                    <l n="9">:ܒܟܼܠ ܐܸܣܟܹܿܝܡܝܼ̈ܢ ܡܸܬܼܝܲܐܒܼܝܼܢ ܗ̄ܘ̣ܵܘ ܠܗܕ ܐܕܲܗܘ̤ܵܬܼ</l>
                    <l n="10">ܥܕܡܐ ܕܗܘܸܬ ܘܟܢ ܢܵܚ̣ܝ ܪܗܛܵܐ ܕܐܓܼܘ̈ܢܲܝܗܘܿܢ.</l>
                    <l n="11">:ܡ̣ܢ ܚܕ ܠܐܚܪܝܼܢ ܝܲܒܿܘܼܗܝ ܠܣܲܒܼܪܵܐ ܕܡܘܠܟܝ̈ܗܘܿܢ</l>
                    <l n="12">ܥܕܡܐ ܕܣܝܟܹܗ ܚܲܕ ܓܸܠܝܢܐ ܕܥܠ ܚܲܕ ܟܹܐܢܵܐ.</l>
                    <l n="13">:ܚܲܕ ܓܸܠܝܵܢܐ ܣܲܝܸܟ ܐܸܢܘܿܢ ܠܓܸܠܝܵܢܲܘ̈ܗܢ</l>
                    <l n="14">ܘܣܵܗܸ̈ܕ ܩܠܐ ܕܐܲܢܚ̣ܝ ܩܵܠܵܐ ܕܓܸܠܝܵܢܝ̈ܗܘܿܢ.</l>
                    <l n="15">:ܡ̣ܢ ܒܲܪܬܼ ܩܵܠܵܐ ܫܲܡܗܘܼܗ̇ ܠܗܵܕܹܐ ܒܩܵܠܵܐ ܓܲܐܝܵܐ</l>
                    <l n="16">ܕܲܒܼܝܘܿܚܲܒܵܢ ܫܠܸܡܘ ܓܸܠܝ̈ܢܹܐ ܕܲܢܒܼܝܼܘܼܬܼܵܐ.</l>
                    <l n="17">:ܐܘܿܪܝܬܐ ܠܲܡ ܘܐܪܵܙ ܓܸܠܝ̈ܢܐ ܕܲܢܒܼܝܼܘܼܬܼܵܐ</l>
                    <l n="18">ܒܲܝܕܼ ܝܘܿܚܲܢܵܢ ܫܩ݂ܲܠܘ ܫܘܼܠܵܡܵܐ ܕܒܼܘܼܕܩܲܝ̈ܗܘܿܢ.</l>
                    <l n="19">:ܝܲܠܕܗ ܫܠܝܗ ܠܪܗܛܵܐ ܕܐܪ̈ܙܐ ܘܲܕܼ ܦܠܐܬܼ̈ܐ</l>
                    <l n="20">ܘܓܼܠ̣ܐ ܘܒܲܕܸܩ ܐܪܙ ܒܘܼܕܩܐ ܪܘܼܚܵܢܵܝܵܐ.</l>
                    <l n="21">:ܒܝܲܠܕܹܗ ܕܟܹܐܢܵܐ ܓܠܵܬ̤ ܛܲܝܒܿܘܬܼܵܐ ܚܹܝܠ ܛܵܒܼܘܼܬܹܗ</l>
                    <l n="22">ܘܕܼܪܫܲܬ̤ ܐܘܼܪܚܵܐ ܕܢܸܪܕܘܢ ܐܢܫ̈ܐ ܠܘܲܥܕ ܕܚܲܝܹ̈ܐ.</l>
                    <l n="23">:ܐܲܝܟ ܗܲܕܝܼܵܠܐ ܗܘ̤ ܒܲܪ ܥܲܒܪܵܐ ܠܥܲܩܪܘܼܬܼ ܐ̄ܢܵܫ̈ܐ</l>
                    <l n="24">ܘܫܲܪܝܼܘ ܡܦܪܝܢ ܦܹܐܪܹ̈ܐ ܕܫܘܼܒܼܚܵܐ ܠܢܸܩ ܒܵܪܘܿܝܵܐ.</l>
                    <l n="25">:ܪܘܼܚ ܓܸܠܝܢܐ ܓܠ̣ܐ ܠܹܗ ܠܲܐܒܼܘܼܗܝ ܐܪܵܙ ܟܲܣܝ̈ܬܼܵܐ</l>
                    <l n="26">ܘܐܵܘܕܝܼ ܘܐܸܡ݂ܲܪ ܒܪܝܼܟ ܒܵܪܘܿܝܵܐ ܕܲܣܥܲܪ ܥܲܡܹܗ.</l>
                    <l n="27">:ܪܘܼܚܵܐ ܚܲܟܼܡܸܗ ܠܟܼܵܗܢܵܐ ܙܲܗܝܵܐ ܒܲܪ ܥܸܒܼܪ̈ܵܝܹܐ</l>
                    <l n="28">ܘܓܼܠ̣ܵܐ ܘܚܵܘܝܼ ܕܲܩܪܸܒܼ ܙܒܼܢܵܐ ܕܦܘܼܪܩܵܢ ܐ̄ܢܫܵܐ.</l>
                    <l n="29">:ܒܩܲܪܢܵܐ ܕܡܢܹܗ ܠܦܘܼܪܩܵܢ ܐ̄̈ܢܫܐ ܕܐܸܬܼܒܕܩ ܠܹܗ</l>
                    <l n="30">ܕܒܼܵܗ̇ ܡܸܬܿܕܲܩܪܝܼܢ ܫܹܐܕܹ̈ܐ ܛܲܡܐܹ̈ܐ ܕܕܲܩܪܘܼܗܝ ܠܓܸܢܣܲܢ.</l>
                    <l n="31">:ܒܥܸܠܲܬܼܝܲܠܕܗ ܓܠ̣ܐ ܠܲܢ ܐ̄ܪܙܵܐ ܕܦܘܼܪܒܵܢ ܚܲܝܲܝ̈ܢ</l>
                    <l n="32">[ܝܣܝܼܪ...] ܓܠ̣ܵܐ ܠܲܢ ܐ̄ܪܵܙܵܐ ܕܦܘܼܪܩܵܢ ܚܲܝ̈ܢ ܒܡܵܪܵܐ ܕܟܼܠܵܐ.</l>
                    <l n="33">ܘܟܲܢܹܝܗ ܠܲܒܼܪܹܗ ܚܢܵܢܵܐ ܚܵܐܸܢ ܠܲܕ ܚܲܝܵܒܼܝܼ̈ܢ</l>
                    <l n="34">:ܫܸܡ ܝܼܘܿܚܲܢܵܢ ܫܡܵܐ ܕܚܢܵܢܵܐ ܕܚܵܐܸ̇ܢ ܐܢܫ̈ܐ</l>
                    <l n="35">ܘܐܝܼܙܓܲܕܘܼܬܹܗ ܨܵܝܪܵܐ ܨܲܠܡܵܐ ܕܲܡܸܠܟ ܡܲܠܟܹ̈ܐ.</l>
                    <l n="36">:ܐܲܝܟ ܐܝܼܙܓܲܕܵܐ ܢܦ̣ܩ ܟܵܪܘܿܙܵܐ ܩܕܼܵܡ ܗܵܘ̇ ܕܐܵܬܹ̇ܐ</l>
                    <l n="37">ܘܚܵܘܝܹܗ ܠܕܸܢܚܹܗ ܠܲܫܡܝܢܹ̈ܐ ܘܠܐ ܪ̈ܥܢܝܐ.</l>
                    <l n="38">:ܠܒܲܪ ܡ̣ܢ ܛܲܟܼܣܐ ܚܙ̣̰ܩ ܒܲܫܒܼܝܠܐ ܕܟܼܵܪܘܿܙܘܼܬܼܵܐ</l>
                    <l n="39">ܘܟܕܼ ܝܲܠܘܕܐ ܗ̄ܘ̣ ܫܲܪܝܼ ܒܥܲܡ̈ܠܹܐ ܕܲܓܼܡܝܼܪܘܼܬܼܵܐ.</l>
                    <l n="40">:ܐܹܝܘ ܠܲܓܼܡܝܼܪܵܐ ܕܟܲܕܼ ܠܵܐ ܓܡܝܼܪ ܗ̄ܘ̣ ܒܪܸ̈ܓܼܫܝ ܦܲܓܼܪܵܐ</l>
                    <l n="41">ܕܓܲܡܪܹܗ ܪܘܼܚܵܐ ܠܐܝܼܙ ܓܲܕܘܼܬܼܵܐ ܕܲܩܕܼܵܡ ܡܲܠܟܿܐ.</l>
                    <l n="42">:ܐܸ̇ܘ ܠܠܵܐ ܪܕܝܐ ܕܟܕ ܠܵܐ ܪܕܐ ܗ̄ܘ̣ܵܐ ܒܗܪ ܕܣܸܦܪܹ̈ܐ</l>
                    <l n="43">ܚܲܟܸܿܡ ܗܵܘ ܢܹܗ ܠܲܡܚܲܟܿܡܵܢܹ̈ܐ ܘܒܪ̈ܝܲܝ ܣܸܦܪܹ̈ܐ.</l>
                    <l n="44">:ܐܸܝܘ ܠܕܲܩܢܹܐ ܗܘ̣ܵܐ ܡܫܘܿܚܬܼܵܐ ܕܥܘ̤̈ܠܐ ܠܵܐܝܕܘ̈ܥܐ</l>
                    <l n="45">ܕܐܲܩܢܝܼ ܛܲܥܡܵܐ ܕܡܗܵܢܘܼܬܼܵܐ ܠܟܼܠ ܡܘܼܫܚ̈ܵܬܐ.</l>
                    <l n="46">:ܐܸܝܘ ܝܘܿܚܲܢܵܢ ܒܛܝܼܢ ܒܲܟܼܝܵܢܵܐ ܕܠܵܐ ܒܲܟܼܝܵܢܵܐ</l>
                    <l n="47">ܕܗܘ̤ ܒܛܢܵܟ ܡܲܟܼܪܸܙ ܒܛܢܐ ܕܠܐ ܙܘܼܘܵܓܼܵܐ.</l>
                    <l n="48">:ܕܠܵܐ ܙܘܼܘܵܓܼܵܐ ܒܛܝܼܢ ܗܘ̣ܐ ܡܐܟܿܐ ܕܐܢ̄ܬ ܐܝܼܙܓܼܕܹܗ</l>
                    <l n="49">ܘܲܕܼܠܵܐ ܛܲܟܼܣܵܐ ܓܠܲܝܬܿܝܗܝ ܠܛܲܟܼܣܵܐ ܒܟܼܪܣܵܐ ܕܐܸܡܵܟ.</l>
                    <l n="50">:ܒܟܲܪܣܵܐ ܕܐܸܡܵܟ ܚܙܝܬܿܗ̇ ܠܐܡܗ ܕܡܠܟ ܡܲܠܟܹ̈ܐ</l>
                    <l n="51">ܘܲܓܠܲܝܬܿ ܠܐܸܡܵܟ ܕܬܸܒܪܹܝܗ̇ ܠܐܸܡܹܗ ܐܸܡܵܐ ܕܡܵܪ̈ܐ.</l>
                    <l n="52">:ܐܡܵܐ ܕܡܪܵܐ ܩܪܬܗ̇ ܐܸܡܟ ܠܡܲܪܝܲܡ [...]ܗ</l>
                    <l n="53">ܘܦܸܪܥܲܬ̤ ܛܲܝܒܿܘ ܒܵܗ̇ ܕܲܓܼܠ̣ܵܐ ܠܵܗ̇ ܐ̄ܪܙ ܟܣ̈ܬܐ.</l>
                    <l n="54">:ܐܹܝܘ ܠܬܸܕܼܡܘܼܪܬܐ ܕܒܲܒܼܢ̈ܬܼܚܵܘܵܐ ܡܸܣܬܲܥܪܐ ܗ̄ܘ̣ܵܬܼ</l>
                    <l n="55">ܕܡܸܬܼܪ̈ܟܼܢܢ ܗܘ̤̈ܝ ܠܡܸܦܪܲܥ ܛܲܝܒܿܘ ܠܥܘ̤̈ ܠܐ ܕܒܼܗܹܝܢ. </l>
                
                <pb ed="http://syriaca.org/manuscript/2289" n="f.38v"/>
                
                    <l n="56">:ܡܲܢ̣ܘ ܡ̣ܢ ܡܬܼܘܡ ܚܙ̣ܵܐ ܒܲܛܢ̈ܬܐ ܕܠܵܐ ܒܲܥܝܵܕܼܵܐ</l>
                    <l n="57">ܕܡܸܬܼܢܒܝ̈ܢ ܗ̄ܘ̤̈ܝ ܥܲܠ ܕܲܒܿܘܼܬܼܵܐ ܕܲܒܥܘ̤̈ܠܝܗܝܢ.</l>
                    <l n="58">:ܡ̇ܢ ܐܸܬܼܒܲܩܝܼ ܒܚܲܕ ܬܿܘܼܬܼ ܬܲܗܪܵܐ ܕܬܲܪ̈ܬܝܢ ܢܸܫܝܼ̈ܢ</l>
                    <l n="59">ܕܲܒܛ̣ܢ ܡ̣ܢ ܫܠܝ ܠܒܲܪ ܡܢ ܛܲܟܸܣܵܐ ܕܪܕܐ ܒܢܸܫܹ̈ܐ.</l>
                    <l n="60">:ܬܲܗܪܵܐ ܕܲܒܼܗܹܝܢ ܡܸܬܼ ܡܲܠܲܠ ܗ̄ܘ̣ܵܐ ܒܹܝܬܼ ܥܒܪ̈ܝܐ</l>
                    <l n="61">ܘܬܼܡܝܼܗܝܼܢ ܗ̄ܘ̣ܵܘ ܒܒܛܢ̈ܐ ܚܕܬ̈ܐ ܕܠܐ ܒܲܥܝܵܕܵܐ.</l>
                    <l n="62">:ܕܠܵܐ ܣܒ̣̱ܪ ܒܛܢܬ̤ ܐܸܡܹܗ ܕܥܒܕܐ ܘܐܸܡܹܗ ܕܡܵܪܵܐ</l>
                    <l n="63">ܚܕܼܵܐ ܒܥܲܒܪܘܼܬܼܵܐ ܘܚܲܕܼܵܐ ܒܲܙܢܵܐ ܕܠܵܐ ܙܘܼܘܓܼܵܐ.</l>
                    <l n="64">:ܗܵܪܟܿ ܫܸܠܡܲܬ̤ ܗܵܝ̇ ܕܲܟܼܬܼܝܼܒܼܵܐ ܥܲܠ ܐܲܒܼܪܵܗܵܡ</l>
                    <l n="65">ܕܲܕܼܠܵܐ ܣܲܒܼܪܵܐ ܣܲܟܿܝܼ ܠܲܣܒܼܪܵܐ ܒܢ̈ܬܼ ܐܲܒܼܪܵܗܵܡ.</l>
                    <l n="66">:ܣܲܒܼܪܵܠ ܛܵܒܼܵܐ ܩܢܬ̤ ܐܠܫܒܥ ܒܝܠܕܐ ܕܠܐ ܣܒ̣ܪ</l>
                    <l n="67">ܘܗܘ̤ܐ ܝܲܥܕܗ̇ ܡܲܩܢܹܐ ܣܒܼܪܐ ܠܲܕܼܠܵܐ ܣܲܒܼܪܵܐ.</l>
                    <l n="68">:ܣܒܲܪܬܼܵܐ ܛܵܒܼܬܼܵܐ ܛܥܝܼܢ ܝܘܿܚܲܢܵܢ ܒܪܸܫ ܠܸܫܵܢܹܗ</l>
                    <l n="69">ܘܲܩ̣ܪܵܐ ܠܐ̄ܢܵܫ̈ܐ ܕܩ[...]ܘܼܡܘ ܐܸܬܼܠܲܒܲܒ̣ܘ ܘܲܩ̣ܢܵܘ ܣܲܒܼܪܵܐ.</l>
                    <l n="70">:ܠܲܕܼܠܵܐ ܣܲܒܼܪܵܐ ܡܣܒ̇ܪ ܗܘ̣ܐ ܠܹܗ ܣܒܪܬܼܐ ܕܚܲܝܹ̈ܐ</l>
                    <l n="71">ܘܲܡܬܿܪܓܸܡ ܗ̄ܘ̣ܵܐ ܙܢܲܝ̈ ܛܵܒܼܵܬܼܵܐ ܕܠܵܐ ܚܲܙܝ̈ܢ ܠܹܗ.</l>
                    <l n="72">:ܐܸܝܘ ܝܘܿܚܲܢܵܢ ܫܒܼܝܼܪ ܗܕܡ̈ܐ ܘܲܓܼܡܝܼܪ ܢܲܣܲܫܵܐ</l>
                    <l n="73">ܕܗ̄ܘ̤ܵܐ ܩܵܠ̇ܐ ܠܚܲܘܸܿܡ ܐ̄ܢܵܫ̈݁ܐ ܘܫܡܝܢ̈ܐ.</l>
                    <l n="74">:ܐܸܝܘ ܠܵܟ ܓܲܒܼܪܵܐ ܕܟܲܕܼ ܠܵܐ ܓܡܝܼܪ ܐܲܢ̄ܬܿ ܒܛܲܟܼܣܵܐ ܕܓܼܒܼܪܹ̈ܐ</l>
                    <l n="75">ܗܘܲܝܬ̇ ܐܝܼܙܓܲܕܵܐ ܡ̣ܢ ܐܲܠܵܗܵܐ ܠܘܵܬܼ ܐܢܫܘܬܢ.</l>
                    <l n="76">:ܐܸܝܘ ܟܵܡܐ ܬܗܝܼܪܵܐ ܬܲܫܥܝܼܬ ܫܲܪܒܿܐ ܕܡܸܠܬܐ ܕܲܥܠܲܝܟ</l>
                    <l n="77">ܘܠܵܐ ܐ̄ܢܵܫ ܝܵܕ̇ܥ ܠܡܸܫܬܲܥܵܝܘܼ ܙܢܲܝ̈ ܬܲܫܠܝܼܬܼܵܟ.</l>
                    <l n="78">:ܙܢܲܝ̈ ܕܘܼܒܪ̈ܲܝܟ ܨܒܝ̇ܬܼ ܕܐܹܬܲܢܹܐ ܩܕܼܵܡ ܫܵܡܘܿܥܹܐ</l>
                    <l n="79">ܘܩܲܢܝܛ ܪܸܥܝܵܢܝ ܕܕܼܵܡ ܠܵܐ ܢܸܣܦܲܩ ܠܛܲܟܼܣܵܐ ܕܫܲܪܒܵܟ.</l>
                    <l n="80">:ܒܸܢܛܵܐ ܗ̄ܘ̣ ܪܲܒܿܐ ܠܡܸܫܬܲܥܵܝܘܼ ܙܢܲܝ̈ ܬܲܫܥܝܼܬܼܵܟ</l>
                    <l n="81">ܘܡܲܪܵܚܘܼܬܼܵܐ ܗ̣̄ܝ ܠܡܸܬܼ ܥܲܠܵܝܘܼ ܠܪܵܘܡ̇ܐ ܕܫܲܪܒܵܟ.</l>
                    <l n="82">:ܪܲܒܿ ܗ̄ܘ̣ ܫܲܪܒܵܟ ܡ̣ܢ ܟܠ ܫܲܪ̈ܒܲܝܢ ܕܲܒܼܢܲܝ̈ ܒܸܣܪܵܐ</l>
                    <l n="83">ܘܪܵܡ̣ܵܐ ܒܥܵܬܼܵܟ ܠܦܘܼܬܼ ܕܡܵܥ̇ܠܝܬ ܡܢ ܝܠܘ̈ܕܐ.</l>
                    <l n="84">:ܠܝܬܿ ܠܲܥܒܼܝܼܕܹ̈ܐ ܕܲܡܨܐ ܕܢܸܬܢܝܟ ܐܝܟ ܡܵܐ ܕܐܝܬܝܟ</l>
                    <l n="85">ܐܸܠܵܐ ܐܸܢ ܚܕܼ ܗܵܘ̇ ܕܐܲܟܼܪܸܙ ܬܝܗܝ ܩܕܼܵܡ ܣܓܝ̈ܐܐ.</l>
                    <l n="86">:ܩܵܕܼܵܡ ܣܲܓܿܝܼܐܹ̈ܐ ܓܠܲܝܬܝܗܝ ܠܐܪܵܙܵܐ ܕܦܘܼܪܩܵܢ ܐ̄ܢܵܫܵܐ</l>
                    <l n="87">ܘܐܲܝܟ ܕܠܨܲܠܡܵܐ ܨܪܬܝܗܝ ܠܝܘܼܢܵܐ ܕܲܕܼܒܼܚܘܼܬܹܗ.</l>
                    <l n="88">:ܠܚܘܼܪܒܿܐ ܢܲܓܼܕܵܟ ܪܘܼܚ ܓܸܠܝܢܐ ܥܲܠ ܗܢ ܫܪܒܿܐ</l>
                    <l n="89">ܘܲܒܼܥܹ̇ܝܬܼ ܕܐܸܕܲܥ ܕܡܵܢܲܐ ܗ̣̄ܝ ܥܸܠܬܼܵܐ ܕܫܲܢܝܬ̇ ܠܚܘܼܪܒܵܐ.</l>
                    <l n="90">:ܒܢܲܝ̈ ܦܲܠܚܘܼܬܼܵܟ ܫܸܡ̇ܥܹܬܼ ܕܬ̇ܝܢܢ ܫܲܪܒܿܐ ܕܲܥܠܲܝܟ</l>
                    <l n="91">ܘܚܛܦܢܝ ܪܸܥܝܵܢܝ ܠܲܡܨܵܬܼ ܫܲܦܝܼܪ ܠܲܕܼ ܫܲܦܪ̈ܢ.</l>
                    <l n="92">:ܨܠܸܡ ܕܘܼܒܵܪ̈ܲܝܟ ܚܙܹ̇ܝܬܼ ܟܲܕܼ ܨܵܝ̇ܪܝܢ ܨܝܕܝ̈ ܢܘܼܢܹ̈ܐ</l>
                    <l n="93">ܘܝܸܗ̇ܒܹܬܼ ܬܲܪܥܝܼܬܼܝ ܠܡܸܬܼܒܲܩܵܝܘܼ ܒܲܦܐܝܘܼܬܼ ܥܲܡܠܲܝ̈ܟ.</l>
                    <l n="94">:ܒܥܲܡ̈ܠܹܐ ܥܡܝܼ̈ܠܹܐ ܠܦܵܟ ܪܘܼܚܵܐ ܠܡܸܬܼ ܕܲܒܵܪܘ</l>
                    <l n="95">ܘܟܲܕܼ ܡܵܝܘܿܬܼܵܐ ܐܲܢ̄ܬܿ ܨܵܪܬ̇ ܕܡܘ̈ܬܐ ܕܠܐ ܡܝܘ̈ܬܐ.</l>
                    <l n="96">:ܚܲܝܠܵܐ ܕܪܘܼܚܵܐ ܗܘ̣ܵܐ ܠܟ ܪܒܐ ܘܡܚܥܡܢܐ</l>
                    <l n="97">ܘܐܲܠܦܟ ܛܲܛܼܣܵܐ ܕܪܒܿ ܡ̣ܢ ܛܲܟܼܣܐ ܕܡܛܟܿܣ̈ܢܹܐ.</l>
                    <l n="98">:ܠܪܲܒܵܢܘܼܬܼܵܐ ܪܘܚܢܵܝܬܿܐ ܗܘܲܝ̣ܬܿ ܬܲܠܡܝܼܕܵܐ</l>
                    <l n="99">ܘܗ̤ܝ ܝܸܗܒܲܬ̤ ܠܵܟ ܕܪܓܼܵܐ ܪܵܡܵܐ ܕܡܲܠܦܵܢܘܼܬܼܵܐ.</l>
                    <l n="100">:ܬܵܘ ܫܵܡܘ̈ܥܹܐ ܫܡ݂ܲܥܘ ܬܸܕܼܡܘܼܪܬܿܐ ܕܥܲܠ ܝܘܿܚܲܢܵܢ</l>
                    <l n="101">ܕܡܸܬܼܪܲܒܿܐ ܗ̄ܘ̣ܵܐ ܕܠܵܐ ܬܲܪܒܿܝܼܬܼܵܐ ܕܲܡܪ̈ܲܒܿܝܵܢܹܐ</l>
                    <l n="102">:ܐܢܵܫܐ ܠܐܢܵܫܵܐ ܡܥܕܝܢ ܡܩܢܝܢ ܥܝܼܕܹ̈ܐ ܘܛܲܟܼܣܹ̈ܐ</l>
                    <l n="103">ܘܗܢ̇ܘ ܢܗܪܐ ܕܠܝܬܿ ܐܢܫܐ ܗܘܵܐ ܟܠܡܸܕܲܡ.</l>
                    <l n="104">:ܛܵܒܼ ܡ̣ܢ ܟܠܢܵܫ ܓܡܝܼܪ ܗ̄ܘ̣ܵܐ ܛܲܟܼܣܐ ܕܪܲܒܵܐ ܒܚܘܼܪܒܿܐ</l>
                    <l n="105">ܘܛܵܟ ܐܵܦ ܚܘܼܪܒܿܐ ܒܬܼܗܪܵܐ ܕܲܥܠܵܘܗܝ ܡܸܬܿܕܡܪ ܗ̄ܘ̣ܵܐ.</l>
                    <l n="106">ܒܬܲܗܪܐ ܪܲܒܵܐ ܫܪܹܐ ܒܚܘܪܼܒܵܐ ܗ̄ܘ̣ܵܐ ܕܠܵܐ ܒܘܼܝܵܐܐ: </l>
                
                <pb ed="http://syriaca.org/manuscript/2289" n="f.39r"/>
                
                    <l n="107">ܘܐܲܝܟ ܦܪܵܘܿܫܵܐ ܡܸܬܿܬܲܡܲܗ ܗ̄ܘ̣ܵܐ ܒܫܲܝܢܵܐ ܕܫܝܢܹܗ.</l>
                    <l n="108">:ܐܹܝܘ ܝܘܿܚܲܢܵܢ ܡܫܲܝܸܢ ܚܘܼܪܒܿܐ ܠܵܐ ܦܵܪܘܿܫܵܐ</l>
                    <l n="109">ܘܐܲܦܢܝܼ ܘܫܲܝܸܢ ܠܦܵܪܘܿܫܘܼܬܼܵܐ ܕܲܡܕܘܕܐ ܗ̄ܘ̣ܵܬܼ.</l>
                    <l n="110">:ܠܚܘܼܪܒܿܐ ܕܠܵܐ ܢܦܸܫ ܡܸܬܿܕܲܡܹܐ ܗ̄ܘ̣ܵܐ ܥܘܼܡܪܵܐ ܕܐ̄ܢܵܫ̈ܐ</l>
                    <l n="111">ܘܲܡܓܲܙܝ ܗ̄ܘ̣ܵܐ ܡ̣ܢ ܛܵܒܼ̈ܬܼܵܐ ܕܪܸܚܡܲܬܼ ܩܘܼܫܬܿܐ.</l>
                    <l n="112">:ܝܲܥܪܵܐ ܕܥܵܘܠܵܐ ܘܟܼܘܼܒ̈ܐ ܕܪܘܼܫܥܵܐ ܡܠܹܝܢ ܗ̄ܘ̣ܵܘ ܐܢܫ̈ܐ</l>
                    <l n="113">ܘܲܚܢܝܼܩܵܐ ܗ̄ܘ̣ܵܬܼ ܚܲܝܘܼܬ ܐ̄ܢܫܵܐ ܘܠܵܐ ܐ̄ܢܵܫ ܐܲܪܓܸܿܫ.</l>
                    <l n="114">:ܬܪܝܼܥ ܗ̄ܘ̣ܵܐ ܟܝܵܢܵܐ ܘܲܡܣܲܝܸܦ ܗ̄ܘ̣ܵܐ ܢܵܡܘܿܣ ܪܘܼܚܵܐ</l>
                    <l n="115">ܘܕܼܵܝ̇ܒܝܼܢ ܗ̄ܘ̣ܵܘ ܠܹܗ ܚܲܫܹ̈ܐ ܘܫܹܐܕܹ̈ܐ ܒܲܥܪܝܼܪ̈ܝܹܐ.</l>
                    <l n="116">:ܩܵܠ ܝܘܿܚܲܢܵܢ ܦܲܠܚܹܗ ܠܥܵܠܡܵܐ ܒܩܸܩܢܵܐ ܕܲܬܼܪܹܝܢ</l>
                    <l n="117">ܘܲܚܠܵܦ ܙܲܪܥܵܐ ܙܪܲܥ ܒܹܗ ܣܲܒܼܪܵܐ ܕܫܘܼܒܼܩܵܢ ܥܵܘܠ̇ܐ.</l>
                    <l n="118">:ܒܵܥܘܠܵܐ ܡܝܼܬܵܪܐ ܡܝܼܬܼ ܗ̄ܘ̣ܵܐ ܓܸܢܣܵܐ ܐܕܼܵܡܵܝܵܐ</l>
                    <l n="119">ܘܢܵܕܼ ܡ̣ܢ ܥܵܘ ܠܹܗ ܐܲܝܟ ܕܡ̣ܢ ܫܸܢ̄ܬܿܐ ܒܩܵܠ ܫܘܼܒܼܩܵܢܵܐ.</l>
                    <l n="120">:ܩܵܠ ܫܘܼܒܼܩܵܢܵܐ ܫܡ݂ܲܥܘ ܚܲܝܵܒܹ̈ܐ ܒܢܲܝ̈ ܚܲܝ̈ܒܹܐ</l>
                    <l n="121">ܘܩܵܡ̣ܘ ܕܢܸܬܠܚܘܢ ܫܛܵܪ ܚܵܘܒ̈ܬܐ ܕܚܵܒ̣ܘ ܒܲܚܛܝܼܬܼܵܐ.</l>
                    <l n="122">:ܫܛܵܪܵܐ ܕܚܵܘܒܹ̈ܐ ܘܬܲܒܼ ܗ̄ܘ̣ܵܐ ܐܕܼܵܡ ܒܲܥܕܢ ܐܲܬܼܪ̈ܐ</l>
                    <l n="123">ܘܲܒܼܢܵܘ̈ܗܝ ܪܲܒܿܝܘܼܗܝ ܒܝܲܕܼ ܪܒܝܬܐ ܕܫܟܼܝܼܪ̈ܬܼܐ.</l>
                    <l n="124">:ܒܫܘܝܪ̈ܬܼܐ ܡܸܬܼܗܦܟ ܗ̄ܘ̣ܵܐ ܓܸܢܵܣܐ ܕܐܢܵܫܵܐ</l>
                    <l n="125">ܥܕܡܵܐ ܕܫܡ݂ܲܥܘ ܩܵܠ ܝܘܿܚܲܢܵܢ ܘܟܸܢ ܐܸܬܼܢܟܸܦܘ.</l>
                    <l n="126">:ܒܗܵܕܹܐ ܬܸܢܘܲܝ ܓܒܵܝ̣ܗܝ ܗܵܘ̇ ܕܲܓܼܒ̣ܝܗܝ ܠܐܝܼܙܓܲܕܼܘܼܬܹܗ</l>
                    <l n="127">ܕܢܸܗܘܹܐ ܡܫܲܝܢ ܗܸܪܬܼܵܐ ܕܥܵܠܡܹ̈ܐ ܢܒܝܼܫܵܐ ܕܫܲܝܢܵܐ.</l>
                    <l n="128">:ܒܗܵܢܵܐ ܦܘܼܪܣܵܐ ܪܲܒܿܝܹܗ ܒܚܘܼܪܒܿܐ ܠܒܲܪ ܡ̣ܢ ܐܢܵܫܵܐ</l>
                    <l n="129">ܕܢܸܗܘܹܐ ܝܵܕ̇ܥ ܠܡܫܝܢܘ ܦܠܝܼܓܼܘܼܬܼ ܐ̄̈ܢܵܫܵܐ.</l>
                    <l n="130">:ܐܘܡܵܐܝܼܬܼ ܣܲܥܪܵܗ ܠܗܵܕܹܐ ܗܵܘ̇ ܝܵܕܲܥ ܟܠ</l>
                    <l n="131">ܕܲܒܼܝܲܕܼ ܥܒܼܕܗ ܢܲܦܫܹܐ ܠܥܒܕܘ̈ܗܝ ܠܘܵܬܼ ܡܵܪܘܼܬܼܵܐ.</l>
                    <l n="132">:ܢܝܼܫܵܐ ܕܫܲܝܢܵܐ ܣܵܡ̣ ܠܹܗ ܪܸܡܙܵܐ ܐܲܠܵܗܵܝܵܐ</l>
                    <l n="133">ܕܢܸܚܢܹܐ ܠܩܘܼܒܼܠܹܗ ܒܙܵܘܥܲܝ̈ ܢܲܦܫ̣ܵܐ ܘܪܸ̈ܓܼܫܲܝ ܦܲܓܼܪܵܐ.</l>
                    <l n="134">:ܠܟܼܠܹܗ ܒܟܼܠܹܗ ܐܲܠܒܸܿܫ ܪܘܼܚܵܐ ܙܲܝܢܵܐ ܕܪܘܼܚܵܐ</l>
                    <l n="135">ܕܠܵܐ ܢܸܒܼܪܲܨ ܒܹܗ ܚܲܕܼ ܡ̣ܢ ܓܹܐܪ̈ܘܗܝ ܕܐܵܟܸ̇ܠ ܒܲܪܨܵܐ.</l>
                    <l n="136">:ܐܵܟܸ̇ܠ ܩܲܪܨܵܐ ܥܬܼܝܼܕܼ ܗ̄ܘ̣ܵܐ ܕܢܲܩܪܸܒܼ ܥܲܡ ܚܘܼܫܒܼܵܘ̈ܗܝ</l>
                    <l n="137">ܘܚܲܙ ܒܹܗ ܒܪܘܼܚܵܐ ܐܲܝܟ ܓܲܢܒܵܪܵܐ ܒܡܵܐ ܢܲܝ̈ ܙܲܝܢܵܐ.</l>
                    <l n="138">:ܓܲܢ̄ܒܵܪܵܐܝܼܬܼ ܝܲܗ̣̄ܒܼ ܗ̄ܘ̣ܵܠ ܢܲܦ̣ܫܹܗ ܠܘܵܬܼ ܬܲܟܼܬܘܼܫܵܐ</l>
                    <l n="139">ܥܕܲܡܵܐ ܠܡܵܘܬܵܐ ܥܲܙܝܼ ܢܲܦ̣ܫܹܗ ܒܩܸܐܪܣܵܐ ܕܠܘܼܩܒܲܠ.</l>
                    <l n="140">:ܒܲܚܠܝܼܨܘܼܬܹܗ ܬܼܡܝܗܝܼܢ ܗ̄ܘ̣ܵܘ ܟܸܢܫܲܝ̈ ܪܵܘܡܵܐ</l>
                    <l n="141">ܕܲܟܼܡܵܐ ܡܥܲܙܹܐ ܘܠܵܐ ܡܸܬܼܪܲܦܹܐ ܒܐܵܓܘܢ ܥܲܡ̈ܠܘܗܝ.</l>
                    <l n="142">:ܒܲܠܒܼܝܒܼܘܼܬܹܗ ܬܲܡܝܼܗܝܼܢ ܗ̄ܘ̣ܵܘ ܫܹܐܕܹ̈ܐ ܛܪ̈ܘܼܢܹܐ</l>
                    <l n="143">ܕܐܲܝܟܲܢ ܚܵܣܸ̇ܢ ܠܚܲܝܠܵܐ ܕܲܒܗܘܿܢ ܒܚܘܼܬܼ ܚܲܬܼ ܦܲܓܼܪܹܗ.</l>
                    <l n="144">:ܒܲܬܼܪܹܝܢ ܩܸܐܪ̈ܣܹܐ ܩܫ̈ܝܐ ܪܡܹܐ ܗ̄ܘ̣ܵܐ ܒܪܡܵܝܘ̈ܬܐ</l>
                    <l n="145">ܩܪܵܒܼܵܐ ܕܕܲܝܘܹ̈ܐ ܒܲܥܪ̈ܝܼܪܵܝܹܐ ܘܚܲܫܹ̈ܐ ܕܦܲܓܼܪܹܗ.</l>
                    <l n="146">:ܕܲܝܘܹ̈ܐ ܒܢܸܟܼܠܵܐ ܡܸܨ ܛܲܢܥܝܼܢ ܗ̄ܘ̣ܵܘ ܕܲܢܪܲܦܘܢܝܗܝ</l>
                    <l n="147">ܘܙܵܘܢܲܝ̈ ܢܲܦ̣ܫܵܐ ܒܝܲܕܼ ܚܘܼܬܼ̈ܚܵܬܵܐ ܕܲܪ̈ܓܼܝܼܓܼܵܬܼܵܐ.</l>
                    <l n="148">:ܒܚܲܝܠܵܐ ܕܪܘܼܚܵܐ ܡܸܬܼܚܲܝܲܠ ܗ̄ܘ̣ܵܐ ܒܦܲܓܼܪܹܗ ܘܢܲܦ̣ܫܹܗ</l>
                    <l n="149">ܘܒܹܗ ܚ̇ܣܢ ܗ̄ܘ̣ܵܐ ܠܲܪ̈ܓܼܝܼܓܼܵܬܹܗ ܘܪܸܓܲܬܼ ܒܝܼܫܵܐ.</l>
                    <l n="150">:ܟܝܵܢܵܐ ܒܫܸܬܼܩܵܐ ܬܵܒܲ̇ܥ ܗ̄ܘ̣ܵܐ ܠܹܗ ܟܝܵܢ̈ܝܵܬܼܵܐ</l>
                    <l n="151">ܘܕܲܝܘܹ̈ܐ ܒܢܸܟܼܠܵܐ ܨ̇ܠܝܢ ܗ̄ܘ̣ܵܘ ܠܹܗ ܦܲܚܹ̈ܐ ܕܢܸܟܼܠܵܐ.</l>
                    <l n="152">:ܬܪܹܝܢ ܕܲܠܩܘܼܒܼ̈ܠܹܐ ܡܸܬܼܟܲܬܼܫܝܼܢ ܗ̄ܘ̣ܵܘ ܥܲܡ ܚܹܐܪܘܼܬܹܗ</l>
                    <l n="153">ܘܗܘ̤ ܒܲܠܚܘܿܕܼܵܘܗܝ ܠܵܐ [ܐܲ]ܫܦܸܠ ܗ̄ܘ̣ܵܐ ܡ̣ܢ ܬܲܟܼܬܘܼܫܵܐ.</l>
                    <l n="154">:ܒܲܥܡ̈ܝܼܠܵܬܼܵܐ ܡܸܬܼܥܡܸܠ ܗ̄ܘ̣ܵܐ ܒܦܲܓܼܪܹܗ ܘܢܲܦ̣ܫܹܗ</l>
                    <l n="155">ܘܗܵܢܵܘ̇ ܬܸܡܗܵܐ ܕܲܥܡܝܼܠ ܘܲܫܚܝܼܩ ܘܐܲܩܪܸܒܼ ܘܲܙܟܼܵܐ. </l>
                
                <pb ed="http://syriaca.org/manuscript/2289" n="f.39v"/>
                
                    <l n="156">:ܡܲܙܠܗܸܙ ܘܲܒܨܝܼܪ ܬܘܼܪܣܵܝ ܦܲܓܼܪܹܗ ܡ̣ܢ ܕܲܥܝܵܕܼܵܐ</l>
                    <l n="157">ܘܪܵܡ ܘܲܡܥܲܠܲܝ ܕܘܼܒܵܪ ܚܲܝܵܘ̈ܗܝ ܡ̣ܢ ܦܲܓܼܪ̈ܢܐ.</l>
                    <l n="158">:ܒܩܡܨ̈ܐ ܫܝܼ̈ܛܹܐ ܘܼܕܒܼܫܵܐ ܕܒܼܪܵܐ ܡܸܬܿܬܲܪܣܹܐ [ܗ̣̄ܘܵܐ]</l>
                    <l n="159">ܘܢܵܛ̇ܪ ܗ̄ܘ̣ܵܐ ܠܹܗ ܚܲܝܠܵܐ ܕܪܘܼܚܵܐ ܒܐܘܼܟܼܠܵܐ ܒܨܝܼܪܵܐ.</l>
                    <l n="160">:ܚܲܝܠܵܐ ܕܚܲܝܠܹܗ ܠܡܘܼܫܹܐ ܪܲܒܿܐ ܒܨܵܘܡܵܐ ܥܦܝܼܦܵܐ</l>
                    <l n="161">ܗܘ̤ ܐܲܫܪܝܼ ܒܹܗ ܚܘܼܡܣܵܢ ܢܲܦ̣ܫܵܐ ܩܕܼܵܡ ܚܘܼܬܼ̈ܚܵܬܹܐ.</l>
                    <l n="162">:ܗܵܘ̇ ܦܘܼܩܕܵܢܵܐ ܕܝܲܗ̄ܒ̣ ܠܐܹܠܝܼܵܐ ܚܲܝܠܵܐ ܒܐܘܼܟܼܠܵܐ</l>
                    <l n="163">ܗܘ̤ܝܘܼ ܚܝܲܠܹܗ ܠܡܸܝܣܲܢ ܚܲܫܹ̈ܐ ܕܲܪ̈ܓܼܝܼܓܼܵܬܼܵܐ.</l>
                    <l n="164">:ܐܲܪܒܿܥܝܼܢ ܝܵܘܡܝܼ̈ܢ ܪܕܵܐ ܐܹܠܝܼܵܐ ܒܐܘܼܟܼܠܵܐ ܒܨܝܼܪܵܐ</l>
                    <l n="165">ܝܘܿܚܲܢܵܢ ܕܹܝܢ ܫܢ̈ܝܐ ܬܠܬܼܝܼܢ ܒܐܘܼܟܼܠܵܐ ܙܥܘܿܪܐ.</l>
                    <l n="166">:ܫܢ̈ܝܐ ܬܠܬܼܝܼܢ ܪܕܵܐ ܙܕܝܩܐ ܒܐܘܼܪܚܐ ܠܐܝܼܬܼܵܐ</l>
                    <l n="167">ܘܟܲܕܼ ܠܐܹ̇ܐ ܗܘ̣ܐ ܗܘ̤ܵܬܼ ܠܹܗ ܐܘܼܪܚܵܐ ܐܲܝܟ ܠܵܐ ܥܣܲܩܬܼܵܐ.</l>
                    <l n="168">:ܐܸܝܘܠܵܟ ܓܲܒܼܪܵܐ ܕܪ̈ܕܹܐ ܒܐܘܼܪܵܐ ܕܡܲܠܝܵܐ ܩܸܢܛܵܐ</l>
                    <l n="169">ܕܠܵܐ ܐܲܙܝܼܥܘܼܟ ܙܢܲܝ̈ ܒܝܼܫܵܬܼ̈ܐ ܕܩܸܢܛܵܐ ܕܐܘܼܪܚܵܐ.</l>
                    <l n="170">:ܐܹܝܘ ܠܚܲܡܝܼܡܵܐ ܕܡܸܬܼܓܵܘܙܹܿܠ ܗ̄ܘ̣ܵܐ ܒܚܘܼܒܵܐ ܕܡܵܪܹܗ</l>
                    <l n="171">ܘܠܵܐ ܩܪ̣ܚܘܼ ܒܹܗ ܡ̣ܢ ܬܲܟܼܬܿܘܪܫܵܐ ܕܲܚܠܵܦ ܡܵܪܹܗ.</l>
                    <l n="172">:ܐܹܝܘ ܠܦܪܵܘܘܿܫܵܐ ܕܲܡܙܹܝܢ ܗ̄ܘ̣ܵܐ ܒܙܲܝܢܵܐ ܕܥܲܡ̈ܠܹܐ</l>
                    <l n="173">ܘܠܵܐ ܫܠܲܚ̣ܝ ܙܲܝܢܹܗ ܠܸܠܲܝ ܘܐܝܼܡܵܡ ܫܢܝ̈ܐ ܬܠܵܬܼܝܼܢ.</l>
                    <l n="174">:ܐܸܘ̇ ܠܲܐܬܼܠܝܼܛܵܐ ܕܐܸܚܲܕ ܕܲܪܵܐ ܥܲܡ ܠܵܐ ܓܫܝܼܡܹ̈ܐ</l>
                    <l n="175">ܘܠܵܐ ܩܲܬܼ ܛܸܦܪܹ̈ܐ ܪ̈ܘܼܚܢܝܵܬܼܐ ܒܪܘܼܟܵܒܼ ܦܲܓܼܪܹܗ</l>
                    <l n="176">:ܐܹܝܘ ܠܬܲܟܼܬܘܫܵܐ ܕܠܲܝܬܿ ܠܹܗ ܦܸܚܡܵܐ ܒܹܝܬܼ ܐܲܪ̈ܥܵܢܹܐ</l>
                    <l n="177">ܘܛܵܟ ܐܵܦ ܟܸܢܒܹ̈ܐ ܕܫܡܝ̈ܢܐ ܒܨܝܪܝܢ ܡܸܢܹܗ.</l>
                    <l n="178">:ܐܸܝܘ ܠܪܸܥܝܵܢܵܐ ܕܲܟܼܡܵܐ ܚܲܡܣܸܢ ܒܲܥܡܝܼ̈ܠܵܬܼܵܐ</l>
                    <l n="179">ܘܠܵܐ ܐܸܬܼܪܲܦܝܼ ܒܢܘܓܼܪܵܐ ܕܙܲܒܼܢܵܐ ܕܲܡܬܼܚܼܝ ܘܲܫܚܝܼܩ.</l>
                    <l n="180">:ܐܸܝܘ ܠܹܗ ܪܡܵܐ ܟܡ̇ܐ ܛܥܢܢܘ ܝܘܼܩܪܵܐ ܕܚܘܼܬܼ ܚܵܬܼܝܗܘ̈ܢ</l>
                    <l n="181">ܘܠܵܐ ܚܵܒ̣ܘ ܘܐܲܫܠܸܦܘ ܒܬܲܟܼܬܘܼܫ ܥܲܡ̈ܠܹܐ ܕܠܵܐ ܒܲܥܝܵܕܼܵܐ.</l>
                    <l n="182">:ܕܠܵܐ ܒܲܥܝܵܕܵܐ ܪܕܵܐ ܝܘܿܚܲܢܵܢ ܒܐܘܼܪܚܵܐ ܕܥܲܡ̈ܠܹܐ</l>
                    <l n="183">ܘܢܘܼܟܼܪ̈ܚܢ ܗ̄ܘ̣ܵܘ ܙܢܲܝ̈ ܕܘܼܒܵܪ̈ܵܘܗܝ ܠܲܕܼ ܡܵܝܘܿܬܹ̈ܐ.</l>
                    <l n="184">:ܠܲܝܬܿ ܡܵܝܘܿܬܼܵܐ ܕܪ̈ܵܕܹܐ ܒܐܘܼܪܚܵܐ ܕܕܼܵܡܝܵܐ ܠܗܵܕܹܐ</l>
                    <l n="185">ܘܠܵܐ ܐܲܪܥܵܢܵܐ ܕܥܲܙܝܼ ܒܩܸܐܪܣܵܐ ܕܥܲܙܝܼ ܒܹܗ ܗܘ̤.</l>
                    <l n="186">:ܕܠܵܐ ܥܸܢܝܵܢܵܐ ܐܲܢܝܼ ܢܲܦ̣ܫܹܗ ܒܗܸܪܓܵܐ ܛܵܒܼܵܐ</l>
                    <l n="187">ܘܠܵܐ ܡ̇ܢ ܢܸܬܼܗܲܪ ܕܠܵܐ ܚܲܠܨܬܗ ܡܲܐܝܢܘܼܬܼܵܐ.</l>
                    <l n="188">:ܕܠܵܐ ܒܘܼܝܵܠܵܐ ܒܝܲܐ ܗܘ̤ ܠܹܗ ܒܲܕ ܠܵܐ ܓܲܠܝ̈ܢ</l>
                    <l n="189">ܘܡ̇ܢ ܠܵܐ ܢܹܐܡܲܪ ܕܪܘܼܚܵܐ ܐܲܣܪܹܗ ܒܲܣܬܝܼܪ̈ܵܬܼܵܐ.</l>
                    <l n="190">:ܐܲܝܟܵܐ ܗܘ̤ܵܘ ܟܲܝ ܚܲܫܹ̈ܐ ܠܙܝܼܙܹ̈ܐ ܕܲܒܼܢܝ̈ܢܫܐ</l>
                    <l n="191">ܕܠܵܐ ܐܸܫܟܲܚܘ ܩܵܡ̣ܘ ܠܘܼܩܒܲܠ ܚܲܝܠܵܐ ܕܡܩܪܸܒܼ ܗ̄ܘ̣ܵܐ ܒܹܗ.</l>
                    <l n="192">:ܐܝܟܢ ܩܸܪܬ̤ ܪܸܓܲܬܼ ܦܲܓܼܪܵܐ ܢܘܼܪܵܐ ܕܬܲܪ̈ܬܹܝܢ</l>
                    <l n="193">ܘܠܵܐ ܒ̣ܪܲܨ ܪܹܚܝܵܐ ܕܚܲܡܝܼܡܘܼܬܹܗ ܒܦܲܓܼܪܹ̈ܐ ܕܟܹܐܢܹ̈ܐ.</l>
                    <l n="194">:ܐܲܝܟܿܐ ܓܙܝܲܬ̤ ܪܸܚܡܲܬܼ ܟܸܣܦܵܐܡܥܝܼܢ ܒܝܼܫܬܹ̈ܐ</l>
                    <l n="195">ܘܠܵܐ ܡܛ̣ܵܐ ܪܕܝܗ̇ ܠܪܵܘܡܵܐ ܕܢܲܦܫܹܗ ܕܚܠܝܼܨ ܢܲܦ̣ܫܵܐ.</l>
                    <l n="196">:ܡܵܓܼܘܼ ܦܟܼܪܗ̇ ܠܪܸܚܡܲܬܼ ܟܸܣܦܵܐ ܢܸܨܐ ܨܢܝܥܐ</l>
                    <l n="197">ܘܠܵܐ ܒܲܬܼ ܛܸܦܪ̈ܵܘܗܝ ܒܗܵܘ̇ ܪܸܥܝܵܢܵܐ ܩܲܠܝܼܝ̇ ܓܸܦܹ̈ܐ.</l>
                    <l n="198">:ܡܲܢ̣ܘ ܫܠܝܗ̇ ܠܲܒܓܼܝܼܫܘܼܬܹܗ ܕܚܘܼܬܼܪܵܐ ܫܓܼܝܼܫܵܐ</l>
                    <l n="199">ܘܠܵܐ ܢܕܬܼܘܲܒܼܠܲܛ ܠܗܵܘܢܵܐ ܬܲܩܢܵܐ ܕܓܲܒܼܪܵܐ ܬܲܩܢܵܐ.</l>
                    <l n="200">:ܡ̇ܢ ܐܲܪܡܝܼ ܒܹܗ ܦܓܼܘܼ̈ܕܹܐ ܕܫܸܬܼܒܵܐ ܒܚܲܫܵܐ ܕܚܸܡܬܼܵܐ</l>
                    <l n="201">ܘܠܵܐ ܐܸܬܼܒܲܥܪܲܪ ܐܲܝܟ ܡܵܐ ܕܲܡܢܵܕ ܠܡܸܕ ܠܲܚ ܢܲܦ̣ܫܵܐ.</l>
                    <l n="202">:ܡܲܢ̣ܘ ܒܲܛܠܵܗ̇ ܠܚܵܣܘܿܡܘܼܬܼܵܐ ܩܵܛܠܲܬܼ ܐ̄ܢܵܫܵܐ</l>
                    <l n="203">ܘܲܗܘ̤ܵܬܼ ܡܝܼܬܬܿܐ ܒܓܼܵܘ ܝܘܿܚܢܵܢ ܐܲܝܟ ܕܲܒܩܒܼܪܵܐ.</l>
                    <l n="204">ܐܲܝܟ ܕܲܒܼܩܲܒܼܪܵܐ ܩܒܼܝܼܪܝܼܢ ܗ̄ܘ̣ܵܘ ܒܹܗ ܚܲܫܹ̈ܐ ܫܓܼܝܼܫܹ̈ܐ: </l>
                
                <pb ed="http://syriaca.org/manuscript/2289" n="f.40r"/>
                
                    <l n="205">ܟܲܕܼ ܚܲܝܼܢ ܗ̄ܘ̣ܵܘ ܠܵܐ ܚܲܝܼܢ ܗ̄ܘ̣ܵܘ ܠܚܹܐܪܘܼܬܼ ܢܲܦ̣ܫܹܗ.</l>
                    <l n="206">:ܐܲܝܟ ܠܵܐ ܚ̈ܝܐ ܡܕܝܪܝܼܢ ܗ̄ܘ̣ܵܘ ܒܵܗ̇ ܒܡܵܝܘܿܬܼܘܼܬܹܗ</l>
                    <l n="207">ܘܠܵܐ ܡܫܲܠ̣ܛ ܗ̄ܘ̣ܵܐ ܠܪܓܿܬܼܵܐ ܕܲܒܼܗܘܢ ܥܲܠ ܗܲܕܡܵܘ̈ܗܝ.</l>
                    <l n="208">:ܫܲܠܝܼܛܝܼܢ ܗ̄ܘ̣ܵܘ ܕܲܢܙܝܼܥܘܢܵܝܗܝ ܐܲܝܟ ܕܲܠܐܢܵܫܵܐ</l>
                    <l n="209">ܘܢܵܗܸ̇ܡ ܗ̄ܘ̣ܵܐ ܒܗܘܿܢ ܚܲܝܠܵܐ ܕܪܘܼܚܵܐ ܘܪܵܥ̇ܠܝܼܢ ܡܸܢܹܗ.</l>
                    <l n="210">:ܙܵܘܥܵܐ ܘܩܸܢܵܐ ܪܡܹܐ ܗ̄ܘ̣ܵܐ ܒܚܲܫܹ̈ܐ ܕܲܒܼܝܘܿܚܲܢܵܢ</l>
                    <l n="211">ܘܡܵܣܬܲܪܕܝܼܢ ܗ̄ܘ̣ܵܘ ܠܡܸܩܪܲܒܼ ܨܹܐܕܵܘܗ ܒܲܥܝܵܕܸܵܝ̈ܗܘܿܢ.</l>
                    <l n="212">:ܚܵܐܸ̇ܫ ܗ̄ܘ̣ܵܐ ܒܗܘܿܢ ܐܲܝܟ ܚܵܫܘܿܫܵܐ ܒܚܲܫܲܝ̈ ܢܲܦ̣ܫܹܗ</l>
                    <l n="213">ܘܡܸܬܼ ܥܲܠܐ ܗ̄ܘ̣ܵܐ ܒܝܲܕܼ ܚܘܼܡܣܵܢܹܗ ܡ̣ܢ ܚܲܫ̈ܝܗܘܿܢ.</l>
                    <l n="214">:ܒܝܲܕܼ ܚܘܼܡܣܵܢܵܐ ܙܵܟܹ̇ܐ ܗ̄ܘ̣ܵܐ ܠܗܘܿܢ ܠܚܫܝ̈ ܐܢܫܐ</l>
                    <l n="215">ܘܟܲܕ ܐܫܢܐ ܗ̄ܘ̣ܵܐ ܗܘ̤ܵܐ ܒܕܼܘܼܒܵܪ̈ܵܘܗܝ ܐܲܝܟ ܠܵܐ ܐܢܵܫܵܐ.</l>
                    <l n="216">:ܐܝܟ ܠܵܐ ܐܢܵܫܵܐ ܗܘ̤ܵܐ ܙܲܕܲܝܩܵܐ ܠܒܲܪ ܡ̣ܢ ܐܢܫ̈ܐ</l>
                    <l n="217">ܥܕܲܡܵܐ ܕܲܡܛ̣ܵܐ ܙܲܒܵܢܵܐ [ܕ]ܕܢܚܹܗ ܕܡܲܠܟܿܐ ܕܲܓܼܒ̣ܵܝܗܝ.</l>
                    <l n="218">:ܒܫܘܼܠܵܡ ܙܲܒܼܢܹ̈ܐ ܕܢܲܚ̣ ܡ̣ܢ ܫܸܠܝܵܐ ܡܫܲܠܸܡ ܙܲܒܼܢܹ̈ܐ</l>
                    <l n="219">ܘܫܲܪܝܼ ܩܵܥܹ̇ܐ ܕܫܠܸܡ ܙܲܒܼܢܵܐ ܕܡܵܝܘܿܬܼܘܼܬܼܵܐ.</l>
                    <l n="220">:ܫܠܸܡ ܠܹܗ ܙܲܒܼܢܵܐ ܩܥ̣ܵܐ ܟܵܪܘܿܙܵܐ ܠܙܲܒܼܢܹܗ ܕܥܵܠܡܵܐ</l>
                    <l n="221">ܘܡܲܛܝܼ ܙܲܒܼܢܵܐ ܕܡܸܦܛܲܪ ܙܲܒܼܢܵܐ ܕܲܡܠܹܐ ܙܲܒܼܢܵܐ.</l>
                    <l n="222">:ܬܘܼܒܼܘ ܠܚܲܛܵܝܹ̈ܐ ܒܪ̣ܵܐ ܚܲܛܝܹ̈ܐ ܒܪܹܗ ܕܲܙܟܲܪܝܵܐ</l>
                    <l n="223">ܘܐܲܠܸܦ ܐܸܢܘܿܢ ܕܢܸܥܛܘܢ ܥܵܘܠܵܐ ܒܡܲܥܡܘܿܕܼܝܼܬܼܵܐ.</l>
                    <l n="224">ܡܲܥܡܘܿܕܝܼܬܼܵܐ ܕܚܘܼܣܵܝ ܚܵܒܹ̈ܐ ܦܬܲܚ ܒܲܪ ܥܩܪܹ̈ܐ</l>
                    <l n="225">ܘܫܲܪܝܼ ܡܵܘ ܠܕ ܐ̄ܢܵܫ̈ܐ ܚܕܬܹ̈ܐ ܡ̣ܢ ܓܵܘ ܡܲܝ̈ܵܐ.</l>
                    <l n="226">:ܐ̄ܪܵܙܚܘܼܕܵܬܼܵܐ ܐܲܟܼܪܸܙ ܩܵܠܵܐ ܕܫܝܼܦܘܿܪ ܩܵܠܹܗ</l>
                    <l n="227">ܘܢܵܕܼܘ ܡ̣ܢ ܥܵܘܠܵܐ ܡܝܼܬܹ̈ܐ ܕܥܵܘܠܵܐ ܐܲܝܟ ܕܡ̣ܢ ܫܸܢܬܵܐ.</l>
                    <l n="228">:ܒܫܸܢܬܐ ܕܥܵܘܠܵܐ ܘܛܲܒܿܝܼܠܝܼܢ ܗ̄ܘ̣ܵܘ ܒܢܲܝ̈ܐ ܒܼܪܵܗܵܡ</l>
                    <l n="229">ܘܐܲܥܝܼܪ ܐܸܢܘܿܢ ܩܵܠ ܟܵܪܘܿܙܵܐ ܒܪܹܗ ܕܐܲܒܼܪܵܗܡ.</l>
                    <l n="230">:ܒܫܸܡ ܐܲܒܼܪܵܗܵܡ ܚܬܼܝܼܪ ܗ̄ܘ̣ܵܐ ܥܲܡܵܐ ܥܛܸܠ ܪܸܥܝܵܢܵܐ</l>
                    <l n="231">ܘܐܲܟܿܣܹܐ ܟܹܐܢܵܐ ܕܠܵܘ ܟܹܐܢܵܐܝܼܬܼ ܚܬܝܼܪ ܒܲܫܡܵܗܹ̈ܐ.</l>
                    <l n="232">:ܠܵܐ ܬܸܬܼܚܲܬܪܘܢ ܒܫܸܡ ܐܲܒܼܪܵܗܵܡ ܒܢܲܝ̈ ܐܲܒܼܪܵܗܵܡ</l>
                    <l n="233">ܘܠܵܐ ܬܸܬܲܟܠܘܢ ܥܲܠ ܫܘܼܡܵܗܵܐ ܓܠܝܼܙ ܡ̣ܢ ܪ̈ܚܡܹܐ.</l>
                    <l n="234">:ܦܹܐܪ̈ܐ ܕܥܲܡ̈ܠܹܐ ܚܲܝ̇ܒܼܝܼܢ ܐܢ̄ܬܿܘܿܢ ܠܲܡܚܵܘܝܘܼ</l>
                    <l n="235">ܦܪܘܿܥܘ ܕܲܟܼܝܵܐܝܼܬ ܚܵܘܲܬܼ ܚܘܒܹ̈ܐ ܠܗܵܘ̇ ܕܐܲܚܸܒܼܟܘܿܢ.</l>
                    <l n="236">:ܗܵܠܹܝܢ ܩܵܠܹ̈ܐ ܙܪܲܥ̣ܘ ܝܘܿܚܲܢܵܢ ܒܐܸܕܼܢܲܝ̈ ܥܲܡܵܐ</l>
                    <l n="237">ܘܫܲܪܝܼ ܟܠܢܵܫ ܠܡܬܼܠܚܘ ܫܛܵܪ ܚܘܒ̈ܵܬܗ.</l>
                    <l n="238">:ܫܛܵܪ ܚܵܘܒ̈ܬܼܵܐ ܚܵܘܝܼ ܐܸܢܘܿܢ ܠܡܸܥܛܐ ܒܡܲܝ̈ܵܐ</l>
                    <l n="239">ܥܲܕܼ ܐܵܬܹ̇ܐ ܗܵܘ̇ ܕܥܵܛܹ̇ܐ ܥܵܘܠܵܐ ܘܝܵܗܸ̇ܒܼ ܪܘܼܚܵܐ.</l>
                    <l n="240">:ܒܡ̈ܝܵܐ ܒܲܠܚܘܿܕܼ ܥ̇ܛܐ ܗ̄ܘ̣ܵܐ ܠܗ ܠܥܵܘܠܵܐ ܕܥܲܡܵܐ</l>
                    <l n="241">ܘܡܲܠܸܦ ܗ̄ܘ̣ܵܐ ܠܗܘܿܢ ܥܲܠ ܗܵܘ̇ ܕܐܵܬܹ̇ܐ ܒܵܬܲܪ ܡܠܵܘ̈ܗܝ.</l>
                    <l n="242">:ܒܵܬܲܪ ܡܸܠܵܘ̈ܗܝ ܕܢܲܚ̣ ܗ̄ܘ̣ܵܐ ܕܸܢܚܵܐ ܡܲܦܨܲܚ ܟܠܵܐ</l>
                    <l n="243">ܘܫܲܪܝܼ ܒܵܥܹ̇̄ܐ ܘܲܡܚܵܘܹܐ ܠܹܗ ܠܥܹܝܢ ܚܲܙ̈ܝܹܐ.</l>
                    <l n="244">:ܒܓܸܠܝܐ ܚܘܝܗ̇ ܠܪܲܒܿܘܼܬܼ ܕܲܪܓܹܗ ܕܲܟܼܡܵܐ ܪܲܒܿܐ</l>
                    <l n="245">ܘܲܟܼܡܵܐ ܒܨܝܼܪ ܗ̄ܘ̣ܵܐ ܐܸܢ ܡܸܬܼܦܲܚܲܡ ܥܲܡ ܪܲܒܼܘܼܬܹܗ.</l>
                    <l n="246">:ܪܲܒܿ ܗ̄ܘ̣ ܠܲܡ [ܡܝ] ܐܲܝܟ ܡܵܐ ܕܪܵܡܝܼ̇ܢ ܫܡܲܝܵܐ ܡܸܢܲܢ</l>
                    <l n="247">ܘܠܵܐ ܫܘ̇ܐ ܐܢܵܐ ܐܦܠܐ ܕܐܸܫܪܹܐ ܣܐܘܿܢܵܐ ܕܪܸܓܼܠܵܘܗܝ.</l>
                    <l n="248">:ܡܲܠܟܐ ܗ̄ܘ̣ ܕܥܲܠ ܟܠ ܘܐܦ ܕܢܢܵܐ ܕܠܝܼܪܹ̈ܐ ܘܐ̄ܢܵܫܵܐ</l>
                    <l n="249">ܘܠܲܝܬܿ ܒܲܥܒܼܝܼ̈ܕܹܐ ܕܠܵܘ ܠܹܗ ܣܵܓܸܕ ܐܲܝܟ ܕܲܠܡܵܪܵܐ.</l>
                    <l n="250">:ܚܹܝܠ ܐܝܼܬܼܘܼܬܵܐ ܝܲܗ̣ܒܼ ܠܹܗ ܫܡܵܗܹ̈ܐ ܕܪܡܹ̇ܝܢ ܡܸܢܹܗ</l>
                    <l n="251">ܥܲܠ ܗܵܝ̇ ܐܸܡ̇ܪܹܬܼ ܕܠܹܗ ܗ̄ܘ̣ ܣܵܓܼܕܝܼܢ ܥܝܼܪܹ̈ܐ ܘܐ̄ܢܵܫܵܐ.</l>
                    <l n="252">ܠܵܘ ܒܲܟܼܝܵܢܵܐ ܩܢܹܐ ܟܘܼܢܵܝܵܐ ܕܣܸܓܼܕܲܬܼ ܟܠܵܐ. </l>
                    <l n="253">ܟܝܵܢ̇ܐ ܕܥܲܠ ܟܠ ܥܲܒܼܪܹܗ ܕܢܸܗܘܹܐ ܡܝܲܩܲܪ ܡ̣ܢ ܟܠ: </l>
                
                <pb ed="http://syriaca.org/manuscript/2289" n="f.40v"/>
                
                    <l n="254">:ܒܪܲܒܿܘܼܬܼ ܕܲܪܓܹܗ ܬܸܗ̇ܪܹܬܼ ܐܸܢܵܐ ܕܐܝܼܬܲܝ ܥܲܒܼܕܹܗ</l>
                    <l n="255">ܗܵܐ ܡܛܲܝܲܒ ܐ̄ܢܵܐ ܕܐܸܓܼܠܹܐ ܠܐ̄ܢܵܫܵܐ ܪܲܒܿܘܼܬܼ ܕܲܪܓܹܗ.</l>
                    <l n="256">:ܡܸܛܠ ܐܢܵܫܵܐ ܝܲܩܪܹܗ ܒܲܫܡܵܐ ܪܵܚܸܡ ܐܢܵܫܵܐ</l>
                    <l n="257">ܕܢܸܗܘܹܐ ܡܚܲܣܹܐ ܥܵܘܠܵܐ ܕܐ̄̈ܢܵܫܵܐ ܒܕܸܒܼܚܵܐ ܕܦܲܓܼܪܹܗ.</l>
                    <l n="258">:ܥܵܘܠܵܐ ܕܐ̄ܢܵܫܵܐ ܕܲܠܚܹܗ ܠܫܲܝܢܵܐ ܕܲܒܼܢܲܝܢܵܫ̈ܐ</l>
                    <l n="259">ܘܲܨܒ̣ܵܐ ܕܲܒܼܚܲܕܼ ܐ̄ܢܵܫܵܐ ܢܫܝܢ ܠܥܝܼܪܹ̈ܐ ܐ̄ܢܵܫܵܐ.</l>
                    <l n="260">:ܗܵܠܹܝܢ ܐܲܟܼܪܸܙ ܥܲܒܼܕܵܐ ܛܵܒܼܵܐ ܩܕܼܵܡ ܡܵܪܹܟܿܠ</l>
                    <l n="261">ܘܐܲܝܟ ܚܲܝܵܒܼܵܐ ܦܪܲܥ̣ ܬܵܘܕܲܝܼܬܼܵܐ ܠܡܵܪܵܐ ܕܲܓܼܒ̣ܵܝܗܝ.</l>
                    <l n="262">:ܗ̇ܠܹܝܢ ܩܵܠܹ̈ܐ ܕܪܥ̣ ܥܸܒܼܪܵܝܵܐ ܒܲܒܼܢܲܝ̈ ܥܲܡܹܗ</l>
                    <l n="263">ܘܛܲܝܸܒܼ ܐܸܢܘܿܢ ܠܲܡܩܒܼܵܠܘܼ ܠܡܲܠܟܿܐ ܕܲܕܼܢܲܚ̣.</l>
                    <l n="264">:ܗܵܠܹܝܢ ܦܘܼܪ̈ܣܹܐ ܪܲܟܸܿܒܼ ܟܹܐܢܵܐ ܩܕܼܵܡ ܥܘ̈ܠܐ</l>
                    <l n="265">ܕܲܒܼܟܼܠ ܦܘܼܪ̈ܣܝܼܢ ܢܸܣܢܘܢ ܥܵܘܠܵܐ ܕܐܲܣܢܝܼ ܐܸܢܘܿܢ.</l>
                    <l n="266">:ܠܣܲܢܝܘܼܬܼ ܐܢܵܫܵܐ ܨܒ̣ܐ ܕܲܢܫܲܚܠܸܦ ܒܫܘܼܦܪܵܐ ܕܡܸܠܵܘ̈ܗܝ</l>
                    <l n="267">ܘܩܲܕܫ ܡ̈ܝܐ ܘܚܲܣܝܼ ܐܸܢܘܿܢ ܡ̣ܢ ܚܵܘܒܲܝ̈ܗܘܿܢ.</l>
                    <l n="268">:ܡܚܲܣܹܐ ܚܵܘܒܹ̈ܐ ܐܲܠܦܹܗ ܛܲܟܼܣܵܐ ܕܚܘܼܣܝ ܚܵܘܒܹ̈ܐ</l>
                    <l n="269">ܕܢܸܕܪܘܿܫ ܐܘܼܪܚܵܐ ܠܗܵܘ̇ ܚܘܼܣܵܝܵܐ ܓܡܝܼܪܵܐ ܘܛܵܒ̣̱ܵܐ.</l>
                    <l n="270">:ܠܵܐ ܓܡܝܼܪ ܗ̄ܘ̣ܵܐ ܛܵܒܼ ܗܵܘ̇ ܚܘܼܣܵܝܵܐ ܕܝܼܗ̣̄ܒܼ ܝܘܿܚܲܢܵܢ</l>
                    <l n="271">ܒܲܕܼ ܠܵܐ ܡܨܐ ܗ̄ܘ̣ܵܐ ܠܡܸܬܲܠ ܪܘܼܚܵܐ ܥܲܡ ܚܘܼܣܵܝܵܐܘ</l>
                    <l n="272">:ܒܡܝ̈ܐ ܒܲܠܚܘܿܕܼ ܡܸܫܬܵܘܕܹܐ ܗ̄ܘ̣ܵܐ ܠܡܚܲܣܵܝܘܼ</l>
                    <l n="273">ܘܲܡܚܵܘܹܐ ܗ̄ܘ̣ܵܐ ܕܐܝܼܬܼ ܚܘܼܣܵܝܵܐ ܕܪܲܒܿ ܡ̣ܢ ܟܝܼܠܹܗ.</l>
                    <l n="274">:ܗܵܐ ܠܲܡ ܐܵܬܹ̇ܐ ܓܲܒܪܵܐ ܒܵܬܲܪ ܪܲܒܼ ܗ̄ܘ̣ ܣܲܓܲܝܼ</l>
                    <l n="275">ܕܫܵܒܸ̇ܩ ܥܵܘܠܵܐ ܘܡܲܩܢܹܐ ܪܘܼܚܵܐ ܘܝܵܗ̇ܒܼ ܚܲܝܹ̈ܐ.</l>
                    <l n="276">:ܩܸܢܝܵܢ ܚܲܝܹ̈ܐ ܠܵܐ ܡܝܘܿܬܹ̈ܐ ܡܲܩܢܹܐ ܠܐ̄ܢܵܫܵܐ</l>
                    <l n="277">ܘܠܵܐ ܬܘܼܒܼ ܩܵܢ̇ܛܝܼܢ ܡ̣ܢ ܫܘܼ ܚܠܵܦܐ ܕܡܵܝܘܿܬܼܘܼܬܼܵܐ.</l>
                    <l n="278">:ܒܡܵܘܬܹܿܗ ܫ̇ܪܹܐ ܫܘܠܛܵܢ ܡܵܘܬܐ ܕܚܲܒܸܿܠ ܐ̄ܢܵܫܵܐ</l>
                    <l n="279">ܘܣܚ̇ܦ ܪܵܘܡܵܐ ܕܚܬܝܪܘܬܐ ܕܫܹܐܕܹ̈ܐ ܛܪ̈ܘܼܢܹܐ.</l>
                    <l n="280">:ܫܹܐܕܹ̈ܐ ܣܲܚܦܘܼܗܝ ܠܓܸܢܣܵܐ ܕܐ̄ܢܵܫܵܐ ܒܗܵܘܬܐ ܕܡܵܘܬܐ</l>
                    <l n="281">ܘܩ̣ܵܡ ܒܲܪܢܵܫܵܐ ܘܣܚܦ ܐܢܘܢ ܒܗܵܘܬܼܵܐ ܕܲܚ̣ܦܲܪܘ</l>
                    <l n="282">:ܒܥܘܡܩܵܐ ܕܥܵܘܠܵܐ ܡܚܵܝܗܝ ܣܵܛܵܢܵܐ ܠܪܹܫ ܐ̄ܢܵܫܘܼܬܲܢ</l>
                    <l n="283">ܘܲܗܦ݂ܲܟ ܐ̄ܢܵܫܵܐ ܘܬܲܒܼܪܹܗ ܠܥܘܼܩܣܵܐ ܕܡܲܪܝܼܪܘܼܬܹܗ.</l>
                    <l n="284">:ܒܟܼܠܹܗ ܓܸܢܣܵܐ ܦܸܪܚܲܬ̤ ܡܸܪܬܼܵܐ ܕܡܲܪܝܼܪܘܼܬܹܗ</l>
                    <l n="285">ܘܡܸܢܹܗ ܕܓܸܢܣܲܢ ܗܘ̤ܵܐ ܡܐܣܝܢܐ ܘܐܲܣܝܼ ܠܟܹܐܒܲܝ̈ܢ.</l>
                    <l n="286">:ܐܵܣܝܵܐ ܡܗܝܼܪܵܐ ܓܒ̣ܵܐ ܡ̣ܢ ܓܸܢܣܲܢ ܪܵܚܸ̇ܡܓܸܢܣܲܢ</l>
                    <l n="287">ܘܐܲܠܦܹܗ ܕܢܲܐܣܹܐ ܟܹܐܒܹ̈ܐ ܕܓܸܢܣܹܗ ܒܣܲܡܵܐ ܕܪܘܼܚܵܐ.</l>
                    <l n="288">:ܣܲܡܵܐ ܕܪܘܼܚܵܐ ܝܲܗܒ̣ ܠܹܗ ܪܸܡܙܵܐ ܐܲܠܵܗܵܝܵܐ</l>
                    <l n="289">ܘܐܲܠܵܗܵܐܝܼܬܼ ܡܲܐܣܹܐ ܗ̄ܘ̣ܵܐ ܒܹܗ ܙܢܲܝ̈ ܒܝܼܫ̈ܬܐ.</l>
                    <l n="290">:ܒܲܕܼ ܡܘܼܬܼ ܫܸܡܫܵܐ ܕܼܢܲܚ̣ ܓܸܠܝܵܢܹܗ ܒܹܝܬܼ ܚܸܫܘ̈ܟܹܐ</l>
                    <l n="291">ܘܪܲܕܦܵܗ̇ ܠܛܘܥܝܲܝ ܕܲܦܪܝܼܣܵܐ ܗ̄ܘ̣ܵܬܼ ܥܲܠ ܟܠ ܘܲܒܼܟܼܠ.</l>
                    <l n="292">:ܩܵܠ ܝܘܿܚܲܢܵܢ ܐܲܙܥܸܩ ܒܐܪܥܵܐ ܥܲܠ ܡܹܐܬܼܝܼܬܹܗ</l>
                    <l n="293">ܘܪܸܥܠܲܬ̤ ܛܘܼܥܝܲܝ ܘܙܵܥ̣̈ ܫܲܬܼ ܐ̱ܣܸ̈ܐ ܕܒܸܢܝܵܢ ܥܵܘܠܵܐ.</l>
                    <l n="294">:ܒܲܕ ܡܘܼܬܼ ܣܲܝܦܵܐ ܐܲܒܼܪܸܩ ܡ̣ܠܬܹܗ ܒܪܹܗ ܕܲܙܟܲܪܝܵܐ</l>
                    <l n="295">ܘܲܬܼܡܲܗܘ ܫܹܐܕܹ̈ܐ ܒܚܲܪܝܼܦܘܼܬܼܵܐ ܕܡܸ̈ܠܝ ܦܘܼܡܹܗ.</l>
                    <l n="296">:ܐܲܝܟ ܕܲܒܼܣܲܝܦܵܐ ܚܵܪܸܒܼ ܗ̄ܘ̣ܵܐ ܠܹܗ ܠܓܒܐ ܕܛܘܼܥܝܲܝ</l>
                    <l n="297">ܘܡܸܬܼ ܚܲܝܠܝܼܢ ܗ̄ܘ̣ܵܘ ܣܸܕܼܪ̈ܲܝ ܩܘܼܫܬܐ ܒܲܠܒܼܝܼܒܼܘܼܬܹܗ.</l>
                    <l n="298">:ܦܠܚܵܐ ܠܒܼܝܼܒܼܵܐ ܓܒ̣ܵܐ ܠܹܗ ܡܲܠܟܿܐ ܘܫܲܕܲܪ ܩܘܼܕܡܵܘܗܝ</l>
                    <l n="299">ܘܚܲܙܩܹܗ ܒܚܲܝܠܵܐ ܕܠܵܐ ܡܸܬܼܚܲܣܢܵܐ ܚܲܣܝܼܢܘܼܬܹܗ.</l>
                    <l n="300">:ܒܲܙܝܢܹܗ ܚܬܼܝܼܪ ܗ̄ܘ̣ܵܐ ܠܦܚܐ ܚܝܼܨܵܐ ܒܲܪ ܥܸܒܼܪ݁ܝܹܐ</l>
                    <l n="301">ܘܠܵܐ ܡܲܫܦܸܠ ܗ̄ܘ̣ܵܐ ܡ̣ܢ ܬܲܟܼܬܘܼܫܵܐ ܕܥܲܡ ܕܲܠܩܘܼܒܠܵܐ.</l>
                    <l n="302">:ܒܟܼܠ ܬܲܟܼܬܘܼܫ̈ܝܼܢ ܗ̄ܘ̣ ܙܵܟܹ̇ܐ ܗ̄ܘ̣ܵܐ ܠܲܒܥܸܠܕܵܪܪܵܐ</l>
                    <l n="303">ܘܲܟ̣ܡܵܐ ܕܙܵܟܹ̇ܐ ܥܲܡ ܙܵܟܼܘܼܬܼܵܐ ܡܸܬܼܟܲܬܲܫ ܗ̄ܘ̣ܵܐ.</l>
                    <l n="304">ܕܠܵܐ ܣܲܒܼܥܘܼܬܼܵܐ ܪܵܗܸ̇ܛ ܗ̄ܘ̣ܵܐ ܒܵܗ̇ ܒܐܘܼܪܚܵܐ ܕܥܲܡ̈ܠܹܐ: </l>
                
                <pb ed="http://syriaca.org/manuscript/2289" n="f.41r"/>
                
                    <l n="305">ܘܠܵܐ ܡܲܡܐܸܢ ܗ̄ܘ̣ܵܐ ܡ̣ܢ ܬܲܟܼܬܘܼܫܵܐ ܕܠܘܼܩܒܲܠ ܥܵܘܠܵܐ.</l>
                    <l n="306">:ܠܘܼܩܒܲܠ ܥܵܘܠܵܐ ܛܠܝܼܢ ܗ̄ܘ̣ܵܐ ܙܲܝܢܹܗ ܠܸܠܝ ܐܝܼܡܵܡ</l>
                    <l n="307">ܘܗܲܢܝܼ ܗ̄ܘ̣ܵܐ ܠܹܗ ܩܸܐܪܣܵܐ ܕܥܲܡ̈ܠܹܐ ܡ̣ܢ ܒܘܼܣܵܡܵܐ.</l>
                    <l n="308">:ܠܥܘܠܘܬܹܗ ܕܥܵܘܠܵܐ ܣܢܝܐ ܣܢܹܐ ܕܲܕܝܼܩܵܐ</l>
                    <l n="309">ܘܡܸܬܼܦܲܪܣ ܗ̄ܘ̣ܵܐ ܕܢܥܛܝܘܗܝ ܠܲܫܡܹܗ ܡ̣ܢ ܐܢܵܫܘܼܬܼܵܐ.</l>
                    <l n="310">:ܐܢܵܫܵܐ ܪܚܸܡ ܗ̄ܘ̣ܵܐ ܡܸܛܠ ܚܘܼܒܹܿܗ ܪܵܚܸܡ ܐܢܵܫܵܐ</l>
                    <l n="311">ܘܡܸܬܼܝܲܐܒܼ ܗ̄ܘ̣ܵܐ ܕܢܹܐܣܘܿܪ ܐ̄ܢܵܫܵܐ ܒܪܸܚܡܲܬ ܡܵܪܹܗ.</l>
                    <l n="312">:ܒܪܸܚܡܲܬܼ ܡܵܪܹܗ ܟܕܝܼܢ ܗ̄ܘ̣ܵܐ ܚܘܼܒܹܗ ܕܥܲܒܼܕܵܐ ܛܵܒܼܵܐ</l>
                    <l n="313">ܘܲܡܣܲܟܹܿܐ ܗ̄ܘ̣ܵܐ ܠܗܵܝ̇ ܒܲܪܬܼ ܩܵܠܵܐ ܕܥܲܒܼܕܵܐ ܛܵܒܼܵܐ.</l>
                    <l n="314">:ܥܲܒܼܕܵܐ ܛܵܒܼܵܐ ܗܘ̤ܵܐ ܝܘܿܚܲܢܵܢ ܠܡܵܪܵܐ ܛܵܒܼܵܐ</l>
                    <l n="315">ܘܛܵܒܼܵܐ ܕܲܚ̣ܙܵܐ ܛܵܒܼܘܼܬ ܥܲܡܠܹܗ ܛܲܒܼܥܹܗ ܒܲܫܡܹܗ.</l>
                    <l n="316">:ܒܲܫܡܹܗ ܛܲܒܼܥܹܗ ܠܒܲܪ ܐܲܒܼܪܵܗܵܡ ܛܒܸܝܥ ܒܲܓܼܙܘܼܪܬܐ</l>
                    <l n="317">ܘܐܵܘܚܸܕܼ ܒܐܝܼܕܹܗ ܣܲܝܦܵܐ ܕܪܘܼܚܵܐ ܠܡܸܚܪܲܒܼ ܥܵܘܠܵܐ.</l>
                    <l n="318">:ܥܵܘܠܵܐ ܕܐ̄ܢܵܫܵܐ ܐܲܩܝܼܡ ܡܸܪܕܵܐ ܥܲܠ ܟܹܐܢܘܼܬܼܵܐ</l>
                    <l n="319">ܘܲܒܼܝܘܿܚܲܢܵܢ ܨܒ̣ܵܐ ܕܲܢܡܲܟܿܟܼܵܗ̇ ܠܲܛܪܘܼܢܘܼܬܹܗ.</l>
                    <l n="320">:ܠܩܸܛܠܹܗ ܕܥܵܘܠܵܐ ܪܓܼܝܼܓܼ ܟܹܐܢܵܐ ܣܵܢ̇ܐ ܥܵܘܠܵܐ</l>
                    <l n="321">ܘܠܵܐ ܫܠ̇ܐ ܗ̄ܘ̣ܵܐ ܡ̣ܢ ܬܲܟܼܬܘܼܫܵܐ ܕܥܲܡ ܒܝܼܫ̈ܬܼܵܐ.</l>
                    <l n="322">:ܥܕܲܡܵܐ ܠܡܵܘܬܿܐ ܝܗ̣ܒܼ ܗܘ̣ܵܐ ܢܲܦ̣ܫܹܗ ܠܡܸܬܼܟܲܬܵܫܘܼ</l>
                    <l n="323">ܘܡܝܼܬܼ ܟܲܕ ܠܵܐ ܡܝܼܬܼ ܕܡܢܘܬܗ ܣܲܒܼܪܐ ܗ̄ܘ̣ ܕܚܵܝܲܬܼ ܡܝܼܬܹ̈ܐ.</l>
                    <l n="324">:ܒܩܸܐ ܪܣܵܐ ܕܥܵܘܠܵܐ ܡܝܼܬܼ ܙܲܕܿܝܼܩܵܐ ܥܵܘܠܵܐܝܼܬ</l>
                    <l n="325">ܘܲܗܘ̤ܐ ܡܵܘܬܹܗ ܣܵܗܕܐ ܐܒܚ[...]ܐ ܕܟܼܵܪܘܿܙܘܼܬܹܗ.</l>
                    <l n="326">:ܠܘܼܩܒܲܠ ܡܲܠܟܿܐ ܛܪܘܼܢܵܐ ܕܥܵܘܠܵܐ ܐܸܙܕܝܢ ܗ̄ܘ̣ܵܐ</l>
                    <l n="327">:ܘܐܲܪܝܼܡ ܡܸܠܬܹܗ ܘܦܲܪܣܝܼ ܘܲܓܼܠܵܗ̇̄ ܠܙܲܠܝܼܠܘܼܬܹܗ</l>
                    <l n="328">:ܙܲܠܝܠܵܐܝܼܬ ܡܸܬܼܗܲܦܟ ܗ̄ܘ̣ܵܐ ܙܲܠܝܼܠ ܢܦ̣ܫܐ</l>
                    <l n="329">ܘܠܲܒܼܝܼܒܼܵܐܝܼܬܼ ܩܵܡ̣ ܩܲܕܲܝܼܫܵܐ ܠܘܼܩܒܲܠ ܥܵܘܠܹܗ.</l>
                    <l n="330">:ܥܲܠ ܢܵܡܘܿܣܵܐ ܐܲܠܵܗܵܝܵܐ ܡܸܫܬܲ ܥܠܹܐ ܗ̄ܘ̣ܵܐ</l>
                    <l n="331">ܕܡܚܬܡ ܗ̄ܘ̣ܵܐ ܕܠܐ ܬܸܬܼ ܚܠܲܟ ܫܘܵܬܦܘܼܬܼܵܐ.</l>
                    <l n="332">:ܠܫܵܘܬܵܦܘܼܬܼܵܐ ܕܐܲܢ̄ܬܼܬܼ ܐܲܚܘܼܗܝ ܥܠ̣݂ܲܫ ܥܘܠܐ</l>
                    <l n="333">ܘܛܲܢ ܝܘܚܢܢ ܚܠܵܦ ܢܡܘܣܐ ܕܬܚܡ ܗܕܐ.</l>
                    <l n="334">:ܚܠܵܦ ܢܵܡܘܿܣܵܐ ܛܲܢ ܗ̄ܘ̣ܵܐ ܛܢܵܢܵܐ ܡܵܢܘܿܣܵܝܵܐ</l>
                    <l n="335">ܒܲܕ ܡܘܼܬܼ ܦܝܼܬܚܸܣ ܕܛܲܢ ܘܐܸܬܼ ܥܲܙܲܙ ܥܲܠ ܙܲܢܝ̈ܐ.</l>
                    <l n="336">:ܥܲܠ ܙܲܢ̈ܝܐ ܠܚܝܼܡ ܢܵܡܘܿܣܵܐ ܒܦܘܼܡ ܙܲܕܝܼܩܹ̈ܐ</l>
                    <l n="337">ܘܐܲܡܝܼܢ ܚ̇ܪܒܼ ܙܢܲܝ̈ ܙܢܝܘܼܬܼܵܐ ܒܐܝܼܕܼܵܐ ܕܟܹܐܢܹ̈ܐ.</l>
                    <l n="338">:ܠܙܲܡܪܝܼ ܕܙܲܢܝܼ ܩܲܛܠܹܗ ܒܣܲܝܦܵܐ ܢܵܡܘܿܣܵܝܵܐ</l>
                    <l n="339">ܘܲܠܹܗ ܪܘܿܕܲܣ ܒܡܲܪܣܵܢܘܼܬܼܵܐ ܕܡܸܠܲܬܼ ܪܘܼܚܵܐ.</l>
                    <l n="340">:ܒܦܝܼܢܚܸܣ ܚܵܘܝܼ ܛܢܵܢܵܐ ܪܲܒܿܐ ܢܵܡܘܿܣ ܪܘܼܚܵܐ</l>
                    <l n="341">ܘܲܒܼܝܘܿܚܲܢܵܢ ܥܲܙܝܼܙܘܼܬܼܵܐ ܕܡܲܟܣܵܢܘܼܬܼܵܐ.</l>
                    <l n="342">:ܬܲܡ̇ܢ ܒܲܕܼܡܵܐ ܬܲܒܼܥܹܗ ܠܥܵܘ ܠܵܐ ܕܲܒܼܥܵܘܵܠܹ̈ܐ</l>
                    <l n="343">ܘܗܵܪܟܿܐ ܒܡܸܠܬܼܵܐ ܕܚܲܪܝܼܦܐ ܗ̄ܘ̣ܵܬܼ ܛܵܒܼ ܡ̣ܢ ܣܲܝܦܵܐ.</l>
                    <l n="344">:ܣܲܝܦܵܐ ܕܡܸܠܬܹܿܗ ܐܲܪܝܼܡ ܟܹܐܢܵܐ ܥܲܠ ܗܹܪܘܕܣ</l>
                    <l n="345">ܘܠܵܐ ܐܸܬܼܟܲܚܲܕܼ ܡ̣ܢ ܫܘܼܠܛܵܢܵܐ ܘܬܵܓܼܵܐ ܕܲܥܠܵܘܗܝ.</l>
                    <l n="346">:ܠܗܵܘ̇ ܦܸܬܼܓܼܡܵܐ ܕܬܲܪܓܸܿܡ ܕܵܘܝܼܕܼ ܥܗܲܕܼ ܝܘܿܚܲܢܵܢ</l>
                    <l n="347">ܘܲܠܒ̣ܝܼܒ̣ܵܐܝܼܬܼ ܐܲܟܼܣܹܗ ܠܡܲܠܟܿܐ ܠܒܼܝܼܒ̣ ܒܲܚܛܝܼܬܼܵܐ.</l>
                    <l n="348">:ܚܛܝܼܬܼܵܐ ܒܝܼܫܬܼܵܐ ܕܒܸܝܫܵܐ ܡ̣ܢ ܟܠ ܣܓܲܪ ܗܪܘܕܲܣ</l>
                    <l n="349">ܕܲܥܠ݂ܲܒܼ ܐܲܚܘܼܗܝ ܒܫܵܘܬܵܦܘܼܬܼܵܐ ܕܐܲܢ̄ܬܲܬܼ ܐܲܚܘܼܗܝ.</l>
                    <l n="350">:ܒܲܐܢ̄ܬܲܬܼ ܐܲܚܼܗܝ ܡܸܫܬܲܛܹܐ ܗ̄ܘ̣ܵܐ ܫܝܼܛܵܐ ܣܲܟܼܠܵܐ</l>
                    <l n="351">ܘܕܲܚܙ̣ܵܐ ܟܹܐܢܵܐ ܛܲܢ ܘܐܸܬܼ ܥܲܙܲܙ ܥܲܠ ܫܝܼܛܘܼܬܹܗ.</l>
                    <l n="352">:ܐܹܝܘ ܠܲܬܼܕܲܨ̇ܐ ܟܡܵܐ ܚܢܵܐ ܠܢܝܼܫܵܐ ܕܲܬܼܪܝܼܨܘܼܬܼܵܐ</l>
                    <l n="353">ܘܦܲܪܣܝܼ ܘܐܲܟܿܣܗ̇ ܠܕܲܓܵܠܘܼܬܼܵܐ ܠܥܹܝܢ ܣܲܓܿܝܼ̈ܐܹܐ.</l>
                    <l n="354">ܝܵܕܲܥ̇ ܗ̄ܘ̣ܵܐ ܠܵܗ̇ ܠܕܲܓܵܠܘܼܬܼܵܐ ܕܐܕܘܡܝܐ: </l>
                
                <pb ed="http://syriaca.org/manuscript/2289" n="f.41v"/>
                
                    <l n="355">ܘܩܲܕܡ ܩܲܓܠܗ̇ ܥܕܲ ܩܛܠܐ ܠܗ ܡܪܚܵܐܝܼܬܼ.</l>
                    <l n="356">:ܒܒܹܝܬܼ ܐܲܣܝܪܹ̈ܐ ܚܒܫܗ ܠܟܹܐܢܵܐ ܥ̇ܘܠ ܡ̣ܢ ܟܠ</l>
                    <l n="357">ܘܡܸܨ ܛܲܢܲܥ ܗ̄ܘ̣ܵܐ ܕܐܲܝܟܲܢ ܢܸܓܼܡܘܿܪܪܸܓܼܬܼ ܝܲܨܪܹܗ.</l>
                    <l n="358">:ܠܩܸܛܠܹܗ ܪܓܼܝܼܓܼ ܗ̄ܘ̣ܵܐ ܘܲܡܣܟܹܿܐ ܗ̄ܘ̣ܐ ܠܝܵܘܡܵܐ ܕܡܵܘܬܹܗ</l>
                    <l n="359">ܕܡܵܐ ܕܡܝܼܬܼ ܟܹܐܢܵܐ ܢܲܝܬܹܿܐ ܠܓܼܠܝܵܐ ܙܲܠܝܼܠܘܼܬܹܗ.</l>
                    <l n="360">:ܬܢܘܲܝ ܒܝܼܫܬܿܐ ܗܹܪܙܹܕܣ ܥܒ݂ܲܕ ܘܗܪܘܕܲܝܵܐ</l>
                    <l n="361">ܕܲܢܕܲܥܟܿܘܢܝܗܝ ܠܢܘܼܗܪܐ ܕܦܲܪܣܝ ܠܥܵܘܠܵܐ ܕܲܒܗܘܿܢ.</l>
                    <l n="362">:ܐܪܵܙܐ ܕܥܵܘܠܵܐ ܚܫ݂ܲܠܘ ܥܘ̈ܠܐ ܒܹܝܬܼ ܚܲܕܼ ܠܲܐܚܪܹܝܢ</l>
                    <l n="363">ܕܲܢܫܲܬܿ ܩܘܢܝܗܝ ܠܩܵܠ ܫܝܦܘܪܵܐ ܡܫܲܬܸܩ ܥܵܘܠܵܐ.</l>
                    <l n="364">:ܦܲܚܹ̈ܐ ܕܢܟܼܠܵܐ ܨܠܘ ܢܟܼܘ̈ܠܐ ܠܬܲܡܝܼܩ ܢܵܦ̣ܫܵܐ</l>
                    <l n="365">ܘܠܵܐ ܝܵܕܥܝܼܢ ܗ̄ܘ̣ܵܘ ܕܡܵܐ ܕܨܵܝ̇ܪܝܼܢ ܠܗ ܬܘܼܒܼ ܡܬܿܬܿܨܝܼܕܝܼܢ.</l>
                    <l n="366">:ܠܝܵܘܡܵܐ ܕܝܲܠܕܗ ܢܛܪܗ ܡܠܟܐ ܠܟܼܠܵܐ ܕܠܒܲܗ</l>
                    <l n="367">ܕܲܒܼܝܘܿܡ ܥܹܐܕܵܐ ܢܸܓܠܐ ܢܟܼܠܵܐ ܕܲܡܣܲܬܿ ܪܒܹܗ.</l>
                    <l n="368">:ܢܸܟܠܵܐ ܢܕܼܝܼܕܼܵܐ ܟܣܹܐ ܗ̄ܘ̣ܵܐ ܒܠܸܒܹܿܗ ܕܐܕܘܡܝܐ</l>
                    <l n="369">ܘܲܡܣܲܘܿܝܝ ܗ̄ܘ̣ܵܐ ܕܐܡܲܬܼܝ ܢܸܓܼܠܹܐ ܒܝܫܘܼܬܼ ܝܲܨܪܹܗ.</l>
                    <l n="370">:ܒܣܵܡܵܐ ܕܥܵܘܠܵܐ ܥܒܲܕ ܥܵܘܠܵܐ ܠܚܝܼܠܵܘ̈ܬܹܗ</l>
                    <l n="371">ܘܙܲܡܸܢ ܘܲܩ̣ܪܵܐ ܠܪܹ̈ܫܲܝ ܥܲܡܵܐ ܕܢܚܕܘܢ ܥܲܡܹܗ.</l>
                    <l n="372">:ܐܣܟܿܝܡ ܪܸܩܕܵܐ ܦܪܵܣ ܥܵܘܠܵܐ ܥܲܠ ܨܲܚܢܘܼܬܹܗ</l>
                    <l n="373">ܘܥܲܠܲܬ̤ ܪܸܩܕܲܬ̤ ܒܲܪܵܬܼ ܫܵܛܝܬܼܵܐ ܕܡܸܫܬܼ ܛܹܐ ܒܵܗ̇.</l>
                    <l n="374">:ܪܸܩܕܵܐ ܨܲܚܢܵܐ ܒܣܡ ܠܗ ܠܨܲܚܢܵܐ ܩܕܼܵܡ ܕܲܣܡܝܼܟܼܝܼܢ</l>
                    <l n="375">ܘܲܒܼܫܘܼ[ܘ]ܕܵܝܵܘ̈ܗܝ ܡܸܫܬܲܒܼܗܲܪ ܗ̄ܘ̣ ܠܒܲܪ ܡ̣ܢ ܛܲܟܼܣܵܐ.</l>
                    <l n="376">:ܦܠܓܿܘܼܬܼ ܢܸܟܼܣܵܘ̈ܗܝ ܩܲܨ ܠܵܗ̇ ܫܛܝܐ ܠܒܲܪܬܼ ܫܵܛܝܼܬܼܵܐ</l>
                    <l n="377">ܘܠܵܐ ܨܒܲܬ̤ ܕܬܸܣܒ ܐܠܐ ܠܐܝܢܐ ܕܠܲܗ ܪܓܐ ܗܘ̤̇ܬ.</l>
                    <l n="378">:ܪܸܓܬ̣ܐ ܒܝܼܫܬܐ ܪܓܲܬ̤ ܒܝܼܫܵܐ ܐܲܝܟ ܕܲܡܢܵܟ̣ܵܐ</l>
                    <l n="379">ܕܦܸܬܼܚܲܬ̤ ܦܘܡܵܗ̇ ܘܫܐܠܲܬ̤ ܪܸܫܹܗ ܕܣܵܢܹ̇ܐ ܠܥܵܠܘܠܐ.</l>
                    <l n="380">:ܐܘ ܠܵܟ ܥܵܘܠܵܐ ܟܡܵܐ ܥܵܘ̇ܠ ܐܢ̄ܬܿ ܘܲܓܼܠܹܐ ܥܵܘܠܵܟ</l>
                    <l n="381">ܘܠܵܐ ܡܸܬܼܟܚܲܬܿ ܡ̣ܢ ܣܢܝܘܬܐ ܕܥܵܘܠܘܼܬܼ ܗ̄ܘ̣ܵܢ.</l>
                    <l n="382">:ܐܘܵܟܡܵܐ ܡܲܩܠܹܐ ܟܪܘܡܵܐ ܕܚܘܼ ܨܦܟ ܒܡܸܫܬ ܡܥܬܲܝ̈ܟ</l>
                    <l n="383">ܘܲܕܼܠܵܐ ܟܘܚܵܕܼ ܓܵܢܡ̇ܪܝܼܢ ܪܸܓܿܬܼܵܐ ܕܙܲܠܝܼܠܘܼܬܵܟ.</l>
                    <l n="384">:ܗܲܒܼ ܠܝܼ ܒܦܝܼܢܟܼܵܐ ܪܫܹܗ ܕܟܹܐܢܵܐ ܒܥܵܬ̤ ܫܵܛܝܼܬܼܵܐ</l>
                    <l n="385">ܘܠܵܐ ܐܸܬܼܟܲܚܕܲܬ̤ ܕܬܹܐ ܡܲܪ ܡܸܠܬܐ ܕܡܲܠܝܵܐ ܓܘܼܢܚܵܐ.</l>
                    <l n="386">:ܓܘܼܢܚܵܐ ܪܲܒܿܐ ܘܥܵܘܠܵܐ ܥܦܲܝܼܦܵܐ ܟܣܐ ܗ̄ܘ̣ܵܐ ܒܡܸܠܬܼܵܗ̇</l>
                    <l n="387">ܘܗܵܢ̇ܘ ܢܸܡܗܵܐ ܘܲܬܼܡܲܗܘ ܘܲܬܼܘܲܗܘ ܨܝܬ̈ܝ ܡܠܬܼܵܗ̇.</l>
                    <l n="388">ܡܵܘܬܹܗ ܕܟܹܐܢܵܐ ܫܐܲܠܵܬ̤ ܐܲܓܼܪܵܐ ܕܙܲܠܝܼܠܘܼܬܼܵܗ̇.</l>
                    <l n="389">ܘܟܼܪܝܲܬ̤ ܠܹܗ ܠܲܡ ܠܡܲܠܟܿܐ ܕܲܫܡܲܥ ܫܲܡܥܵܐ ܕܡܵܘܬܿܐ.</l>
                    <l n="390">:ܐܘ ܟܲܪ ܝܘܼܬܼܵܐ ܘܠܵܐ ܟܲܪܝܘܼܬܵܐ ܕܸܠܸܒܵܐ ܢܟܼܝܼܠܵܐ</l>
                    <l n="391">ܕܲܥܛܝܼܦܵܐ ܗ̄ܘ̣ܵܬܼ ܐ̄ܣܟ̇ܝܡ ܟܲܪܝܘܼܬܼܵܐ ܚܵܕܼܝܵܐ ܘܕܼܵܝܨܵܐ.</l>
                    <l n="392">:ܐܘ ܐܣܟܝܡܐ ܕܲܡܟܲܣܹܐ ܗ̄ܘ̣ܵܐ ܒܐܸܣܟܹܿܝܡ ܚܲܫ̇ܐ</l>
                    <l n="393">ܘܡܣܪ̈ܗܒܼ ܗ̄ܘ̣ܵܐ ܕܢܹܐ ܫܘܕܲܠܲܕܼܡܵܐ ܚܲܪܡܵܢܵܐܝܼܬܼ.</l>
                    <l n="394">:ܕܲܓܵܠܵܐܝܼܬܼ ܐܲܟܼܪܝܼ ܡܲܠܟܿܐ ܥܲܠ ܗܵܝ̇ ܕܐܲܟܼܪܝ</l>
                    <l n="395">ܘܠܵܐ ܨܒܼܵܐ ܟܬܵܒܵܐ ܕܢܓܼܠܹܐ ܢܸܟ̣ܠܹܗ ܕܢܲܟܘܼܠܬܵܢܵܐ.</l>
                    <l n="396">:ܗܵܟܲܢ ܝܵܕܼܵܥܵܐ ܕܲܓܵܠܘܼܬܼܵܐ ܕܬܲܛܥܹܐ ܒܐ̄ܢܵܫܵܐ</l>
                    <l n="397">ܘܒܸܐ ܣܟܝܡ ܛܵܒܼܬܼܵܐ ܡܚܦܝܐ ܙܹܐܦܵܐ ܕܕܓܵܠܘܼܬܼܵܗ.</l>
                    <l n="398">:ܕܲܓܵܠܘܼܬܼܵܐ ܦܪܲܣ̣ ܕܲܓܵܠܵܐ ܥܲܠ ܒܝܫܘܼܬܹܗ</l>
                    <l n="399">ܘܫܲܕܲܪ ܦܘܩܹܗ ܠܪܹܫܹܗ ܕܟܹܐܢܵܐ ܟܼ̇ܕܼ ܠܵܐ ܨܵܒܹ̇ܐ.</l>
                    <l n="400">:ܛܵܒܼ ܨܵܒܹ̇ܐ ܗ̄ܘ̣ܵܐ ܒܐܝܼܕܼܵܐ ܕܲܗ̣ܵܬ̤ ܐܲܝܟ ܨܒܼܝܵܢܹܗ</l>
                    <l n="401">ܘܟܣܝܵܗ ܠܒܼܝܼܫܬܹܿܗ ܒܝܲܕ ܐܸܣܟܹܿܝܡܵܐ ܐܲܝܟ ܕܲܒܼܢܲܚܬܿܐ.</l>
                    <l n="402">:ܡܸܛܠ ܕܝܼܡܵܐ ܡܸܬܢܟܠ ܗ̄ܘ̣ܵܐ ܦܬܼܝܼܠ ܪܸܥܝܵܢܵܐ</l>
                    <l n="403">ܕܠܐ ܠܲܡ ܦܲܐܝܵܐ ܐܘ ܥܵܘܠܵܐ ܕܥܵܘ̇ܠ ܟܠܹܗ.</l>
                    <l n="404">ܕܡܸܠܬܼܵܟ ܐܘ ܕܲܬܼܫܲܦܲܥ ܕܡܵܐ ܙܲܟܵܝܵܐ. </l>
                    <l n="405">ܐܪܵܐ ܢܟܼܝܼܠܐ ܕܠܲܝܬܿ ܒܹܗ ܕܲܘܟܲܬܼܵܐ ܘܫܲܦܝܵܐ ܘܕܘܼܐ: </l>
                
                <pb ed="http://syriaca.org/manuscript/2289" n="f.42r"/>
                
                    <l n="406">ܐܲܝܕܐ ܒܝܼܫܵܐ ܕܲܓܵܠܘܼܬܼܵܐ ܐܵܘ ܫܸܩ ܩܸܛܠܵܐ.</l>
                    <l n="407">:ܕܲܓܸܠ ܕܵܘܝܵܐ ܐܵܦܸܢ ܥܵܘܠܵܐ ܗ̄ܘ̣ ܕܲܢܕܲܓܸܿܠ ܐ̄ܢܵܫ</l>
                    <l n="408">ܘܠܵܐ ܬܸܫܬܿܥܠܹܐ ܠܡܹܐ ܫܲܕܼ ܠܲܕܡܵܐ ܕܓܲܒܼܪܵܐ ܚܲܣܝܵܐ.</l>
                    <l n="409">:ܐ̄ܣܟܹܿܝܡ ܡܵܘܡ̈ܬܼܵܐ ܠܒܸܫ ܥܵܘܠܵܐ ܒܲܕ ܡܘܼܬܼ ܢܲܚܬܿܐ</l>
                    <l n="410">ܘܛܲܫܝܼ ܘܐܲܛܥܝܼ ܟܕܲ ܓܠܝܐ ܗ̄ܘ̣ܵܬܼ ܥܵܘܠܵܘܼܬܹܗ.</l>
                    <l n="411">:ܐܘ ܐܸܣܣܟܹܝ[...]ܡܵܐ ܢܲܕܼܘܼܠܬܵܢܵܐ ܕܘܠܐ ܢܒܼܝܼܠܵܐ</l>
                    <l n="412">ܕܠܵܐ ܒܗܸܬܼ ܘܲܐܟܼܪܝܼ ܥܲܠ ܣܘܼܪܚܵܢܵܐ ܡܠܹܐ ܛܲܢܦܘܼܬܼܵܐ.</l>
                    <l n="413">:ܐܘ ܚܲܪ ܡܘܼܬܐ ܕܠܸܒܵܐ ܩܲܫܝܵܐ ܕܕܼܵܡܹ̇ܐ ܠܟܹܐܦܵܐ</l>
                    <l n="414">ܕܠܵܐ ܐܸܬ̣ܪܟܸܿܟ ܓܘܼܢܚܵܐ ܕܲܩܫܹܐ ܡ̣ܢ ܟܠ ܓܘܼܢܚ̈ܝܼܢ.</l>
                    <l n="415">:ܐܘܗ̇ ܡ̣ܢ ܐܲܢ̄ܬܿܬܼܵܐ ܕܡܲܠܝܵܐ ܚܘܼܨܦܵܐ ܕܙܲܠܝܼܠܘܬܼܵܐ</l>
                    <l n="416">ܕܠܵܐ ܐܸܬܼܟܲܚܕܲܬ̤ ܕܬܹܐܫܘܕܲ ܠܲܕܼܡܵܐ ܩܕܼܵܡ ܣܲܓܿܝܼܠܹ̈ܐ.</l>
                    <l n="417">:ܐܘ ܠܐܝܕ̈ܝܐ ܙܲܠܝܼܠܬ̈ܐ ܕܨܲܚܢܲܬܼ ܢܲܦ̣ܫܵܐ</l>
                    <l n="418">ܕܛܲܥܝܼܢ̈ܵܢ ܗ̄ܘ̣ܲܝ̈ ܠܪܹܫܹܗ ܕܟܹܐܢܵܐ ܛܥܝܼܢ ܙܵܟܼܘܬܼܵܐ.</l>
                    <l n="419">:ܐܘ ܠܒܼܒܼ̈ܬܼܵܐ ܡܲܪ̈ܵܚܵܬܼܵܐ ܕܪܸܡܲܬܼ ܥܲܝܢ̈ܐ</l>
                    <l n="420">ܕܠܵܐ ܒܗ̈ܬܵܢ ܗ̄ܘ̣ܝ[ܢ] ܘܲܕܼܚܵܝܪ̈ܵܢ ܗ̄ܘ̣ܲܝ̈ ܒܲܕܼ ܡܹܗܕܟܹܐܢܵܐ.</l>
                    <l n="421">:ܐܘ ܠܲܟܼܪܘܡܐ ܕܡܲܠܟܿܐ ܘܐܲܢ̄ܬܬܼܵܐ ܡܲܠܝ̈ܝ ܚܘܼܨܦܵܐ</l>
                    <l n="422">ܕܲܢܗܲܦܟܿܝܼܢ ܗ̄ܘ̣ܵܘ [ܗܘܘ] ܕܡܵܐ ܙܲܟܵܝܵܐ ܒܬܼܘܼܩܵܢܲܝ̈ܗܘܿܢ.</l>
                    <l n="423">:ܥܲܡ ܬܘܼܩܵܢ̈ܐ ܛܥܝܼܢܝܼܢ ܗ̄ܘ̣ܵܘ ܠܹܗ ܠܪܹܿܫܗ ܕܟܹܐܢܵܐ</l>
                    <l n="424">ܘܠܵܐ ܙܵܝ̇ܥܝܼܢ ܗ̄ܘ̣ܵܘ ܡ̣ܢ ܟܹܐܢܘܼܬܼܵܐ ܕܟܣܝܵܐ ܗ̄ܘ̣[ܬܼ] ܒܹܗ̇.</l>
                    <l n="425">:ܐܘ ܟܡܵܐ ܫܸܬܼܩܲܬ̤ ܐܵܦ ܟܹܐܢܘܼܬܼܵܐ ܒܗܵܢܵܐ ܪܘܼܫܥܵܐ</l>
                    <l n="426">ܘܠܵܐ ܓܠܵܬ̤ ܚܲܝܠܵܐ ܕܛܲܢܵܢܗ̇ ܐܲܝܟ ܕܲܡܥܵܕܼܵܐ.</l>
                    <l n="427">:ܡܵܨܝܵܐ ܗ̄ܘ̣ܵܬܼ ܓܝܼܪ ܕܲܬܼܙܝܼܥ ܠܲܐܪܥܵܐܘܬܸ ܒܼܠܲܠܝܵܐ ܐܸܢܘܿܢ</l>
                    <l n="428">ܐܲܝܟ ܡܵܐ ܕܣܸܥܪܲܬ̤ ܠܗܵܝ̇ ܡܲܫܪܝܼܚܼܵܐ ܕܕܼܬܼܵܢ ܘܲܕܼܩܘܪܚ.</l>
                    <l n="429">:ܫܵܘܹ̇ܝܢ ܗ̄ܘ̣ܵܘ ܓܹܝܪ ܠܗܵܝ̇ ܡܲܪ ܕܘܼܬܼܵܐ ܚܕܲܬܵܐ ܕܲܗܘ̤ܵܬ</l>
                    <l n="430">ܘܬܼܘܼܒܼ ܫܵܪܹܝܢ ܗ̄ܘ̣ܵܘ ܠܦܘܼܬܼ ܗܵܘ̇ ܥܵܘܠܵܐ ܕܠܲܝܬܼ ܠܹܗ ܦܸܚܡܵܐ.</l>
                    <l n="431">:ܠܲܝܬܿ ܠܹܗ ܦܲܚܡܵܐ ܠܥܵܘܠܵܐ ܢܕܼܝܼܕܼܵܐ ܕܲܣܓܲܪܘ ܝܲܨܚܢܹ̈ܐ</l>
                    <l n="432">ܠܦܘܼܬܼ ܕܐܵܦܠܵܐ ܐܝܼܬܼ ܕܪܲܒ ܡ̣ܢ ܓܲܒܼܪܵܐ ܕܐܲܥܘܸܠܘ ܒܲܕܼܡܹܗ.</l>
                    <l n="433">:ܠܲܝܬܿ ܒܝܼܠܝܼܕ̈ܐ ܕܪܲܒܿ ܘܲܡܥܲܠܝܼ ܡ̣ܢ ܝܘܿܚܲܢܵܢ</l>
                    <l n="434">ܡܵܕܝܢ ܩܲܫܝܵܐ ܬܒܲܥܬܼܵܐ ܕܲܕܼܡܹܗ ܡ̣ܢ ܟܠ ܬܲܒܼ̈ܥܵܢ.</l>
                    <l n="435">:ܠܲܕܲܡܹܗ ܕܲܚ̣ܣܝܵܐ ܚܙܝܹ̇ܬܼ ܟܲܕ ܪܵܕܹܐ ܒܐܝܼܕܲܝ̈ ܛܲܡ̈ܐܹܐ</l>
                    <l n="436">ܘܐܲܚܕܢܝ ܓܘܼܢܚܵܐ ܕܡܲܢ̣ܘܼ ܠܡܲܢܘܼ ܕܟ̣ܵܐ ܒܲܛܠܘܼܡܝܵܐ.</l>
                    <l n="437">:ܐܲܢ̄ܬܿܬܼܵܐ ܛܲܢܦܬܼܵܐ ܛܠܝܼܢܵܐ ܗ̄ܘ̣ܵܬܼ ܠܹܗ ܠܪܹܫܹܗ ܕܟܹܐܢܵܐ</l>
                    <l n="438">ܘܡܲܗܠܵܐ ܗ̄ܘ̣ܵܬܼ ܒܹܗ ܕܐܲܝܟܵܐ ܗ̄ܝ̣ ܟܠܵܗ̇ ܛܲܢܵܢܘܼܬܼܵܟ.</l>
                    <l n="439">:ܒܦܝܼܢܟܼܵܐ ܕܐܵܘ ܟܼܠܵܐ ܥܲܠ ܥܲܡ ܐܘܼܟܼܠܵܐ ܡܘܟܠ ܚܹܝ̈ܐ</l>
                    <l n="440">ܘܗܵܢ̇ܘ ܓܘܼܢܚܵܐ ܕܐܲܝܟܲܢ ܐܲܟܼܠܘܗ̇ ܠܗܵܝ̇ ܫܵܪܘܼܬܼܵܐ.</l>
                    <l n="441">:ܐܘ ܠܫܵܪܘܼܬܼܵܐ ܕܲܡܙܝܼܓܼܵܐ ܗ̄ܘ̣ܬܼ ܒܕܼܡ ܙܲܟܵܝܵܐ</l>
                    <l n="442">ܘܐܲܝܟ ܕܲܠܚܡܪܵܐ ܡܸܬܼܠܲܗܩܝܼܢ ܗ̄ܘ̣ܵܘ ܠܲܕܼܡܹܗ ܕܟܲܣܝܵܐ.</l>
                    <l n="443">:ܠܵܐ ܨܗܝܵܐ ܗ̄ܘ̣ܵܬܼ ܗܪܘܕܝܵܐ ܠܒܸܩܝܵܐ ܕܚܲܡܪܵܐ</l>
                    <l n="444">ܐܲܝܟ ܕܲܪܓܼܝܼܬܼܵܐ ܕܬܹܐ ܚܘܕܼ ܪܹܫܹܗ ܕܟܹܐܢܐ ܒܐܝܕܝ̈ܗ̇.</l>
                    <l n="445">:ܠܲܝܬܿ ܗ̄ܘ̣ܵܐ ܪܸܓܿܬܼܵܐ ܕܗܲܓܝܢܵܐ ܗ̄ܘܵܬܼ ܠܙܲܠܝܼܠܘܼܬܼܵܗ̇</l>
                    <l n="446">ܐܲܝܟ ܗܵܝ̇ ܪܸܓܼܬܼܵܐ ܕܬܸܚܙܹܝܗܝ ܠܲܕܼܡܹܗ ܕܪܵܕܹܐ ܒܐܲܪܥܵܐ.</l>
                    <l n="447">:ܒܡܹܐܫܲܕܼ ܠܲܕܼ ܡܹܗ ܓܸܡܪܲܬ̤ ܪܓܬܼܵܗ̇ ܚܲܝܘܘܵܬܼܵܢܝܼܬܐ</l>
                    <l n="448">ܘܒܲܕܼ ܡܘܼܬܼ ܚܲܝܘܼܬ̤ ܚܲܝܘܬܼܵܐ ܡܸܒܬܿܬܿ ܓܘܼܫܡܗ ܒܐܝܼܕܹ̈ܿܝܗ̇
                        ܘܵܙܘ̈ܥܹܝܗ̇.</l>
                    <l n="449">:ܐܵܘ ܠܦܲܩܪܘܼܬܼܵܐ ܕܲܦܩܝܼܪܵܐ ܗ̄ܘ̣ܵܬܼ ܒܪܸܓܲܬ ܒܣܪܵܐ</l>
                    <l n="450">ܘܕܲܓܵܐ ܣܲܒܼܥܲܬ̤ ܫܪܝܼܬ̤ ܕܬܹܐܟܘܠ ܒܸܣܪܵܐ ܕܐܢܵܫܵܐ.</l>
                    <l n="451">:ܐܘ ܠܲܟܼܬܝܼܫܬܿܐ ܕܲܟܼܬܝܼܫܵܐ ܗ̄ܘ̣ܵܬܼ ܠܘܼܩܒܲܠ ܩܘܼܫܬܿܐ</l>
                    <l n="452">[ܘ]ܠܵܐ ܬܼܬܸܪܚܝܬ̤ ܥܕܲܡܵܐ ܕܢܵܚܬ̤ ܒܕܼܡ ܫܲܪܝܼܪܵܐ. </l>
                
                <pb ed="http://syriaca.org/manuscript/2289" n="f.42v"/>
                
                    <l n="453">:ܐܵܘ ܠܫܵܛܝܼܬܼܵܐ [ܒ]ܡܸܫܬܲܛܝܵܐ ܗ̄ܘ̣ܵܬܼ ܢܲܪ̈ܓܸܝܼܵܓܬܵܐ</l>
                    <l n="454">ܕܐܫܕܲܬ̤ ܡܸܪܬܼܵܗ̇ ܥܲܠ ܗܵܘ̇ ܕܲܕܠܵܗ̇ ܡ̣ܢ ܫܵܛܝܘܼܬܼܵܐ.</l>
                    <l n="455">ܫܡ݂ܲܥ ܢܸܩܒܼ̈ܬܼܵܐ ܢܘܼܢܚܵܐ ܕܣܸܥܪܲܬ̤ ܐܲܢ̄ܬܿܬܵܐ ܦܩܲܪܬܵܐ.</l>
                    <l n="456">ܕܲܗܘ̤ܵܬܼ ܟܲܠܒܿܬܼܵܐ ܘܢܸܟܼܬܲܬܼ ܦܲܓܼܪܹܗ ܕܓܲܒܼܪܵܐ ܟܸܐܢܵܐ</l>
                    <l n="457">:[ܙܘܿܘ̈ܝ ܫܵܛܝܵ̈ܬܼܵܐ ܡ̣ܢ ܫܛܝܘܼܬܼܵܐ ܕܕܼܡܵܝܵܐ ܠܲܕܼܗܵܝ̇</l>
                    <l n="458">ܕܠܵܐ ܬܸܬܼܟܲܢܝܼ̈ܢ ܗܪܹܘܕܲܝܵܐ ܩܸܛܠܲܬ̤ ܟܹܐܢܵܐ.]</l>
                    <l n="459">:ܬܡܲܗ ܘܐܬܼܕܲܪܢܸܫܹ̈ܐ ܕܫܒܼܝܼ̈ܢ ܠܲܪ̈ܓܼܝܼܓܼܵܬܼܵܐ</l>
                    <l n="460">ܕܠܵܐ ܢܸܫܒܹܿܝܟܹܝܢ ܫܸܒܿܝܵܐ ܕܲܫܒܵܗ̇ ܠܚ̣ܵܘܵܐ ܒܲܥܕܢ.</l>
                    <l n="461">:ܪܓܲܬܼ ܦܐܪܵܐ ܫܒܬܹܗ̇ ܠܚ̇ܘܵܐ ܐܲܝܟ ܕܲܠܒܼܒܼܒܼܝܵܐ</l>
                    <l n="462">ܘܗ̤ܝ ܢܲܟܼܪܝܲܬܢ ܡ̣ܢ ܒܘܼܣܵܡܵܐ ܕܲܒܼܦܲܪ ܕܲܝܣܵܐ.</l>
                    <l n="463">:ܠܲܝܬܿ ܓܲܠܝܘܼܬܼܵܐ ܕܠܵܐ ܗ̄ܘ̣ܵܐ ܐܢ̄ܬܿܝܢ ܗܘܲܝܼܬܹܿܝܢ ܥܸܠܬ̣ܵܗ̇</l>
                    <l n="464">:ܘܠܵܐ ܫܒ̣ܢ ܫܸܒܝܵܐ ܕܲܪ̈ܓܼܝܵܓܼܵܬܵܐ ܒܠܥܵܕܟܹܝܢ</l>
                    <l n="465">:ܡܲܢܘ ܕܲܚܩܹܗ ܠܪܹܫ ܫܲܪ̈ܒܼܵܬܲܢ ܡ̣ܢ ܦܲܪܕܲܝܣܵܐ</l>
                    <l n="466">ܠܵܐ ܗ̄ܘ̣ܵܐ ܪܸܓܬܼܵܐ ܕܠܵܐ ܒܘܼܝܵܢܵܐ ܕܐܸܡܟܹܝܢ ܚܵܘܵܐ.</l>
                    <l n="467">:ܡܲܢ̣ܘܼ ܕܚܒܲܠ ܒܡܲܝ̈ܐ ܕܚ̈ܝܼܠܹܐ ܟܠ ܥܲܡ ܟܠܵܐ</l>
                    <l n="468">ܠܵܘ ܨܲܚܢܘܼܬܼܵܐ ܘܙܲܠܝܠܘܼܬܼܵܐ ܕܲܒܼܢ̈ܬܼ ܩܵܐܹܝܢ.</l>
                    <l n="469">:ܡܲܫ̣ܘ ܚܲܒܼܫܹܗ ܠܝܵܘܣܸܦ ܟܹܐܢܵܐ ܒܹܝܬܼ ܐܲܣܝܼܪܹ̈ܐ</l>
                    <l n="470">:ܠܵܘ ܦܲܩܪܘܼܬܼܵܐ ܕܲܚܕܵܐ ܡܸܢܟܹܝܢ ܡܲܠܝܲܬܼ ܚܘܸܨܦܵܐ</l>
                    <l n="471">:ܡܲܢ̣ܘܼ ܡܲܠܟܗ ܠܐܝܼܘܲܒܼ ܟܹܐܢܵܐ ܕܢܵܘܠܸܕܼ ܪܸܛܢܵܐ</l>
                    <l n="472">ܠܵܘ ܒܲܪܬ ܚܵܘ̇ܐ ܕܕܵܡ̇ܐ ܡܸܠܟܵܗ̇ ܠܚܵܘܵܐ ܐܡܵܗ̇.</l>
                    <l n="473">:ܡܲܢ̣ܘܼ ܥܲܒܼܕܹܗ ܓܘܼܚܟܵܐ ܠܫܸܡܫܘܿܢ ܓܲܢܒܲܪ ܒܚܲܝܠܵܐ</l>
                    <l n="474">ܠܵܘ ܐܵܢܝܼܬܼܵܐ ܟܪ ܘܡܬܼܢܵܝܬܼܵܐ ܕܠܵܐ ܡܸܬܼܟܚܲܕܵܐ.</l>
                    <l n="475">:ܡܲܢ̣ܘ ܣܵܡ̣ ܒܹܗ ܡܘܼܡܵܐ ܒܕܼܵܘܝܼܕ ܕܟܹܐܪܥܝܵܢܵܐ</l>
                    <l n="476">ܠܵܐ ܗ̄ܘ̣ܵܐ ܚܙܬܼܵܐ ܕܐܸܠܥܵܐ ܪܦܝܼܬܼܵܐ ܕܡ̣ܢ ܣܸܕܪ̈ܝܼܟܹܝܢ.</l>
                    <l n="477">:ܡܲܢ̣ܘܼ ܣܲܟܠܹܗ ܠܚܲܟܿܝܼܡ ܡ̣ܢ ܟܠ ܡܲܠܟܿܐ ܫܠܹܝܡܘܿܢ</l>
                    <l n="478">ܠܵܘ ܫܘܼܓܼܵܫܵܐ ܕܙܲܠܝܼܠܬܼܵܐ ܕܐܸܬܼܢܲܩܲܦܝ̈ ܠܹܗ.</l>
                    <l n="479">:ܡܲܢ̣ܘ ܥܲܒܼܕܗ ܠܐܚܵܒܼ ܣܵܢܐܐ ܕܫܲܦܝܼܪ̈ܵܬܵܐ</l>
                    <l n="480">ܠܵܐ ܗ̄ܘ̣ܵܐ ܐܝܼܙܒܸܠ ܢܒܼܥܵܐ ܣ̇ܢܝܵܐ ܕܲܫܟܼܝܼܪܵܬܐ.</l>
                    <l n="481">:ܛܲܟܿܣܝ ܪܗܛܵܐ ܕܝܲܨܪܵܐ ܕܢܲܦ̣ܫܹܟܼܝ ܘܲܕܼܒܼܵܒܼܵܬܹ̈ܟܼܝ</l>
                    <l n="482">:ܕܠܵܐ ܢܸܬܿܬܲܩܠܘܼܢ ܪ̈ܵܕܝܲܝ ܒܐܘܼܪܚܵܐ ܒܲܫܒܼܝܠ ܥܲܝܢܲܝ̈ܟ</l>
                    <l n="483">:ܚܘܼܪܝ ܬܲܩܢܵܐܝܼܬ ܘܨܲܒܸܿܬܼܝ ܢܲܦ̣ܫܟܼܝ ܒܲܟܼܢܝܼܟܼܘܼܬܼܵܐ</l>
                    <l n="484">ܕܲܠܡܵܐ ܬܦܘܼܫܝܼܢ ܠܒܲܪ ܡ̣ܢ ܬܲܪܥܵܐ ܥܲܡ ܣܲܟܼܠ̈ܬܼܵܐ.</l>
                    <l n="485">:ܛܲܝܒܼܝ ܡܸܫܚܵܐ ܘܦܘܿܩܝ ܒܲܠܘܝܼܬܼܵܐ ܕܚܲܟܿܝܼ̈ܡܵܬܼܵܐ</l>
                    <l n="486">ܕܲܠܡܵܐ ܢܕܥܟ ܠܲܡܦܹܝܕܼ ܚܘܼܒܹܟܼܝ ܘܬܸܗܘܹܝܢ ܓܘܼܚܟܵܐ.</l>
                    <l n="487">ܠܵܐ ܬܸܨܛܲܒܿܬܼܝܼܢ ܒܨܒܼܬܵܐ ܕܐܦܹ̈ܐ ܒܲܪ̈ܲܬܐ.</l>
                    <l n="488">ܕܠܵܐ ܢܲܗܠܘܢ ܒܹܗ ܚܲܝܪ̈ܝ ܫܲܦܝܼܪ ܒܫܘܼܦܪܵܐ ܕܢܲܦ̣ܫܟܼܝ.</l>
                    <l n="489">:ܟܠܵܝ ܗܼ̈ܠܟܼܵܬܲܡܼܝ ܥܲܡ ܒܵܒܼ̈ܬܼܟܼܝ ܡ̣ܢ ܣܢܝܵ̈ܬܼܵܐ</l>
                    <l n="490">ܕܠܵܐ ܢܩܸܪܘܢܹܟܼܝ ܟܹܐܦܵܐ ܨܚܲܢܬܼܐ ܐܟܫܲܕܝܵܐ ܒܫܘܼܩܵܐ.</l>
                    <l n="491">:ܚܘܼܪܝ ܘܐܬܒܝܢܲܝ ܕܦܲܚܵܐ ܗ̣̄ܝ ܥܲܝܢܹܟܼܝ ܘܨܒܼܬܐ ܕܐܲܦܲܝ̈ܟܝ</l>
                    <l n="492">ܘܒܟܼܝ ܡܸܬܿܬܲܨܝܼܕܝܼܢ ܪܸ̈ܓܼܫܹܐ ܘܙܵܘܥܹ̈ܿܐ ܐܝܟ ܕܒܼܢܫܒܹ̈ܐ.</l>
                    <l n="493">:ܦܚܐ ܐܢܵܬܝ ܟܠܹܟܼܝ ܕܛܡܝܼܪ ܒܐܲܪܥܵܐ ܩܕܼܵܡ ܗܲܠܘܼ̈ܬܼܵܐ</l>
                    <l n="494">ܘܠܵܐ ܐ̄ܢܵܫ ܝܵܕܲܥ̇ ܕܐܲ[...] ܢܦ̇ܠ ܒܡܨܝܼܕܵܬ̈ܟܼܝ.</l>
                    <l n="495">:ܒܩܸܛܪܹ̈ܐ ܨܢܝ̈ܥܹܐ ܙܩܝܼܪܝܼܢ ܢܸܫܒܹ̈ܐ ܕܲܪ̈ܓܼܝܼܓܼܵܬܼܟܼܝ</l>
                    <l n="496">ܘܣܲܓܿܝܼ ܥܲܣܩܵܐ ܠܡܸܬܼ ܦܲܠܵܛܘܼ ܡ̣ܢ ܨܢܥܵܬܹܟ̈ܝ.</l>
                    <l n="497">:ܠܚܲܓܼܠܵܐ ܕܵܡܵܝܵܐ ܐܢ̄ܬܝ ܕܩܵܪܹܐ ܠܡܵܘܬܼܵܐ ܠܲܒܼܢܲܝ̈ ܓܢܣܗ</l>
                    <l n="498">ܘܲܒܥܸܥܡܵܬܹ̈ܗ ܩ̇ܛܸܠ ܚܲܒܼܪ̈ܘܗܝ ܘܡܼܐܸܬܼ ܐܵܦ ܗܘ̤.</l>
                    <l n="499">:ܒܲܕܼ ܡܘܼܬܼ ܚܲܓܠܵܐ ܡܵܬ̇ܚܵܐ ܐܢ̄ܬܝ ܚܸܙܘܹܟܼܝ ܠܲܕܚܵܐ̇ܪ ܒܹܟܼܝ</l>
                    <l n="500">:ܘܲܒܼܫܘܿܓܼܫܟܼܝ ܨܵܝ̇ܕܵܐ ܐܢ̄ܬ̇ܝ ܫܲܒܼܪܹ̈ܐ ܐܝܟ ܦܪܚܬܵܐ</l>
                    <l n="501">:ܡܵܘܬܿܐ ܥܦܝܼܦܵܐ ܚܒܼܝܼܫ ܒܲܩܠܘܒܼܝܵܐ ܕܝܲܨܪܟܼܝ ܒܝܼܫܵܐ</l>
                    <l n="502">ܘܩܵܪܹܐ ܠܐܢܵܫܵܐ ܠܘܵܬܼ ܐܲܒܼܕܵܢܵܐ ܐܲܝܟ ܕܲܠܫܲܝܢܵܐ.</l>
                    <l n="503">ܠܠܸܩܛܵܐ ܕܵܡܹ̇ܐ ܡܲܡܠܠܐ ܕܦܘܼܡܹܟܼܝ ܩܕܼܵܡ ܗܸܕܝܘ̈ܛܹܐ: </l>
                
                <pb ed="http://syriaca.org/manuscript/2289" n="f.43r"/>
                
                    <l n="504">ܘܡܵܐ ܕܐܸܬܼܪܲܓܼܪܲܓܼܘ ܠܡܹܐ ܟܠ ܡܸܢܹܗ ܡܝܼܬܼ [ܘ]ܒܲܚܛܝܼܬܼܵܐ.</l>
                    <l n="505">:ܠܲܝܬܿ ܨܲܝܵܕܵܐ ܕܲܡܩܝ[...] ܡܸܢܹܟܼܝ ܠܲܡܨܵܕܼ ܐܢܵܫ̈ܐ</l>
                    <l n="506">ܘܠܲܝܬܿ ܦܵܪܲܚܬܼܵܐ ܕܩܵܪܝܵܐ ܫܲܦܝܼܪ ܐܲܝܟ ܫܘܼܓܫܟܼܝ.</l>
                    <l n="507">:ܥܪܝܼܡܵܐܬ[...] ܣܲܓܝ ܠܐܘܼܡܵܢܘܼܬܼܵܐ ܕܨܵܝܕܵܐ ܐܢܵܫܵܐ</l>
                    <l n="508">ܘܠܵܐ ܐ̄ܢܵܫ ܝܵܪܲܥ ܠܲܡܬܼܢܵܝܘܼ ܥܲܠ ܨܸܢ̈ܥܵܬܹܟܼܝ.</l>
                    <l n="509">:ܚܲ[ܟܿܝܼܡ] ܝܲܨܪܹܟܼܝ ܠܡܸܩܪܵܐ ܒܣܸܦܪ̈ܵܘܗܝ ܕܩܵܛܹ̇ܠ ܐ̄ܢܵܫܵܐ</l>
                    <l n="510">ܘܫܒ̣ܪ ܠܒܼܟܼܝ ܠܡܸܬܼܗܲܓܵ ܘܼܒܚܟܼܡܲܬܼ ܩܘܼܫܬܿܐ.</l>
                    <l n="511">:ܗܘ̤ ܝܘܼܗܘ̤ܵܐ ܠܟܹܝ ܪܲܒܿܐ ܢܕܝܼܠܵܐ ܡ̣ܢ ܫܘܼܪܵܝܵܐ</l>
                    <l n="512">ܘܒܲܟܼܬܼܝܼܒ̈ܬܹܗ ܩܪܝܬܿܝ ܘܐܸܬܼܗܲܓܝܼܬܿܝ ܘܲܚܛܲܝܬܿܝ ܘܐܲܚܛܝܼܬܿܝ.</l>
                    <l n="513">:ܦܘܼܫ ܡ̣ܢ ܗܸܪܓܹܿܗ ܕܣܵܦܪܵܐ ܢܟܼܝܼܠܵܐ ܕܡܠܦ ܙܐܵܦܐ</l>
                    <l n="514">ܘܬܼܵܝ ܘܐܸܬܼܗܲܓܵܝ ܒܣܸܦܪ̈ܲܝ ܪܘܼܚܵܐ ܕܡܩܢܝܢ ܚܲܝܹ̈ܐ.</l>
                    <l n="515">:ܠܵܐ ܬܸܬܕܡܹܝܢ ܠܚܵܘܵܐ ܐܸܡܹܟܼܝ ܕܫܸܡܠܲܬ̤ ܡܸܠܟܹܿܗ</l>
                    <l n="516">ܘܐܲܟܲܠܲܬ̤ ܦܸܐܪܸܵܐ ܘܝܸܠܕܲܬ̤ ܡܵܘܬܿܐ ܠܲܕܼܒܹܝܬܼ ܐܵܕܼܵܡ.</l>
                    <l n="517">:ܗܵܐ ܦܣܝܼܩ ܣܲܒܼܪܵܐ ܘܲܩܛܝܼܠ ܡܵܘܬܵܐ ܒܦܹܐܪܵܐ ܕܡܸܢܹܟܼܝ</l>
                    <l n="518">ܠܵܐ ܬܲܘܥܹܝܢ ܬܘܼܒܼ ܡܸܪܲܬܼ ܡܵܘܬܐ ܒܝܲܕܼ ܨܢܥܵܬܹ̈ܟܹܝ</l>
                    <l n="519">:ܟܲܕܘ ܩܛܠܬܿܝܢ ܒܐܘܼܟܼܠܵܐ ܕܦܹܐܪܵܐ ܕܪܸܓܼܬܼ ܐܸܡܹܕܝ</l>
                    <l n="520">ܠܵܐ ܬܡܝܼܬܼܝܼܢܵܢ ܒܪܸܓܲܬܼ ܦܲܓܼܪܹܟܼܝ ܐܲܝܟ ܕܒܼܦܹܐܪܵܐ.</l>
                    <l n="521">:ܦܘܼܫܝ ܠܵܐ ܬܸܗܘܹܝܢ ܡܨܝܼܕܬܿܐ ܕܥܵܘܠܵܐ ܩܕܼܵܡ ܚܲܙ̈ܝܹܐ</l>
                    <l n="522">ܕܗܵܐ ܐܸܬܼܦܲܟܲܪ̈ܝ ܟܠ ܡܘܼܫܚ̈ܵܬܼܵܐ ܒܢܸܫܒܵܐ ܕܐܲܦܲܝܟ̈ܝ.</l>
                    <l n="523">:ܠܘܲܝ ܣܢܝܐ ܗܘܲܝ̣ܬܿܝ ܒܚܸܙܘܵܐ ܕܐܲܦܲܝ̈ܟܝ ܐܲܝܟ ܪܸܥܝܵܢܹܟܼܝ</l>
                    <l n="524">ܕܕܼܵܡ ܓܵܥ̇ܨܝܼܢ ܗ̄ܘ̣ܵܘ ܫܲܒܼܪ̈ܲܝ ܠܸܒܵܐ ܡ̣ܢ ܣܢܝܘܬܹܟܼܝ.</l>
                    <l n="525">:ܠܘܲܝ ܠܵܐ ܣܓܼܝ ܠܹܟܼܝ ܨܒܼܬܵܐ ܕܕܲܗܒܼܵܐ ܘܡܲܪ̈ܓܢܝܵܬܼܵܐ</l>
                    <l n="526">ܟܒܲܪ ܡܲܗܡܝܼܢ ܗ̄ܘ̣ܵܘ ܪ̈ܵܚܡܲܝ ܨܒܼܬܵܐ ܡ̣ܢ ܥܢܝܵܢܵܟܼܝ.</l>
                    <l n="527">:ܡ̇ܢ ܕܹܝܢ ܐܲܪܡܝܼ ܩܹܐܡܵܐ ܒܥܲܝܼܢ̈ܝܟܿܝ ܘܲܒܼܗܲܠܟܼܵܬܹܟܼܝ</l>
                    <l n="528">ܘܐܲܥܸܠ ܚܲܒ̣ܫܹܟܝ ܒܓܼܵܘ ܢܝܡܪܬܿܐ ܥܲܡ ܚܝܘ̈ܬܼܵܐ.</l>
                    <l n="529">:ܡ̇ܢ ܕܹܝܢ ܐܲܪܡܝܼ ܛܵܒܼܥܵܐ ܕܫܸܬܼ ܩܵܐ ܥܲܠ ܠܸܫܵܢܹܟܼܝ</l>
                    <l n="530">ܟܒܲܪ ܦܐܸ̇ܫ ܗ̄ܘ̣ܵܐ ܡ̣ܢ ܕܲܠܡܸܚܪܲܒܼ ܣܸܕܼܪ̈ܲܝ ܩܘܪܫܬܿܐ.</l>
                    <l n="531">:ܛܘܼܒܼܵܘ̈ܗܝ ܠܲܐܝܢܵܐ ܕܣܟܲܪ ܐܸܕܢܵܘ̈ܗܝ ܘܠܵܐ ܨܵܬܼܘ ܡܸܠܲܝ̈ܟܿܝ</l>
                    <l n="532">ܘܲܗܘ̤ܵܐ ܚܲܪܫܵܐ ܠܘܵܬܼܥܸܢܝܵܢܵܐ ܕܙܲܠܝܼܠܘܼܬܼܟܼܝ.</l>
                    <l n="533">:ܛܘܼܒܼܵܘ̈ܗܝ ܠܐܲܝܢܵܐ ܕ[...]ܕܼ ܥܲܡܹܟܼܝ ܗ̄ܘ̣ ܠܵܘ ܥܲܡܹܟܼܝ ܗ̄ܘ̣</l>
                    <l n="534">ܘܥܲܡ݂ܲܪ ܥܲܡܸܟܼܝ ܘܲܢܛܲܪ ܢܲܦ̣ܫܹܗ ܡ̣ܢ ܢܸܟܼܝܵܢܹ̈ܟܼܝ ܛܘܼ[...]</l>
                    <l n="535">:ܠܲܐܝܵܢܵܐ ܕܠܵܐ ܛܥ̣ܵܐ ܒܫܲܪ ܒܹܟܼܝ ܢܝܼܫܵܐ ܕܡܸܠܵܘ̈ܗܝ</l>
                    <l n="536">ܘܠܵܐ ܐܸܬܿܬܿܕܵܘܲܕ ܒܲܗܦܘܼ̈ܬܐ ܕܠܝܼܠܘܼܬܼܟܼܝ</l>
                    <l n="537">:ܡܲܢ̣ܘܼ ܕܲܗܘ̤ܵܐ ܥܸܠܬܼܵܐ ܕܗܵܕܹܐ ܕܗܵܠܹܝܢ ܕܐܸܡ̇ܪܹܬܼ</l>
                    <l n="538">ܠܵܐ ܗ̄ܘ̣ܵܐ ܚܘܼܨܦܵܐ ܕܗܪܘ̇ܕܝܵܐ ܕܲܥܠܲܒܼ ܠܲܕܟܼܠ.</l>
                    <l n="539">:ܒܥܸܠܬܼܵܐ ܕܗܵܕܹܐ ܬܢܹ̇ܝܬܼ ܠܸܠܬܼ̈ܐ ܕܣܘܼܪ̈ܚܵܢܲܝܟܹܿܝܢ</l>
                    <l n="540">ܕܐܸܓܼܠܹܐ ܠܐ̄ܢܵܫ̈ܐ ܕܲܟܼܡܵܐ ܒܝܼܫܵܐ ܒܝܼܫܬܐ ܕܢܸܫܹ̈ܐ.</l>
                    <l n="541">:ܒܝܼܫܬܿܐ ܕܢܸܫܹ̈ܐ ܣܥܵܬ̤ ܘܐܸܬܿܬܿܪܝܼܡܲܬ̤ ܠܫܪ ܡ̣ܢ ܛܲܟܼܣܵܐ</l>
                    <l n="542">ܘܚܸܠܛܹ̇ܬܼ ܫܲܪܒܿܐ ܕܲܫܟܼܝܼܪ̈ܵܬܼ ܟܹܝܢ ܒܫܲܪܒܹܿܗ ܕܟܹܐܢܵܐ.</l>
                    <l n="543">:ܫܲܪܒܹܗ ܕܟܹܐܢܵܐ ܥܨܢܝ ܕܐܹܬܿܢܹܐ ܙܢܲܝ̈ ܣܲܟܼ̈ܠܵܬܼܵܐ</l>
                    <l n="544">ܕܲܟܼܡܵܐ ܣܵܟ̈ܠܢ ܘܲܕܡܵܐ ܥܪ̈ܝܼܡܵܢ ܠܲܫܟܼܝܼܪ̈ܬܵܐ.</l>
                    <l n="545">:ܡܵܘܬܹܿܗ ܕܟܹܐܢܵܐ ܩܪܵܢܝ ܘܐܲܥܝܼܪܵܢܝ ܐܲܝܟ ܕܡ̣ܢ ܫܸܢܬܼܵܐ</l>
                    <l n="546">ܕܩܘܼܡ ܒܲܪ ܢܵܫܵܐ ܚܙܝܼ ܒܲܪܢܵܫܵܐ ܕܡܝܼܬܼ ܒܣܡܵܪܵܐ.</l>
                    <l n="547">:ܣܡܵܕܵܐ ܕܥܵܘܠܵܐ ܥܒ݂ܲܕ ܥܵܘܠܵܐ ܠܚܲܝܠܵܘ̈ܬܹܗ</l>
                    <l n="548">ܘܐܲܝܟ ܕܲܠܚܡܪܵܐ ܡ̣ܙܵܕܼ ܕܡ ܟܹܐܢܵܐ ܚܲܪ ܡܵܢܵܐܝܼܬܼ.</l>
                    <l n="549">ܡܙܵܓܼܵܐ ܕܲܕܼܡܹܗ ܚܙ̣ܵܐ ܗܵܘ̇ ܕܲܓܼܒ̣ܵܝܗܝ ܠܐܝܙܲܓܼܕܘܼܬܹܗ: </l>
                
                <pb ed="http://syriaca.org/manuscript/2289" n="f.43v"/>
                
                    <l n="550">ܒܗܵܘ̇ ܐܣܟܹܿܝܡܵܐ ܕܡܸܬܼܒܲܩܹܐ ܗ̄ܘ̣ܵܐ ܒܲܕܼܡܹܗ ܕܗܵܒܹܝܠ.</l>
                    <l n="551">:ܩܵܠܵܐ ܕܲܕܼܡܹܗ ܕܗܵܒܹܠ ܐܸܡ̣ܲܪ ܕܓܼܥ̇ܐ ܨܐܕܲܝ</l>
                    <l n="552">ܘܛܵܟ ܓܵܥܹ̇ܐ ܗ̄ܘ̣ܵܐ ܕܡܹܗ ܕܝܘܿ ܚܲܢܵܢ ܝܲܬܝܼܪ ܡ̣ܢ ܕܗܵܘ̇.</l>
                    <l n="553">:ܪܲܒܿ ܝܘܿܚܲܢܵܢ ܡ̣ܢ ܟܠ ܟܹܐܢܹ̈ܐ ܕܲܗܘ̤ܵܘ ܘܗܵܘܹ̇ܝܢ</l>
                    <l n="554">ܡܵܕܹܝܢ ܝܲܩܝܼܪ ܡܵܘܬܹܗ ܚܢܝܼܓܼܵܐ ܡ̣ܢ ܟܠ ܡܵܘܬܿܝܼ̈ܢ.</l>
                    <l n="555">:ܚܢܝܼܓܼ ܗ̄ܘ̣ ܡܵܘܬܹܿܗ ܕܡܝܼܬܼ ܒܲܣܡܵܟܵܐ ܡܠܹܐ ܨܲܚܢܘܼܬܼܵܐ</l>
                    <l n="556">ܘܡܲܗ̈ ܠܵܢ ܗ̄ܘ̤̈ܝ ܒܹܗ ܙܲܠܝܼܠܵܬܼ̈ܐ ܒܲܪܬܼܵܐ ܘܐܸܡܵܗ̇.</l>
                    <l n="557">:ܒܲܪܬܼܵܐ ܘܐܸܡܵܗ̇ ܛܥܝܼܢ̈ܢ ܗܘܲܝ̣̈ ܠܹܗ ܠܪܹܫܹܗ ܕܟܹܐܢܵܐ</l>
                    <l n="558">ܘܲܡܨܲ ܥܪ̈ܵܢ ܗ̄ܘܲܝ̣̈ ܠܝܲܩܝܼܪܘܼܬܹܗ ܚܲܪܡܵܢܵܐܝܼܬܼ.</l>
                    <l n="559">:ܐܘܚܲܪ̈ܡܵܬܼܵܐ ܟܡܵܐ ܣܥܲܝ̈ ܘܲܦܩܲܪ̈ܝ ܚܲܪܡܵܢܵܐܝܼܬܼ</l>
                    <l n="560">ܕܒܲܙܚܝ̈ ܘܐܲܗܸܠܝ̈ ܒܟܼܗܢܵܐ ܕܫܲܡܸܫ ܬܲܪ̈ܬܹܝܢ ܒܲܚܕܼܵܐ.</l>
                    <l n="561">:ܬܲܪ̈ܬܹܝܢ ܒܲܚܕܼܵܐ ܣܲܥ݂ܲܪ ܝܘܿܚܲܢܵܢ ܒܐܝܼܙܓܲܕܘܬܹܗ</l>
                    <l n="562">ܕܫܲܠܸܡ ܪܲܗܛܵܐ ܐܲܪܥܵܢܵܝܵܐ ܘܲܓܼܠ̣ܵܐ ܪܘܼܚܵܐ.</l>
                    <l n="563">:ܒܲܝܢܵܬܼ ܬܲܪ̈ܬܹܝܢ ܩܵܡ̣ ܟܵܪܘܿܙܵܐ ܘܡܲܠܸܠ ܩܘܼܫܬܼܵܐ</l>
                    <l n="564">ܘܚܲܬ̣ܿܡ ܠܲܚܕܼܵܐ ܘܝܲܗ̣̄ܒܼ ܫܘܼܪܵܝܵܐ ܠܗܵܝ̇ ܕܲܥܬܼܝܼܕܵܐ.</l>
                    <l n="565">:ܒܛܲܒܼܥܵܐ ܕܡܸܠܬܹܗ ܛܲܒܼܢܹܗ ܠܪܲܗܛܵܐ ܢܵܡܘܿܣܵܝܵܐ</l>
                    <l n="566">ܘܲܦܬܲܚ̣ ܣܸܦܪܵܐ ܕܲܕܼܝܵܬܹܩܹܐ ܪܘܼܚܵܢܵܝܬܼܵܐ.</l>
                    <l n="567">:ܣܸܦܪܵܐ ܒܣܸܦܪܵܐ ܚܲܠܸܦ ܣܵܦܪܵܐ ܡܗܝܼܪܵܐ ܕܣܵܦܵܦܪܹ̈ܐ</l>
                    <l n="568">ܘܐܲܟܼܪܸܙ ܚܲܝܹ̈ܐ ܚܠܵܦ ܬܲܒܼ̈ܥܵܬܼܵܐ ܕܲܒܢܵܡܘܿܣܵܐ.</l>
                    <l n="569">:ܢܚܹ̈ܐ ܚܲܕܬܹ̈ܐ ܓܠ̣ܵܐ ܠܲܢ ܣܦܵܪܵܐ ܡܚܲܟܸܿܡ ܣܵܦܪܹ̈ܐ</l>
                    <l n="570">ܘܲܕܼܪܲܫ ܐܘܼܪܚܵܐ ܩܕܼܵܡ ܗܵܘ̇ ܕܐܵܬܹ̇ܐ ܕܢܲܚܸܐ ܠܐܢܫ̈ܐ.</l>
                    <l n="571">:ܒܲܕܼ ܡܘܼܬ ܨܲܠܡܵܐ ܨܵܪܹܗ ܠܐܪܵܙܵܐ ܕܦܘܼܩܵܢ ܚܲܝܹ̈ܢ</l>
                    <l n="572">ܘܩܲܕܼܡ ܘܲܩܪ̣ܵܝܗܝ ܒܲܫܡܵܐ ܕܐܸܡܪܵܐ ܡܸܛܠ ܕܸܒܼܚܹܗ.</l>
                    <l n="573">:ܒܕܸܒܼܚܵܐ ܕܡܵܘܬܹܗ ܡܸܬܼܒܲܛܲܠ ܗ̄ܘ̣ܵܐ ܡܵܘܬܵܐ ܘܥܵܘܠܵܐ</l>
                    <l n="574">ܘܒܲܕܩ ܐܸܢܹܝܢ ܩܕܼܵܡ ܣܘܼܥܪ̈ܵܢܹܐ ܐܲܝܟ ܗܵܘ̇ ܕܲܗܘ̤̈ܝ.</l>
                    <l n="575">:ܐܹܝܘ ܝܘܚܲܢܵܢ ܡܒܲܕܸܩ ܐ̄ܪ̈ܙܹܐ ܓܼܠܹ̇ܐ ܕܟܲܣܝ̈ܵܢ</l>
                    <l n="576">ܕܓܼܠ̣ܵܐ ܠܐܢܵܫܵܐ ܕܡܘܼܬܼܵܐ ܕܐ̄ܢܵܫܵܐ ܡܒܲܛܸܠ ܡܵܘܬܿܐ.</l>
                    <l n="577">:ܐܸܝܘ ܪܲܒܵܐ ܪܲܒܿܘܼܬܼ ܛܵܒܼܬܼܵܐ ܕܐܸܬܼܝܲܗ ܒܲܬ̤ܝܲܗ ܠܵܟ</l>
                    <l n="578">ܕܲܓܼܠܲܝ̇ܬ ܐ̄ܪܵܙܵܐ ܕܲܡܟܲܣܲܝ ܗ̄ܘ̣ܵܐ ܡ̣ܢ ܟܠ ܒܸܪ̈ܝܵܢ.</l>
                    <l n="579">:ܫܒ̣ܝܼܚ ܨܒܼܝܵܢܹܗ ܕܲܨܒ̣̰ܵܐ ܘܥܲܒܼܕܵܟ ܒܲܪ ܨܒܼܝܵܢܹܗ</l>
                    <l n="580">ܘܫܲܡܸܫ ܒܐܝܼܕܲܝ̈ܟ ܟܠܹܗ ܚܲܝܠܵܐ ܕܣܥ̇ܘܪܘܼܬܹܗ.</l>
                    <l n="581">:ܫܵܘܹ̇ܐ ܠܫܘܼܒܼܚܵܐ ܗܵܘ̇ ܕܲܓܼܠܵܐ ܠܵܟ ܐܪܵܙ ܨܒܼܝܵܢܹܗ</l>
                    <l n="582">ܘܢܲܪܡܘܢ ܐܝܼܕܵܐ ܥܝܼܪܹ̈ܐ ܘܐ̄ܢܵܫ̈ܐ ܕܫܵܘܹ̇ܐ ܠܫܘܼܒܼܚܵܐ܀</l>
                </div2>
            </div1>
        </body>
    </text>
</TEI>
