<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8579">On Humility - <foreign xml:lang="syr">ܥܲܠ ܡܲܟܼܝܼܟܘܼܬܼܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
<respStmt>
<resp>based upon</resp>
<name><ptr target="#sourceDesc1"/></name>
</respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/77</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier type="preferred">
<idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription"> 
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-16" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="ManuscriptTranscription">
        <body>
            <div type="title">
                <ab xml:lang="syr">ܥܲܠ ܡܲܟܼܝܼܟܘܼܬܼܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.320v"/>

                <l>:ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܸܫܬܝܼܢ ܩܸܫܬܼܵܐ</l>
                <l>:ܕܥܲܠ ܡܲܟܼܝܼܟܘܼܬܼܵܐ</l>
            </div>
            <div type="text" xml:lang="syr">
                <l n="1">:ܒܡܸܠܲܬ ܫܲܝܢܵܐ ܨܵܕܹܗ ܠܥܵܠܡܵܐ ܡܵܪܹܗ ܕܥܵܠܡܵܐ</l>
                <l n="2">ܘܟܒܸܫ ܟܲܕܢܹܗ ܒܢܝܼܪܵܐ ܢܚܝܼܵܐ ܕܒܲܣܝܼܡܘܼܬܹܗ.</l>
                <l n="3">:ܒܡܲܟܝܼܟܘܼܬܼܵܐ ܡܲܟܸܟ ܥܘܼܫܢܵܐ ܕܪܵܘܡܵܐ ܘܥܘܼܡܩܵܐ</l>
                <l n="4">ܘܐܲܠܸܦ ܐܸܢܘܿܢ ܕܢܸܪܕܘܿܢ ܒܐܘܼܪܚܵܐ ܕܡܲܟܝܼܟܘܼܬܼܵܐ.</l>
                <l n="5">:ܡܨܝܼܕܬܵܐ ܕܫܲܝܢܵܐ ܐܲܪܡܝܼܢ ܥܲܠ ܟܠ ܘܨܵܕܲܬ̤ ܟܠܵܐ</l>
                <l n="6">ܘܲܬܪܣܝܼ ܐܸܢܘܿܢ ܒܐܘܼܟܼܠܵܐ ܢܝܼܚܵܐ ܕܡܸܠܲܬܼ ܦܘܼܡܹܗ.</l>
                <l n="7">:ܢܘܼܪܵܐ ܕܚܘܼܒܹܗ ܐܲܪܡܝܼ ܒܐܲܪܥܵܐ ܡܲܠܝܲܬ̤ ܟܘܼܒܹ̈ܐ</l>
                <l n="8">ܘܛܠܸܩ ܝܲܪܵܐ ܕܡܵܝܘܿܬܼܘܵܬܼܵܐ ܘܐܵܘܥܝܼܘ ܚܲܝܹ̈ܐ܀</l>
                <l n="9">:ܒܢܘܼܗܪܵܐ ܕܲܫܡܹܗ ܪܵܕܦܹܗ ܠܚܸܫܟܵܐ ܕܠܵܐ ܝܼܕܲܥܵܬܐ</l>
                <l n="10">ܘܲܚܙܵܘ ܐ̄ܢܫܵܐ ܚܹܝܠ ܐܝܼܬܼܘܬܹܗ ܘܗܲܝܡܸܡܘ ܒܲܫܡܹܗ.</l>
                <l n="11">:ܒܩܵܠ ܦܘܼܩܵܕܵܟܵܘ̈ܗܝ ܡܲܕܟܹܗ ܠܥܵܠܡܵܐ ܚܲܣܝܼܪ ܗܵܘܢܵܐ</l>
                <l n="12">ܘܩܢܐ ܛܥܡܵܐ ܕܚܲܠܝܘܼܬܼ ܚܲܝܹ̈ܐ ܕܚܲܕ ܒܵܪ[...]ܐ.</l>
                <l n="13">:ܒܡܲܝܵ̈ܐ ܕܪ̈ܲܚܡܹܐ ܐܲܫܝܼܓܼ ܐ̄ܢܫ̈ܐ ܕܐܣܢܝܼ ܥܵܘ̣ܠܵܐ</l>
                <l n="14">ܘܐܲܩܢܝܼ ܐܸܢܘܿܢ ܫܘܼܦܪܵܐ ܥܲܐܝܵܐ ܕܙܲܕܝܼܩܘܼܬܼܵܐ.</l>
                <l n="15">ܒܢܘܼܪܵܐ ܕܪܘܼܚܵܐ ܢܲܣܟܹܗ ܠܨܲܠܡܹܗ ܡܲܬܩܸܢ ܟܠܵܐ: </l>

                <pb ed="http://syriaca.org/manuscript/2289" n="f.321r"/>
                <l n="16">ܘܚܲܕܸܬ ܨܵܪܹܗ ܪܘܼܚܵܢܵܐܝܼܬ ܕܠܵܐ ܬܘܼܒܼ ܢܫܚܬ.</l>
                <l n="17">:ܩܲܪܡܹܗ ܕܲܗܒܼܵܐ ܪܘܼܚܵܢܵܝܵܐ ܕܫܸܡ ܐܝܼܬܘܼܬܹܗ</l>
                <l n="18">ܘܣܵܡܹܗ ܒܪܵܘܡܵܐ ܕܠܵܐ ܢܸܬܼܚܲܒܲܠ ܡ̣ܢ ܢܸܟܼܝܵܢܹ̈ܐ.</l>
                <l n="19">:ܒܚܘܼܕܲܬܼ ܨܠܲܡܹܗ ܓܠ̣ܐ ܠܲܥܒܼܵܕܵܘ̈ܗܝ ܚܹܝܠ ܚܸܟܼܡܵܬܹ̈ܗ</l>
                <l n="20">ܕܚܲܟܼܝܵܡܐܝܼܬ ܐܲܦܫܝܼ ܠܕܝܼܠܹܗ ܠܘܵܬܼ ܝܼܕܲܥܬܹܗ.</l>
                <l n="21">:ܒܚܸܟܼܡܵܐ ܥܲܒܼܕܵܗ̇ ܕܒܼܝܲܕ ܨܲܠܡܹܗ ܢܚܲܕܸܬ ܟܠܵܐ</l>
                <l n="22">ܘܢܹܐܣܘܿܪ ܐ̄ܢܵܫܵܐ ܥܲܡ ܪ̈ܘܼܚܵܢܹܐ ܒܫܲܝܢܵܐ ܕܲܫܡܹܗ.</l>
                <l n="23">:ܐܘܼܪܚܵܐ ܚܲܕܬܵܐ ܕܡܲܟܝܼܟܘܼܬܼܵܐ ܕܪܲܫ ܩܕܼܵܡ ܥܲܒܼܕܵܘ̈ܗܝ</l>
                <l n="24">ܕܗܘ̤ ܩܲܕܡܵܝܲܬ ܚܙܲܩ ܒܵܗ̇ ܘܐܸܬܼܵܐ ܠܘܵܬܼ ܬܘܼܩܵܢܵܘ̈ܗܝ.</l>
                <l n="25">:ܡܸܠܬܹܗ ܕܐܲܒܼܵܐ ܕܐܝܼܬܼܵܘܗܝ ܟܠܹܗ ܕܡܘܼܬܼܵܐ ܕܐܲܒܼܘܼܗܝ</l>
                <l n="26">ܒܡܲܟܝܼܟܘܼܬܼܵܐ ܨܒܼܵܐ ܕܲܢܫܲܝܸܢ ܠܥܵܠܡܵܐ ܦܠܝܼ̈ܓܹܐ.</l>
                <l n="27">:ܕܡܘܼܬܼܵܐ ܕܥܲܒܼܕܵܐ ܫܩܲܠ ܒܵܪܘܿܝܵܐ ܡ̣ܢ ܡܵܝܘܿܬܹ̈ܐ</l>
                <l n="28">ܘܲܡܟܼܝܵܟܼܐܝܼܬ ܬܚܵܘܝܼ ܢܦܲܫܹܗ ܟܣܝܐ ܒܓܸܠܝܵܐ.</l>
                <l n="29">:ܠܵܐ ܓܹܝܪ ܚܵܘܝܼ ܟܝܵܢ ܐܝܬܘܼܬܹܗ ܠܥܹܝܢ ܚܲܙܵܝܹ̈ܐ</l>
                <l n="30">ܕܕܲܠܡܵܐ ܢܸܪܢܘܿܢ ܕܚܘܼܬܼܪܵܐ ܚܲܛܦܹܗ ܒܕܓܠܐ ܝܵܬܹܗ.</l>
                <l n="31">:ܐܸܣܟܹܝܡ ܥܲܒܼܕܵܐ ܠܒܸܫ ܨܒܼܝܵܢܹܗ ܘܐܬܼܚܵܘܝܼ ܒܹܗ</l>
                <l n="32">ܘܩܵܘܝܼ ܟܝܵܢܹܗ ܒܗ̇ܝ ܕܐܝܼܬܼܵܘܗܝ ܗ̄ܘ̣ܵܐ ܕܠܵܐ ܫܘܼܚܠܵܦܵܐ.</l>
                <l n="33">ܟܲܣܝܼ ܝܵܬܹܗ ܕܠܵܐ ܡܸܬܕܲܪܟܐ ܡ̣ܢ ܬܘܼܩܵܢܵܘ̈ܗܝ.</l>
                <l n="34">ܘܲܓܼܠܵܐ ܫܘܼܒܼܚܹܗ ܘܚܵܘܝܼ ܚܲܝܠܹܗ ܒܝܲܕ ܡܲܟܝܼܟܵܐ.</l>
                <l n="35">:ܡܲܟܝܼܟܘܼܬܼܵܐ ܐܸܬܼܵܐ ܕܢܠܦ ܠܲܒܼܢܲܝ̈ ܒܲܝܬܹܗ</l>
                <l n="36">ܘܡܲܟܸܟ ܢܲܦܫܹܗ ܒܝܲܕ ܡܲܟܝܼܟܼܵܐ ܕܲܢܣܲܒܼ ܠܲܫܡܹܗ.</l>
                <l n="37">:ܒܕܝܼܠܲܢ ܚܵܘܝܼ ܡܲܟܼܝܼܟܘܼܬܹܗ ܘܚܹܝܠ ܚܸ̈ܟܼܡܵܬܹܗ</l>
                <l n="38">:ܘܠܵܘ ܒܲܟܼܝܵܢܹܗ ܘܠܵܐ ܡܸܬܼܡܲܟܲܟ ܘܠܵܐ ܡܸܬܼܝܲܬܲܪ</l>
                <l n="39">:ܕܡܘܼܬܼܵܐ ܕܥܲܒܼܕܵܐ ܡܲܟܸܟ ܢܦܲܫܹܗ ܠܦܘܼܬܼ ܗ̇ܝ ܕܝܼܪܸܒܼ</l>
                <l n="40">ܘܠܵܐ ܐܸܫܬܲܒܼܗܲܪ ܒܲܫܒܝܼܚܹ̈ܐ ܕܪܵܡܘܼܬܼ ܟܲܣܝܵܐ.</l>
                <l n="41">:ܒܢܲܦܫܹܗ ܩܲܒܼܥܵܗ̇ ܠܡܲܟܼܝܼܟܼܘܼܬܼܵܐ ܐܲܝܟ ܡܲܚܙܝܼܬܼܵܐ</l>
                <l n="42">ܕܢܸܚܙܘܿܢ ܐ̄ܢܵܫܵܐ ܠܲܩܢܘܿܡܲܝ̈ܗܘܿܢ ܘܢܸܣܢܘܿܢ ܚܘܼܬܼܪܵܐ.</l>
                <l n="43">:ܥܕܲܡܵܐ ܠܡܵܘܬܐ ܡܲܟܸܟ ܢܲܦܫܹܗ ܡܸܛܠ ܐ̄ܢܫ̈ܐ</l>
                <l n="44">ܘܨܲܠܒܼܵܗ̇ ܥܲܡܹܗ ܠܡܵܝܘܿܬܘܼܬܼܵܐ ܕܲܝܸܢܝܼ ܓܸܢܣܹܗ.</l>
                <l n="45">:ܡܝܼܬ ܡܛܠ ܟܠ ܘܐܲܝܼܚ ܠܟܼܠܵܐ ܒܚܝܠ ܢܵܣܘܿܒܹܗ</l>
                <l n="46">ܘܪܲܥܝܼ ܠܥܵܠܡܵܐ ܥܲܡ ܨܒܼܝܵܢܵܐ ܕܫܲܝܸܢ ܒܹܗ ܟܠ.</l>
                <l n="47">:ܡܛܠ ܗܵܕܹܐ ܡ̇ܟܸܟ ܢܦܲܫܹܗ ܘܢܲܚܸܬ ܠܲܫܝܘܿܠ</l>
                <l n="48">ܕܲܢܪܝܼܡ ܐܢܵܫܵܐ ܡ̣ܢ ܡܘܼܟܵܟܼܵܐ ܕܡܵܝܘܿܬܘܼܬܼܵܐ.</l>
                <l n="49">:ܘܡܛܠ ܕܲܫܕܵܐ ܢܲܦܫܹܗ ܠܡܵܘܬܼܵܐ ܘܐܲܝܼܚ ܠܟܼܠܵܐ</l>
                <l n="50">ܐܵܦ ܒܵܪܘܿܝܵܐ ܝܩܲܪܹܗ ܒܲܫܡܵܐ ܕܥܠܵܝ ܡ̣ܢ ܟܠ.</l>
                <l n="51">:ܒܡܲܟܝܼܟܘܼܬܼܵܐ ܢܨܲܚ ܘܐܸܬܼܪܲܡܪܲܡ ܠܥܠ ܡ̣ܢ ܡܵܘܘܬܵܐ</l>
                <l n="52">ܘܐܲܠܸܦ ܐܵܦ ܠܲܢ ܕܲܒܼܡܘܼܟܵܟܼܵܐ ܢܙܟܐ ܠܚܲܫܹ̈ܐ.</l>
                <l n="53">:ܘܐܸܢ ܡܲܟܼܝܼܟܼܵܐ ܕܠܲܒܼܫܹܗ ܪܵܡܵܐ ܡܲܟܟ ܢܲܦܫܹܗ</l>
                <l n="54">ܡ̇ܢ ܢܫܬܩܠ ܒܚܘܼܬܼܪܵܐ ܣܲܟܼܵܐܐ ܕܡܵܘܒܸܕ ܢܦܲܫܹܗ.</l>
                <l n="55">:ܐܸܢ ܥܬܝܼܪܵܐ ܡܣܟܢ ܥܘܼܬܼܪܵܐ ܕܲܫܒܝܼܚܵ̈ܬܹܗ</l>
                <l n="56">ܡ̇ܢ ܢܸܬܫܲܒܼܗܲܪ ܒܲܕܠܵܐ ܕܝܼܠܹܗ ܐܲܝܟ ܕܲܒܕܼܝܼܠܹܗ.</l>
                <l n="57">:ܐܸܢ ܒܲܪ ܚܹܐܪܹ̈ܐ ܡܲܟܸܿܟ ܢܦܲܫܹܗ ܘܦܘܿܩ ܥܒ̈ܕܹܐ</l>
                <l n="58">ܡ̇ܢ ܠܵܐ ܢܸܦܠܘܝܝ ܥܲܒܕܘܼܬ ܚܘܼܒܵܠ ܠܲܢܚܲܪܪܵܢܹܗ.</l>
                <l n="59">:ܐܸܢ ܙܲܕܝܼܩܵܐ ܡܢ̣ܵܐ ܠܲܩܢܘܿܡܹܗ ܥܲܡ ܚܲܛܵܝܹܐ</l>
                <l n="60">ܡ̇ܢ ܠܵܐ ܢܫܦܥ ܥܲܡ̈ܠܹܐ ܕܢܲܦܫܹܗ ܚܠܵܦ ܗܲܕܵܡܵܘ̈ܗܝ.</l>
                <l n="61">:ܗܘ̤ ܒܲܩܢܘܿܡܹܗ ܕܪܲܫ ܠܲܢ ܐܘܼܪܚܵܐ ܕܡܲܟܼܝܼܟܘܼܬܼܵܐ</l>
                <l n="62">ܬܵܘ ܢܸܬܼܡܲܟܲܟ ܕܠܵܐ ܢܸܬܼܢܲܟܼܪܹܐ ܠܡܘܼܠܟܵܢ ܚܲܝܹ̈ܐ.</l>
                <l n="63">:ܗܘ̤ ܚܵܘܝܼ ܠܲܢ ܕܲܒܼܡܘܼܟܵܟܼܵܐ ܫܩܲܠ ܙܵܟܼܵܘܼܬܼܵܐ</l>
                <l n="64">ܘܪܲܡܪܸܡ ܗܘ̤ ܠܹܗ ܘܠܲܟܼܢܵܘ̈ܬܹܗ ܡ̣ܢ ܡܘܼܟܵܟܼܵܐ.</l>
                <l n="65">ܗܘ̤ ܐܲܠܸܦ ܠܲܢ ܢܝܼܫܵܐ ܚܲܝܵܐ ܕܲܢܕܲܡܹܐ ܒܹܗ: </l>

                <pb ed="http://syriaca.org/manuscript/2289" n="f.321v"/>
                <l n="66">ܢܸܚܢܹܐ ܒܙܵܥܹܐ ܘܲܒܼܗܲܕܵܡܹ̈ܐ ܠܘܵܬܼ ܡܘܼܟܵܟܼܵܐ.</l>
                <l n="67">:ܒܡܲܟܝܼܟܘܼܬܼܵܐ ܙܪܲܥ ܝܘܼܠܦܵܢܹܗ ܒܐܲܪܥܵܐ ܕܐ̄ܢܵܫܵܐ</l>
                <l n="68">ܘܐܵܘܥܝܼܘ ܐ̄ܢܵܫ̈ܐ ܦܸܐܪܹ̈ܐ ܚܠܲܝ̈ܐ ܕܡܲܟܝܼܟܘܼܬܼܵܐ.</l>
                <l n="69">:ܒܡܲܟܝܼܟܘܼܬܼܵܐ ܨܵܕܹܗ ܠܥܵܠܡܵܐ ܒܲܥܪܝܼܪܵܝܵܐ</l>
                <l n="70">ܘܐܲܥܸܠ ܚܵܒܼܫܹܗ ܠܓܼܘ ܡ̣ܢ ܚܸܣܢܹ̈ܐ ܕܡܲܟܝܼܟܘܼܬܼܵܐ.</l>
                <l n="71">:ܒܡܲܟܝܼܟܘܼܬܼܵܐ ܫܕܵܗ̇ ܠܲܡܨܝܼܕܬܹܗ ܒܝܲܡܵܐ ܕܐ̄ܢܵܫ̈ܐ</l>
                <l n="72">ܘܚܡܠܬ̤ ܨܲܝܼܕܵܐ ܕܡܲܟܿܝܟܘܼܬܼܵܐ ܕܨܵܕܘܼܗܝ ܪ̈ܚܡܹܐ.</l>
                <l n="73">:ܒܡܲܛܝܼܟܘܼܬܼܵܐ ܐܲܟܼܪܸܙ ܡܸܠܵܘ̈ܗܝ ܒܐܸܕܢܲܝ̈ ܟܠܢܵܫ</l>
                <l n="74">ܕܠܵܐ ܢܬܥܣܲܩ ܩܵܠ ܝܘܠܦܵܢܵܐ ܥܲܠ ܝܵܠܘܿܦܹ̈ܐ.</l>
                <l n="75">:ܢܝܼܪܵܐ ܢܝܼܚܵܐ ܩܪܵܗ̇ ܠܲܣܒܲܪܬܹܗ ܩܕܼܵܡ ܫܵܡܘܿܥ̈ܐ</l>
                <l n="76">ܕܠܵܐ ܢܬܪܦܹܐ ܕܲܥܝܵܢ ܐ̄ܢܵܫܵܐ ܡ̣ܢ ܦܘܼܠܚܵܢܵܗ̇.</l>
                <l n="77">:ܢܝܼܪܝ ܠܲܡ ܒܲܣܝܼܡ ܠܐܲܝܢܵܐ ܕܦܠܚ ܡܲܟܼܝܼܟܼܵܐܝܼܬܼ</l>
                <l n="78">ܘܛܵܒܼ ܩܲܠܝܼܠܵܐ ܡܘܒܲܠ ܡܸܠܲܝ̈ ܠܕܛܥܢ ܠܵܗ̇.</l>
                <l n="79">:ܘܐܸܢܗܘ̤ ܕܥܣܲܩܵܐ ܒܲܡܠܹܐ ܙܲܒܼܢܵܐ ܩܕܼܵܡ ܚܘܼ̈ܬܚܵܬܹܗ</l>
                <l n="80">ܗܵܐ ܠܘܼܒܵܒܼܵܐ ܕܦܘܼܪܥܵܢ ܐܲܓܼܪܵܐ ܛܵܒܼ ܡ̣ܢ ܥܲܡ̈ܠܹܐ.</l>
                <l n="81">:ܒܝܼ ܢܸܬܼܕܲܡܹܐ ܐܲܝܢܵܐ ܕܡܲܡܐܸܢ ܡ̣ܢ ܦܘܠܚܵܢܵܐ</l>
                <l n="82">ܕܦܸܠܚܲܬ ܒܲܩܢܘܿܡܝ ܐܲܪܥܵܐ ܕܐ̄ܢܫ̈ܐ ܘܲܕܪ̈ܘܼܚܢܐ.</l>
                <l n="83">:ܒܝܼ ܢܸܬܕܲܡܹܐ ܐܲܝܢܵܐ ܕܡܫܦܠ ܡ̣ܬ ܥܣܩ̈ܬܐ</l>
                <l n="84">ܕܕܵܫܸܬ ܥܘܼܩܣܵܐ ܕܡܵܘܬܼܵܐ ܝܲܥܢܵܐ ܒܗܲܢܝܼܐܘܼܬܼܵܐ.</l>
                <l n="85">:ܡ̣ܢ ܕܝܠܝܼ ܢܹܐܠܲܦ ܐܲܝܢܵܐ ܕܚܵܢܹܐ ܠܢܝܼܫܵܐ ܢܝܼܚܵܐ</l>
                <l n="86">ܘܗܵܐ ܡܸܬܼܥܲܐܹܐ ܠܘܵܬܼ ܪܘܼܡܪܵܡܵܐ ܕܠܵܐ ܡܸܬܼܡܪܲܟ.</l>
                <l n="87">:ܒܡܲܟܝܼܟܘܼܬܼܵܐ ܙܟܲܝ ܡܲܟܝܼܟܵܐ ܠܥܵܠܡܵܐ ܪܵܡܵܐ</l>
                <l n="88">ܬܵܘ̇ ܐܸܬܼܡܲܟܲܟܼܘ ܒܢܲܝ̈ ܕܲܝܼܚܵܐ ܘܣܲܒܼܘ ܪܘܼܡܪܵܡܵܐ.</l>
                <l n="89">:ܒܡܲܟܝܼܟܘܼܬܼܵܐ ܫܒܲܝܗܝ ܠܲܛܪܘܼܢܵܐ ܕܫܲܠܒܸܕ ܐ̄ܢܫ̈ܐ</l>
                <l n="90">ܬܵܘ ܢܸܓܼܕܘܿܠ ܠܹܗ ܟܠܝܼܠ ܙܵܟܼܘܬܼܵܐ ܒܡܲܟܝܼܟܘܼܬܼܵܐ.</l>
                <l n="91">:ܒܡܲܟܝܼܟܘܼܬܼܵܐ ܕܵܫܹܗ ܠܡܵܘܬܵܐ ܕܕܵܫ ܠܲܟܝܵܢܲܢ</l>
                <l n="92">ܢܕܘܿܫ ܚܘܼ̈ܬܚܵܬܹܗ ܒܡܲܟܼܝܼܟܘܼܬܼܵܐ ܒܕܘܼܡܝܵܐ ܕܝܼܠܹܗ.</l>
                <l n="93">:ܒܡܲܟܝܼܟܘܼܬܵܐ ܢܹܐܣܘܿܪ ܚܘܼܒܲܢ ܠܘܵܬܼ ܡܘܼܟܵܟܹܗ</l>
                <l n="94">ܕܠܵܐ ܢܬܪܦܹܐ ܡ̣ܢ ܡܘܼܠܟܵܢܹ̈ܐ ܕܥܬܝܼܪܵܬܼܵܐ.</l>
                <l n="95">:ܒܡܲܟܝܼܟܘܼܬܼܵܐ ܓܡܲܪܘ ܨܒܼܝܵܢܹܗ ܓܲܡܪ̈ܝ ܚܘܼܒܹܗ</l>
                <l n="96">:ܘܫܵܘܬܸܦ ܐܸܢܘܿܢ ܒܲܫܒܝܼܚ̈ܬܵܐ ܕܩܲܒܸܠ ܘܝܼܪܸܒ̣</l>
                <l n="97">:ܒܡܟܝܼܟܘܼܬܼܵܐ ܩܪܒܼ ܗܵܒܹܝܠ ܐܸܡܪܵܐ ܕܡܲܟܝܼܟ</l>
                <l n="98">ܘܡܲܟܝܼܟ ܗ̄ܘ̣ܵܐ ܛܵܒܼ ܨܒܼܝܵܢ ܢܲܦܫܹܗ ܡ̣ܢ ܩܘܼܪܒܵܢܗ.</l>
                <l n="99">:ܡܲܟܝܼܟ ܢܲܦܫܵܐ ܕܒܝܼܝ ܨܸܒܼܝܵܢܹܗ ܥܲܡ ܩܘܼܪܒܵܢܹܗ</l>
                <l n="100">ܘܣܲܠܸܩ ܕܸܒܚܹܗ ܘܨܸܒܼܝܵܢ ܢܲܦܫܹܗ ܠܘܵܬ ܬܲܪܥܘܼܬܼܵܐ.</l>
                <l n="101">:ܡܟܝܟܘܼܬܵܐ ܥܒܲܕܼܬܹܗ ܠܲܚܫܘܿܟ ܠܥܸܠ ܡ̣ܢ ܡܵܘܵܬܼܵܐ</l>
                <l n="102">ܘܐܵܘܥܝܼ ܓ̈ܦܹܐ ܠܐ ܡܝܘܿܬܹ̈ܐ ܠܘܵܬܼ ܚܲܝܘܼܬܵܐ.</l>
                <l n="103">:ܐܘ ܡܝܘܬܿܐ ܕܟܼܠܹܗ ܐܘܼܟܠܐ ܗ̄ܘ̣ ܕܡܵܝܘܿܬܘܼܬܼܵܐ</l>
                <l n="104">ܕܦܠܛ ܢܦܫܹܗ ܡ̣ܢ ܦܘܼܡ ܡܵܘܬܼܵܐ ܐܲܪܝܵܐ ܝܲܥܢܵܐ.</l>
                <l n="105">:ܐܵܦ ܢܘܿܚ ܢܝܼܚܵܐ ܒܡܲܟܝܼܟܼܘܼܬܼܵܐ ܟܒܸܫ ܝܲܨܪܹܗ</l>
                <l n="106">ܘܲܒܼܚܘܼ ܡܣܵܢܹܗ ܙܟܼܵܐ ܠܲܩܪܵܒܼܵܐ ܕܡܲܝܵ̈ܐ ܟܬܝܼ̈ܫܹܐ.</l>
                <l n="107">:ܐܘ ܝܲܩܝܼܪܵܐ ܕܲܛܒܲܥ ܡܸܕܪܹܗ ܒܡܲܝܵܐ ܕܚܫܹ̈ܐ</l>
                <l n="108">ܕܛܲܥܢܘܼܗ̇ ܓܲܠܠܹ̈ܐ ܠܝܲܩܝܼܪܘܼܬܹܗ ܘܠܵܐ ܐܬܛܒܲܥ.</l>
                <l n="109">:ܒܗܵܕܹܐ ܐܘܼܪܚܵܐ ܕܡܲܟܝܟܼܘܼܬܼܵܐ ܪܕܵܐ ܐܵܦ ܐܲܒܼܪܵܡ</l>
                <l n="110">ܘܲܡܢܲܥ ܘܲܡܛܵܐ ܠܘܵܬܼ ܫܘܼܠܵܡܵܐ ܕܦܘܼܪܥܵܢ ܐܲܓܼܪܵܐ.</l>
                <l n="111">:ܠܡܲܟܝܼܟܘܼܬܼܵܐ ܐܲܫܠܸܡ ܢܲܦܫܹܗ ܐܲܝܟ ܕܲܠܪܵܒܵܐ</l>
                <l n="112">ܘܝܼܠܸܦ ܡܸܢܵܗ̇ ܠܡܸܬܗܲܓܵܝܘܼ ܠܫܸܡ ܒܵܪܘܿܝܵܐ܀</l>
                <l n="113">:ܐܘ ܬܠܡܲܝܼܕܵܐ ܕܝܼܠܸܦ ܘܐܲܠܸܦ ܠܹܗ ܘܲܠܕܝܼܠܹܗ</l>
                <l n="114">ܘܦܲܫܸܩ ܐ̄ܪ̈ܙܹܐ ܕܫܸܡ ܐܝܼܬܘܼܬܼܵܐ ܠܲܒܼܢܲܝ̈ ܓܸܢܣܹܗ.</l>
                <l n="115">ܐܘ ܥܲܬܝܼܪܵܐ ܕܲܩܢܵܐ ܥܘܼܬܼܪܵܐ ܘܡܲܟܝܼܟܘܼܬܼܵܐ: </l>

                <pb ed="http://syriaca.org/manuscript/2289" n="f.322r"/>
                <l n="116">ܘܠܵܐ ܐܸܬܼܪܵܘܪܲܒܼ ܒܐܪ̈ܥܢܚܵܬܐ ܐܝܟ ܕܲܒܼܕܝܼܠܹܗ.</l>
                <l n="117">:ܥܲܦܪܵܐ ܫܝܼܛܵܐ ܩܪܵܐ ܠܲܩܢܘܿܡܹܗ ܩܕܼܵܡ ܒܵܪܘܿܝܹܗ</l>
                <l n="118">ܘܕܐܙܥܲܪ ܢܲܦܫܹܗ ܥܲܒܼܕܹܗ ܪܹܫܵܐ ܕܚܲܝܹ̈ܐ ܡܠܝܼ̈ܟܹܐ.</l>
                <l n="119">:ܐܲܒܼܪܵܡ ܢܸܗܘܹܐ ܐܲܝܟ ܡܲܚܙܝܼܬܼܵܐ ܠܩܲܢܝܲܝ̈ ܥܘܼܬܼܪܵܐ</l>
                <l n="120">ܘܠܵܐ ܢܸܬܬܪܝܼܡܘܿܢ ܒܥܸܠܲܬܼ ܥܘܼܬܼܪܵܐ ܥܲܠ ܡܲܟܼܝܼܟܹ̈ܐ.</l>
                <l n="121">:ܠܵܐ ܬܸܫܬܲܒܲܗܲܪ ܩܢܹܐ ܩܸܢܝܵܢܹ̈ܐ ܒܩܸܢܝܵܢ ܙܲܒܼܢܵܐ</l>
                <l n="122">ܕܗܵܐ ܗܘ̤ ܙܒܲܢܵܐ ܡܲܟܸܣ ܚܘܼܬܼܪܵܟ ܒܝܲܕ ܫܘܼܚܵܠܵܘ̈ܗܝ.</l>
                <l n="123">:ܘܥܒ̇ܪ ܙܲܒܼܢܵܐ ܘܥܵܒ̇ܪ ܥܘܼܬܼܪܵܐ ܥܲܡ ܩܸܢܝܵܢܵܘ̈ܗܝ</l>
                <l n="124">ܘܒܵܛܸܠ ܚܘܼܬܪܵܐ ܘܢܵܚܸܬ ܠܲܫܝܘܿܠ ܨܵܘܪܵܐ ܪܵܡܵܐ.</l>
                <l n="125">:ܠܡܵܢܵܐ ܚܬܝܼܪ ܐܲܢ̄ܬ ܒܲܕܠܵܐ ܕܝܠܵܟ ܒܲܪ ܡܵܝܘܿܬܹܗ</l>
                <l n="126">ܠܡ̇ܢ ܡܸܬܓܼܐܹܐ ܐܲܢ̄ܬܿ ܒܐܲܪ̈ܥܵܢܝܵܬܼܵܐ ܕܠܵܐ ܡܘ̈ܝܢ ܠܵܟ.</l>
                <l n="127">:ܐܢ̄ܬ ܥܲܦܪܵܐ ܐܲܢ̄ܬ ܘܲܠܕܲܝܚܝܼܵܐ ܗܵܦܸܟ ܡܸܕܪܵܟ</l>
                <l n="128">ܪܢܝܼ ܕܲܟܝܵܢܵܟ ܕܕܼܵܡ ܢܸܬܼܚܲܕܲܝܬ ܡ̣ܢ ܚܘܼܒܵܠܹܗ.</l>
                <l n="129">:ܕܲܥ ܠܲܟܼܝܵܢܵܟ ܘܡܲܟܸܟ ܢܲܦܫܹܟ ܩܕܼܵܡ ܚܵܙܹܐ ܟܠ</l>
                <l n="130">ܘܲܒܼܠܝܼ ܘܐܲܦܝܼܣ ܕܲܢܪܝܼܡ ܥܲܦܪܵܟ ܡ̣ܢ ܡܘܼܟܵܟܼܵܐ.</l>
                <l n="131">:ܠܒܸܫ ܡܘܼܟܵܟܼܵܐ ܒܲܕܼܡܘܼܬ ܢܲܚܬܼܵܐ ܥܲܠ ܗܲܕܲܡܲܝ̈ܟ</l>
                <l n="132">ܕܢܠܒܫ ܦܲܓܼܪܵܟ ܢܲܚܬܵܐ ܦܲܪܝܵܐ ܕܚܵܝܲܬܼ ܡܝܼ̈ܬܹܗ.</l>
                <l n="133">:ܩܢܝܼ ܡܘܼܟܵܟܼܵܐ ܥܘܼܬܼܪܵܐ ܪܲܒܵܐ ܕܠܵܐ ܡܸܬܡܲܣܟܿܢ</l>
                <l n="134">ܕܢܠܒܫ ܦܲܓܼܪܵܟ ܢܲܚܬܵܐ ܦܲܐܝܵܐ ܕܚܵܝܲܬܼ ܡܝܼ̈ܬܹܐ.</l>
                <l n="135">:ܩܢܝܼ ܡܘܼܟܵܟܼܵܐ ܥܘܼܬܼܪܵܐ ܪܲܒܵܐ ܕܠܵܐ ܡܸܬܡܲܣܟܲܢ</l>
                <l n="136">ܕܬܫܘܐ ܠܡܣܒܼ ܥܘܼܬܼܪܵܐ ܕܚܲܝܹ̈ܐ ܕܠܵܐ ܫܘܼܠܵܡܵܐ.</l>
                <l n="137">:ܚܘܪ ܒܲܐܒܲܪܵܗܵܡ ܕܩܢ̣ܵܐ ܥܘܼܬܼܪܵܐ ܘܡܲܟܝܼܟܘܼܬܼܵܐ</l>
                <l n="138">ܘܥܲܬܼܪ ܘܐܲܡܸܠܸܟ ܒܐܲܪ̈ܥܵܝܵܬܐ ܘܪ̈ܘܼܚܵܢܵܝܵܬܼܵܐ.</l>
                <l n="139">:ܕܲܡܵܐ ܒܝܲܥܩܘܿܒܼ ܕܡܲܟܸܟ ܢܲܦܫܹܗ ܒܲܐܪ̈ܥܵܢܝܵܬܵܐ</l>
                <l n="140">ܘܲܩܢ̣ܵܐ ܕܲܪܓܼܵܐ ܕܡܲܟܝܼܟܘܼܬܼܵܐ ܘܩܲܫܝܼܫܘܼܬܼܵܐ.</l>
                <l n="141">ܚܙܝܼ ܬܸܕܡܘܼܪܬܵܐ ܕܣܸܥܪܲܬ̤ ܒܐܝܼܕܹܗ</l>
                <l n="142">:ܡܲܟܝܼܟܘܼܬܼܵܐ</l>
                <l n="143">ܕܗܦܟܹܗ ܠܛܲܟܼܣܵܐ ܕܣܡ ܒܪܘܿܝܵܐ ܐ̄ܢܵܫܵܐ.</l>
                <l n="144">ܡܟܝܟܘܼܬܹܗ ܥܨܬ̣ ܠܟܝܢܐ.</l>
                <l n="145">:ܠܒܲܪ ܡ̣ܢ ܛܲܟܼܣܵܐ</l>
                <l n="146">ܘܝܸܗܒܲܬ̤ ܕܲܪܓܼܵܐ ܕܩܲܫܝܼܫܘܼܬܼܵܐ ܠܲܙܥܘܿܪܘܼܬܼܵܐ.</l>
                <l n="147">:ܡ̇ܢ ܠܵܐ ܢܸܪܚܲܡ ܡܲܟܝܼܟܘܼܬܼܵܐ ܩܢܝܼܬ̤ ܚܲܝܠܵܐ</l>
                <l n="148">ܕܚܣܢܐ ܒܚܲܝܠܵܗ̇ ܟܝܵܢܝ̈ܬܐ ܘܫܘܼܠܵܛܢܲܝ̈ܗܘܿܢ.</l>
                <l n="149">:ܡ̇ܢ ܠܵܐ ܢܸܥܪܘܿܩ ܡ̣ܢ ܪܵܡܘܼܬܼܵܐ ܡܚܝܠܲܬܼ ܚܲܝܠܵܐ</l>
                <l n="150">ܕܙܥܲܪ ܚܲܝܠܵܗ̇ ܒܐܝܼܕܲܝ̈ ܥܣܹܘܼ ܩܕܼܵܡ ܡܲܟܼܝܼܟܼܵܐ.</l>
                <l n="151">:ܚܘܼܬܼܪܹܗ ܕܥܸܣܘܼ ܡܲܟܸܟ ܢܲܦܫܹܗ ܘܚܵܒܼ ܘܐܸܬܼܡܲܣܟܲܢ</l>
                <l n="152">ܘܐܸܫܠܸܡ ܕܲܪܓܼܐ ܕܩܲܫܝܼܫܘܼܬܵܐ ܠܲܕܲܙܥܘܿܪ ܡܸܢܹܗ.</l>
                <l n="153">:ܢܸܥܪܘܿܩ ܟܠܢܵܫ ܡ̣ܢ ܣܵܡܘܼܬܼܵܐ ܙܲܝܢܵܐ ܢܟܼܝܼܠܵܐ</l>
                <l n="154">ܕܠܵܐ ܡܨܐ ܡܙܟܐ ܒܓܼܵܘ ܬܟܼܬܘܼܫܵܐ ܠܲܕܠܵܒܸܫ ܠܹܗ.</l>
                <l n="155">:ܢܸܠܒܲܫ ܟܠܢܵܫ ܡܲܟܝܼܟܘܼܬܵܐ ܙܲܝܼܢܵܐ ܛܵܒܼܵܐ</l>
                <l n="156">ܕܐܵܦ ܠܲܪ̈ܦܲܝܵܐ ܡܲܩܢܹܐ ܚܲܝܠܵܐ ܘܝܗܸܒܼ ܐܲܓܼܪܵܐ.</l>
                <l n="157">:ܒܗܵܢܵܐ ܙܲܝܢܵܐ ܕܡܲܟܝܼܟܘܼܬܼܵܐ ܢܨܝܲܝ ܐܵܦ ܝܵܘܣܸܦ</l>
                <l n="158">ܘܲܙܟܼܵܐ ܩܪܵܒܼܵܐ ܕܲܪ̈ܓܼܝܼܓܼܵܬܼܵܐ ܒܝܲܕ ܚܘܼܡܣܵܢܐ.</l>
                <l n="159">:ܡܲܟܝܼܟܘܼܬܼܵܐ ܠܒܸܫ ܐܵܦ ܡܘܼܫܹܐ ܒܲܕܼܡܘܼܬ ܙܲܝܼܢܵܐ</l>
                <l n="160">ܘܚܵܒܼܘ ܡ̣ܢ ܩܵܠܹܗ ܠܒܼܝܼܫܲܝ̈ ܙܲܝܢܵܐ ܕܚܲܪܵܫܘܼܬܼܵܐ.</l>
                <l n="161">:ܒܡܲܟܝܼܘܼܬܼܵܐ ܡܫܲܚ ܪܸܥܝܵܢܹܗ ܐܲܝܟ ܐܲܬܼܠܹܝܛܵܐ</l>
                <l n="162">ܘܐܒܼܗܸܬ ܐܸܢܘܿܢ ܠܵܐ ܓܼܘܿܢܸ̈ܣܛܹܐ ܕܡܸܫܚܲܬ̤ ܛܘܼܥܝܲܝ.</l>
                <l n="163">:ܒܡܲܟܝܼܟܘܼܬܼܵܐ ܕܟܲܝ ܦܲܓܼܪܹܗ ܘܩܲܕܸܫ ܢܲܦܫܹܗ</l>
                <l n="164">ܘܬܲܪܓܸܡ ܦܘܼܡܹܗ ܩܵܠ ܒܘܼܕܵܩܵܐ ܕܲܣܬܝܼܪ݁ܵܬܵܐ.</l>
                <l n="165">:ܡܲܟܝܼܟܘܼܬܵܐ ܪܚܸܡ ܦܵܪܘܿܫܵܐ ܡ̣ܢ ܟܠ ܡܸܕܹܡ</l>
                <l n="166">ܘܒܵܗ̇ ܐܸܬܼܥܲܠܝܼ ܠܕܲܪܓܼܵܐ ܪܵܡܵܐ ܠܥܸܠ ܡ̣ܬ ܟܠܢܵܫ.</l>
                <l n="167">:ܗܵܐ ܣܵܗܕܘܼܬܼܵܐ ܕܡܲܟܝܼܟܘܼܬܹܗ ܠܓܼܵܘ ܡ̣ܢ ܣܸܦܪ̈ܘܗܝ</l>
                <l n="168">ܕܡܲܟܝܼܟ ܗ̄ܘ̣ܵܐ ܠܲܡ ܓܲܒܼܪܵܐ ܡܘܼܫܹܐ ܛܵܒܼ ܡ̣ܢ ܟܠܢܵܫ.</l>
                <l n="169">:ܐܵܦ ܚܵܙܹܐ ܟܠ ܚܵܙܝܗܝ ܕܡܟܣܝ ܢܲܚܬܵܐ ܢܲܟܼܦܵܐ</l>
                <l n="170">ܘܙܲܚܝܹܗ ܒܫܘܼܒܼܚܵܐ ܘܗܘܐ ܐܲܠܵܗ ܒܹܝܬܼ ܡܵܝ̈ܘܬܹܐ.</l>
                <l n="171">:ܐܘ ܡܲܟܝܼܟܼܵܐ ܕܡܲܟܸܟ ܢܲܦܫܹܗ ܦܵܪܘܿܫܵܐܝܼܬ</l>
                <l n="172">ܘܲܢܣܲܒܼ݂ ܐܲܓܼܪܵܐ ܕܪܲܒ ܡ̣ܢ ܥܲܡܠܵܐ ܕܡܲܟܝܼܟܼܘܼܬܹܗ. </l>

                <pb ed="http://syriaca.org/manuscript/2289" n="f.322v"/>
                <l n="173">:ܐܘ ܒܲܪ ܛܘܼܗܡܵܐ ܕܐܲܪ̈ܥܵܢܵܝܹܐ ܟܝܵܢܵܐ ܫܝܼܛܵܐ</l>
                <l n="174">ܕܲܠܒܸܫ ܫܘܼܒܼܚܵܐ ܕܢܘܼܟܪܵܝ ܠܲܡܫܵܐ ܕܡܵܝܘܿܬܘܼܬܵܐ.</l>
                <l n="175">:ܐܘ ܡܸܣܟܹܢܵܐ ܡܙܠܗܙ ܚܲܝܹ̈ܐ ܘܲܒܼܨܝܼܪ ܥܘܼܡܪܵܐ</l>
                <l n="176">ܕܩܵܢܐ ܥܘܼܬܼܪܵܐ ܪܘܼܚܵܢܝܵܐ ܘܫܸܡ ܐܲܠܵܗܵܐ.</l>
                <l n="177">:ܒܡܘܼܫܹܐ ܢܸܚܙܝܼܗ̇ ܠܡܲܟܼܝܼܟܘܼܬܼܵܐ ܟܡܵܐ ܬܸܢܢܪܝܼܡܲܬ̤</l>
                <l n="178">ܕܢܸܬܸܠ ܐܝܼܕܵܐ ܠܙܵܟܼܘܼܬܼ ܚܲܝܠܹܗ ܕܚܹܝܠ ܟܠ ܡܸܫܟܲܚ.</l>
                <l n="179">:ܒܹܗ ܢܸܬܼܒܲܩܘܿܢ ܒܢܲܝ̈ ܦܲܠܚܘܼܬܼܵܐ ܕܡܲܟܼܝܼܟܼܘܼܬܼܵܐ</l>
                <l n="180">ܘܠܵܐ ܢܸܬܪܦܘܢ ܡ̣ܢ ܬܲܟܼܬܘܼܫܵܐ ܕܠܘܼܩܵܒܼܵܠ ܚܘܼܬܼܪܵܐ.</l>
                <l n="181">:ܠܘܩܒܼܵܐ ܚܘܼܠܪܵܐ ܢܙܲܝܢ ܢܲܦܫܹܗ ܡܲܟܝܼܟ ܢܲܦܫܵܐ</l>
                <l n="182">ܐܲܝܟ ܐܲܬܼܠܹܝܛܵܐ ܕܢܵܛܲܪ ܢܲܦܫܹܗ ܡ̣ܢ ܕܲܠܩܘܼܒܼܠܹܗ.</l>
                <l n="183">:ܣܵܢܐܵܐ ܗ̄ܘ̣ ܚܘܼܬܼܪܵܐ ܐܵܦ ܣܵܩܘܿܪܵܐ ܕܡܲܟܝܼܟܘܼܬܼܵܐ</l>
                <l n="184">ܘܠܵܐ ܙܵܕܸܩ ܠܹܗ ܠܡܲܟܝܼܟ ܢܦܲܫܵܐ ܠܡܬܪܦܝܘ.</l>
                <l n="185">:ܛܪܡܟܝܼܟܼܵܐ ܚܸܣܢܹ̈ܐ ܕܢܲܦܫܵܟ ܡ̣ܢ ܫܘܼܒܼܗܵܪܐ</l>
                <l n="186">ܕܕܲܠܡܵܐ ܢܸܣܥܹܐ ܘܢܸܒܘܿܙ ܓܲܙܵܐ ܕܡܲܟܝܼܟܘܼܬܵܟ.</l>
                <l n="187">:ܐܲܓܝܼܪ ܙܵܘ̈ܥܹܐ ܕܦܵܪܘܿܫܘܼܬܵܟ ܘܛܪ ܣܝܼ̈ܡܵܬܵܟ</l>
                <l n="188">ܘܲܪܕܘܿܦ ܫܸܢܬܼܵܐ ܕܡܲܐܝܼܢܘܼܬܼܵܐ ܡ̣ܢ ܚܘܼܫܵܒܲܝ̈ܟ.</l>
                <l n="189">:ܠܒܼܵܫ ܫܸܪܝܵܢܵܐ ܕܡܲܟܼܝܼܟܘܼܬܼܵܐ ܠܘܼܩܒܼܵܠ ܚܘܼܬܼܪܵܐ</l>
                <l n="190">ܘܐܲܚܘܿܕ ܣܲܝܦܵܐ ܕܡܸܠܲܬܼ ܫܲܝܢܵܐ ܒܪܸܫ ܣܸܦܘ̈ܬܵܟ.</l>
                <l n="191">:ܠܵܐ ܬܸܬܸܠ ܠܹܗ ܠܲܒܼܥܸܠܕܪܵܐ ܕܢܬܼܒܲܩܹܐ ܒܵܟ</l>
                <l n="192">ܕܠܵܐ ܢܸܬܼܠܒܲܒ ܥܲܠ ܬܲܟܼܬܘܼܫܵܐ ܘܢܸܣܥܹܐ ܠܩܸܛܠܵܐ.</l>
                <l n="193">:ܩܵܛܹܠ ܐ̄ܢܵܫܵܐ ܗ̄ܘ̣ ܚܘܼܬܼܪܵܐ ܣܲܟܼܠܵܐ ܕܠܵܐ ܒܘܼܝܵܢܵܐ</l>
                <l n="194">ܘܠܵܐ ܐ̄ܢܵܫ ܚܵܐܲܪ ܒܪܲܒܘܼܢ ܩܸܛܠܵܐ ܕܡܲܪܵܚܘܼܬܹܗ.</l>
                <l n="195">:ܛܪܘܢܵܐ ܗ̄ܘ̣ ܕܬܪܹܝܢ ܕܠܵܐ ܡܬܪܟܟ ܒܩܵܠ ܟܘܼܘܵܢܵܐ</l>
                <l n="196">ܘܒܕܡܘܼܬ ܐܲܪܝܵܐ ܢܵܗ̇ܡ ܟܠܫ̇ܥ ܠܡܬܒܲܪ ܐ̄ܢܵܫܵܐ.</l>
                <l n="197">:ܗܘ̤ܝܘ ܬܲܒܼܪܹܗ ܠܩܵܐܹܝܢ ܒܘܼܟܼܪܵܐ ܕܲܚܬܝܼܪܘܼܬܼܵܐ</l>
                <l n="198">ܘܐܲܪܥܸܠ ܦܲܓܼܪܹܗ ܘܐܲܦܗܝܼ ܠܢܲܦܫܹܗ ܡ̣ܢ ܬܲܩܢܘܼܬܼܵܐ.</l>
                <l n="199">ܗܘ̤ ܡܲܠܸܠ ܒܹܗ ܒܚܵܡ ܙܲܠܝܼܠܵܐ ܘܨܥܪ ܠܐܲܒܘܼܗܝ.</l>
                <l n="200">ܘܲܗܦܲܟ ܟܲܕܢܹܗ ܒܫܝܼܪܵܐ ܩܲܫܝܵܐ ܕܠܵܘܛܲܬ ܟܹܐܢܵܐ.</l>
                <l n="201">:ܡܸܠܟܹܗ ܥܒܼܕܹܗ ܠܥܸܣܘܼ ܪܲܦܝܵܐ ܕܢܵܘܒܸܕ ܕܲܪܓܹܗ</l>
                <l n="202">ܘܲܒܼܥܸܢܝܵܢܹܗ ܝܼܠܸܦ ܕܢܒܼܦܪ ܥܲܠ ܘܲܠܝܲܬܵܐ.</l>
                <l n="203">:ܒܹܗ ܐܸܙܕܲܝ̈ܢ ܦܸܪܥܘܿܢ ܡܲܠܟܵܐ ܠܘܼܩܒܼܵܠ ܡܘܼܫܸܐ</l>
                <l n="204">ܘܕܐܡܲܪܲܝܝ ܣܲܓܿܝܼ ܢܚܸܬܼ ܠܲܬܼܗܘܿܡܵܐ ܕܠܵܐ ܚܵܘܣܵܢܵܐ.</l>
                <l n="205">:ܥܲܡܹܗ ܐܦܠܲܚܘ ܐܵܦ ܡܲܪ̈ܵܚܹܐ ܕܪܲܓܼ ܟܵܗܢܘܼܬܼܵܐ</l>
                <l n="206">ܘܲܢܚܸܬܼ ܠܲܫܝܘܿܠ ܟܲܕ ܠܵܐ ܡܝܬܝܬ ܠܒܲܪ ܡ̣ܢ ܛܲܟܼܣܵܐ.</l>
                <l n="207">:ܒܚܹܝܠ ܫܘܼܒܼܗܵܪܹܗ ܓܙܲܗ ܣܲܢܚܝܼܪܸܒܼ ܥܲܠ ܚܙܲܩܝܵܐ</l>
                <l n="208">ܘܐܲܙܥܸܩ ܡ̣ܢ ܫܸܠܝ ܩܵܠ ܟܹܐܢܘܼܬܼܵܐ ܘܥܲܒܼܕܹܗ ܓܘܼܚܟܵܐ.</l>
                <l n="209">:ܚܘܼܬܼܪܵܐ ܬܲܪܓܸܡ ܒܩܵܠ ܓܘܼܕܵܦܵܐ ܒܦܘܿܡ ܪ̈ܲܒܫܵܩܹܐ</l>
                <l n="210">ܘܣܲܟܼܪܹܗ ܠܦܘܼܡܹܗ ܩܵܠ ܒܘܼܕܵܩܐ ܕܲܢܒܼܝܼܘܼܬܼܵܐ.</l>
                <l n="211">:ܚܘܼܬܪܵܐ ܣܲܟܼܐܵܐ ܫܒܲܝܗܝ ܠܲܪܚܸܒܼܥܲܡ ܡܲܠܟܵܐ ܣܲܟܼܠܵܐ</l>
                <l n="212">ܘܲܕܫ̇ܛ ܡܸܠܟܵܐ ܗܘ̤ܵܐ ܢܘܼܟܼܪܵܝܵܐ ܠܝܵܪܬܘܼܬܼ ܫܲܒ̈ܛܹܐ.</l>
                <l n="213">:ܐܵܦ ܒܲܒܼܠܵܝܵܐ ܒܙܲܝܼܢܵܐ ܕܚܘܬܼܪܐ ܟܒܫ ܥܲܡܡܹ̈ܐ</l>
                <l n="214">ܘܲܗܦܲܟ ܚܘܼܬܼܪܹܗ ܟܲܕܢܹܗ ܒܢܝܼܪܵܐ ܥܲܡ ܚܲܝܘܬܵܐ.</l>
                <l n="215">:ܥܲܠ ܟܠ ܥܲܡܡܝܼ̈ܢ ܐܲܪܝܼܡ ܫܲܒܼܛܹܗ ܘܲܪܕܵܐ ܠܟܼܠܢܵܫ</l>
                <l n="216">ܘܠܵܐ ܐܸܬܼܒܲܝܲܢ ܕܡ̇ܢ ܪܵܕܹܐ ܒܗ ܠܲܟܼܢܘܵܬܹ̈ܗ.</l>
                <l n="217">:ܘܲܕܠܵܐ ܙܵܕܸܩ ܚܹܝܠ ܙܵܟܼܘܬܵܐ ܠܲܡܙܲܟܼܝܵܢܹܗ</l>
                <l n="218">ܐܲܣܠܝܼ ܘܲܫܕܵܝܗܝ ܠܐܸܟܣܘܿܪܝܵܐ ܕܥܲܡ ܚܲܝ̈ܘܵܬܼܵܐ.</l>
                <l n="219">:ܗܵܐ ܦܘܼܪܥܵܢܵܐ ܕܦܵܪܲܥ ܚܘܼܬܼܪܵܐ ܠܲܕܵܪܵܚܹܡ ܠܹܗ</l>
                <l n="220">ܥܪܘܿܩܘ ܚܲܠܫܹ̈ܐ ܡ̣ܢ ܦܠܚܘܼܬܹܗ ܕܩܵܛܸܠ ܐ̄ܢܵܫܵܐ.</l>
                <l n="221">:ܗܵܐ ܐܸܬܼܦܲܪܣܝܼ ܢܸܟܼܠܹܗ ܟܲܣܝܵܐ ܒܣܵܗܕܘܼܬܼ ܪܘܼܚܵܐ</l>
                <l n="222">ܠܐ̄ܢܫ ܢܛܥܐ ܒܵܬܲܪ ܡܸܠܵܘ̈ܗܝ ܟܲܕ ܒ̈ܬܐ: </l>

                <pb ed="http://syriaca.org/manuscript/2289" n="f.323r"/>
                <l n="223">:ܗܵܐ ܐܸܬܚܘܝܼ ܕܫܘܼܠܵܡ ܐܘܼܪܚܹܗ ܒܸܗܬܲܬ ܐܦܹ̈ܐ ܗ̄ܝ̣</l>
                <l n="224">ܘܒܓܘܡܨܵܐ ܡܛܒܲܥ ܠܐܝܢܵܐ ܕܪܵܕܹܐ ܥܲܡܹܗ.</l>
                <l n="225">:ܠܵܐ ܟܹܝܬ ܬܪܕܹܐ ܒܐܘܼܪܚܵܐ ܕܚܘܼܬܪܵܐ ܐܘ ܒܲܪܢܵܫܵܐ</l>
                <l n="226">ܫܒܘܿܩ ܪܡܘܼܬܼܵܐ ܘܙܸܠ ܒܠܘܝܼܬܼܵܐ ܕܡܲܟܝܟܘܼܬܵܐ.</l>
                <l n="227">:ܠܵܐ ܬܫܬܒܗܲܪ ܒܩܸܢܝܵܢ ܙܒܼܢܵܐ ܕܠܵܐ ܡܬܩܕܹܐ</l>
                <l n="228">ܚܙܝܼ ܣܓܼܝ̈ܠܹܐ ܕܟܲܢܸܫܘ ܥܘܼܬܪܵܐ ܘܫܲܒܼܩܘܼܗܝ ܒܐ̄ܪܥܵܐ.</l>
                <l n="229">:ܠܵܐ ܬܬܪܘܿܪܲܒܼ ܒܫܸܡ ܫܘܠܛܢܵܐ ܕܡܥܒܪ ܥܒ̇ܪ</l>
                <l n="230">ܚܘܪ ܘܐܬܒܩܵܐ ܒܣܝܡܲܝ̈ ܬ̈ܓܹܐ ܕܣܝܼܡܝܼܢ ܒܫܲܝܘܿܠ.</l>
                <l n="231">:ܡ̇ܢ ܡ̣ܢ ܡܠܟ̈ܐ ܦܪܩܹܗ ܬܵܓܹܗ ܡ̣ܢ ܦܘܼܡ ܡܵܘܬܼܵܐ</l>
                <l n="232">ܘܡ̇ܢ ܝܗ̣ܒ ܥܘܼܬܼܪܵܐ ܘܙܒܼܢ ܚܝܐ ܕܠܵܐ ܫܘܼܠܵܡܵܐ.</l>
                <l n="233">:ܠܵܐ ܒܪܢܫܵܐ ܠܵܐ ܬܫܬܒܗܲܪ ܘܬܛܠܐ ܢܦܫܵܟ</l>
                <l n="234">ܕܠܲܝܬ ܡܵܘܬܵܐ ܕܠܵܘ ܠܲܟܼܝܢܵܐ ܕܥܦܪܹܗ ܗ̇ܦܟ.</l>
                <l n="235">:ܚܲܝܹ̈ܐ ܕܙܒܼܢܵܐ ܩܢܹܐ ܒܲܪܢܫܵܐ ܘܠܵܘ ܕܠܥܲܠܲܡ</l>
                <l n="236">ܘܗܵܐ ܬܲܚܘܝܼܬܼܵܐ ܕܟܪܝܘܼܬ ܚܲܝܵܘ̈ܗܝ ܒܲܬܪܥ ܡܵܘܬܼܵܐ.</l>
                <l n="237">:ܠܦܘܼܬ ܚܲܝܘܼܬܹܗ ܚܝܵܒܼ ܡܵܕܝܼܢ ܕܢܚܵܐ ܕܐ̄ܢܫܐ</l>
                <l n="238">ܘܒܐܝܕܐ ܕܦܐܝܐ ܢܕܪܲܫ ܚܝܵܘ̈ܗܝ ܠܘܵܬܼ ܫܘܼܠܵܡܵܐ.</l>
                <l n="239">:ܒܫܝܛܘܼܬ ܡܸܕܪܹܗ ܢܚܘܿܪ ܥܦܪܢܵܐ ܕܟܼܡܵܐ ܡܲܟܝܟ</l>
                <l n="240">ܘܢܲܡܟ ܢܦܫܹܗ ܕܠܵܐ ܢܬܚܣܕ ܐܵܦ ܡ̣ܢ ܡܸܕܪܹܗ.</l>
                <l n="241">:ܡܟܝܼܟܘܼܬܼܵܐ ܦܐܝܵܐ ܠܲܫܡܟ ܐܘܿ ܥܲܦܪܢܵܐ</l>
                <l n="242">ܠܡ̇ܢ ܡܬܓܐܹܐ ܐܲܢ̄ܬ ܒܕܠܵܐ ܦܐ̈ܝܵܢ ܠܫܸܡ ܕܚܝܼܚܵܐ.</l>
                <l n="243">:ܒܲܪ ܓܸܢܣܵܐ ܐܲܢ̄ܬ ܐܘܿ ܒܲܪܢܵܫܵܐ ܕܐ̄ܢܫ̈ܐ ܟܐܢܹ̈ܐ</l>
                <l n="244">ܪܕܝܼ ܒܫܒܝܼܐܵܐ ܕܡܟܝܟܘܼܬܼܵܐ ܕܕܲܪܲ ܫܘ̣ ܟܐܢܹ̈ܐ.</l>
                <l n="245">:ܚܙܘܩ ܒܠܘܼܝܼܬܼܵܐ ܡܠܝܼܬ ܘܫܲܝܢܵܐ ܥܲܡ ܩܲܕܡ̈ܝܼܵܐ</l>
                <l n="246">ܘܚܙܝܼ ܕܢܚܝܵܐ ܠܘܼܝܼܬܼܵܐ ܕܥܲܡ̈ܠܹܐ ܕܡܟܝܼܟܘܼܬܼܵܐ.</l>
                <l n="247">:ܕܲܡܵܐ ܒܕܘܝܼܕ ܕܟܼܡܵܐ ܡܟܟ ܨܒܼܝܵܢ ܢܲܦܫܹܗ</l>
                <l n="248">ܘܠܵܐ ܐܫܬܒܗܲܪ ܒܪܒܘܼܬ ܥܲܡܠܵܐ ܕܡܟܝܼܟܘܼܬܹܗ.</l>
                <l n="249">:ܚܙܝܼ ܕܓܼܒܬܗ ܡܠܬܼ ܫܲܝܢܵܐ ܠܕܪܓܼܐ ܪܡܵܐ</l>
                <l n="250">ܘܠܵܐ ܐܬܪܦܝܼ ܒܕܗܘ̤ܐ ܪܲܦܝܵܐ ܡ̣ܢ ܫܘܼܠܛܵܢܹܗ.</l>
                <l n="251">:ܡܫܝܼܚ ܡ̣ܢ ܪܘܼܚܵܐ ܕܢܗܘܹܐ ܡܠܟܵܠ ܘܡܒܲܕܩܢܵܐ</l>
                <l n="252">ܘܢܦܝܼܩ ܦܗ̇ܐ ܠܒܲܪ ܡ̣ܢ ܥܲܡ̇ܐ ܐܲܝܟ ܣܪܘܿܚܵܐ.</l>
                <l n="253">:ܥܒܼܝܼܕ ܨܒܝܼܢܹܗ ܗܝܟܲܠ ܩܘܼܕܫܵܐ ܠܪܘܼܚ ܓܸܠܝܢܵܐ</l>
                <l n="254">ܘܪܕܝܼܦ ܟܠܫܵܥ ܡ̣ܢ ܪܘܼܚ ܫܘܼܩܪܵܐ ܕܫܪܝܵܐ ܫܒܐܘܿܠ.</l>
                <l n="255">:ܢ̇ܩܫ ܟܠܫܵܥ ܪܸܡܙܵܐ ܟܲܣܝܵܐ ܒܟܸܢܵܪ ܢܦܫܹܗ</l>
                <l n="256">ܘܪܕܦ ܫܐܕܹ̈ܐ ܡ̣ܢ ܚܣܡܵܐ ܕܪܘܝܼܦ ܡܢܹܗ.</l>
                <l n="257">:ܡܵܐ ܕܐܫܬܚܝܢ ܘܦܩܪ ܫܐܘܿܠ ܒܐܫܕܵܐ ܦܲܩܪܵܐ</l>
                <l n="258">ܢܩܲܫ ܒܲܪ ܐܝܼܫܝ ܒܟܸܢܵܪ ܪܘܼܚܵܐ ܘܫܲܢܝܼ ܢܟܼܝܼܠܵܐ.</l>
                <l n="259">:ܡܵܐ ܕܐܬܒܥܪܲܪ ܩ̇ܛܠ ܐ̄ܢܫܐ ܒܓܼܵܘ ܚܣܡܵܐ</l>
                <l n="260">ܐܙܥܩ ܕܘܝܼܕ ܒܪܘܼܚ ܓܸܠܝܢܵܐ ܘܙܵܥ ܡܵܪܘܿܕܵܐ.</l>
                <l n="261">:ܘܡܵܐ ܬܘܼܒܼ ܕܐܗܓܼܝ ܫܸܓܝܼܪ ܒܚܣܡܵܐ ܡ̣ܢ ܫܘܢܩܹܗ</l>
                <l n="262">ܠܛܫ ܣܦܣܪܐ ܕܢܐܫܘܼܕ ܠܕܡܵܐ ܕܡܥܕܪܢܹܗ.</l>
                <l n="263">:ܟܪܝܼܗܵܐ ܣܟܼܠܐ ܕܪܡܹܐ ܒܟܹܐܒܵܐ ܕܫܐܕܼܵܐ ܘܥܵܘ̣ܠܵܐ</l>
                <l n="264">ܫܪܝܼ ܡܨܚܐ ܠܣܝܵܐ ܕܪܘܼܚܵܐ ܕܥܨܒܹܗ ܒܪ݁ܲܚܡܹܐ.</l>
                <l n="265">:ܒܬܪܹܝܢ ܟܐܒܝܼ̈ܢ ܕܠܵܐ ܒܘܼܝܵܢܵܐ ܪܡܹܐ ܗ̄ܘ̣ܵܐ ܫܵܐܘܿܠ</l>
                <l n="266">ܚܣܡܐ ܣܡܝܵܐ ܘܫܐܕܵܐ ܦܲܩܪܵܐ ܕܢ̇ܟܠ ܐ̄ܢܫܵܐ.</l>
                <l n="267">:ܣܡܵܐ ܕܪܘܼܚܵܐ ܣܡ ܠܹܗ ܕܵܘܝܼܕ ܠܦܘܼܬ ܡܘܼܪܗܵܢܹܗ</l>
                <l n="268">ܘܕܓ̣ܠܝܨ ܡܢܹܗ ܣܪܝܼ ܘܐܬܒܣܒܲܣ ܘܡܝܼܬ ܒܲܚܛܝܼܬܹܗ.</l>
                <l n="269">:ܠܫܐܘܿܠ ܢܚܸܙܘܿܢ ܚܬܪ݁ܲܝ ܠܸܒܵܐ ܕܪܵܡܹܝܢ ܘܵܣܡܹܝܢ</l>
                <l n="270">ܕܣܡܝܹܗ ܚܣܡܵܐ ܘܩܛܠܹܗ ܚܘܼܬܪܵܐ ܒܣܝܦܵܐ ܕܥܘܼܪ̈ܠܹܐ.</l>
                <l n="271">ܒܕܘܝܼܕ ܢܚܪܘܿܢ ܐܦ ܡܟܼܝܼ̈ܟܹܐ ܪ̈ܚܡܲܝ ܫܲܝܢܵܐ.</l>
                <l n="272">ܕܠܵܐ ܢܬܪܦܘܿܢ ܒܩܵܠ ܨܘܚ̈ܬܐ ܕܡ̣ܢ ܡܲܪ̈ܚܹܐ. </l>

                <pb ed="http://syriaca.org/manuscript/2289" n="f.323v"/>
                <l n="273">:ܠܵܐ ܬܟܼܪܹܐ ܠܵܟ ܡܟܝܼܟ ܢܦܲܫܵܐ ܡܵܐ ܕܡܨܛܚܐ ܐܢܬ</l>
                <l n="274">ܚܙܝܼ ܒܲܪ ܐܝܼܫܲܝ ܕܦܸܪܥܹܗ ܫܐܘܿܠ ܚܣ̇ܕܐ ܘܨܲܥܼܪܵܐ.</l>
                <l n="275">:ܠܵܐ ܬܦܪܥܝܼܘܗܝ ܠܕܡܒܹܐܫ ܠܵܟ ܐܲܝܟ ܣܘܼܪܚܢܹܗ</l>
                <l n="276">ܕܠܵܐ ܬܬܚܣܕ ܡ̣ܢ ܗܘ̇ ܩܵܠܵܐ ܕܐܡ̇ܪ ܕܫܒܼܘܿܩ.</l>
                <l n="277">:ܐܲܣܘܿܪ ܚܘܼܒܵܟ ܒܢܝܼܪܵܐ ܢܝܼܚܵܐ ܕܡܲܟܝܼܘܬܼܵܐ</l>
                <l n="278">ܘܠܵܐ ܬܬܪܦܹܐ ܡ̣ܢ ܦܘܼܠܚܢܵܐ ܪܘܼܚܢܝܵܬܐ.</l>
                <l n="279">:ܚܙܘܿܩ ܒܠܘܼܝܵܬܐ ܕܡܠܲܝ̈ ܪܘܼܚܵܐ ܒܐܘܪܚܵܐ ܕܣܸܦܪܹ̈ܐ</l>
                <l n="280">ܘܕܪܝܼ ܒܗܡܵܐ ܒܝܼܢܬ ܚܘܩܹ̈ܐ ܕܡܟܝܼܟܘܼܬܼܵܐ.</l>
                <l n="281">:ܩܪܝܼ ܘܐܣܬܟܲܠ ܒܚܝܹܠ ܦܠܐܬ̈ܐ ܕܟܼܪܵܘܙܘܼܬܼܵܐ</l>
                <l n="282">ܘܝܲܠܦ ܡܬܠܹ̈ܐ ܘܦܘܼܫܵܩ ܐ̄ܪ̈ܙܐ ܕܲܣܬܝܪ̈ܬܵܐ.</l>
                <l n="283">:ܒܥܝܼ ܦܣܘܿܩܵܐ ܕܡܬܐܵܐ ܕܲܪܫܝܼܡ ܠܘܩܒܼܵܠ ܚܘܼܬܪܵܐ</l>
                <l n="284">ܘܚܙܝܼ ܬܡ̇ܢ ܬܪܹܝܢ ܕܲܡܨܲܠܝܼܢ ܩܕܼܵܡ ܚ̇ܙܹܐ ܟܠ.</l>
                <l n="285">:ܚܘܪ ܒܦܪܝܼܫܵܐ ܚܬܝܼܪܵܐ ܣܲܟܼܠܵܐ ܕܫܒܼܗܪ ܢܦܫܹܗ</l>
                <l n="286">:ܘܕܐܪܝܼܡ ܩܠܹܗ ܥܲܒܼܕܹܗ ܚܘܼܬܪܹܗ ܕܠܵܐ ܦܘܼܪܥܢܵܐ</l>
                <l n="287">:ܠܐ ܕܓܠ ܗ̄ܘ̣ܵܐ ܒܡܕܡ ܕܐܡ̣ܪ ܕܠܵܐ ܓܪ ܡܲܠܒ̣</l>
                <l n="288">ܐܸܠܵܐ ܒܕܒ̣ܥܐ ܢܚܵܘܹܐ ܥܲܡܠܵܘ̈ܗܝ ܢܚܸܬ ܒܲܗܝܼܬ.</l>
                <l n="289">:ܗܵܐ ܦܘܼܪܥܢܹܗ ܕܚܘܼܬܪܵܐ ܣܟܼܠܵܐ ܠܕܠܒܸܫ ܠܹܗ</l>
                <l n="290">ܕܡܣܪܸܩ ܠܹܗ ܡ̣ܢ ܦܘܠܚܢܵܐ ܕܥܡ̈ܠܹܐ ܟܸܐܢܹ̈ܐ.</l>
                <l n="291">:ܟܐܝܢ ܗ̄ܘ̣ܵܐ ܦܪܫܵܐ ܒܐܝܼܠܹܝܢ ܕܬܢ̣ܐ ܕܨܡ ܘܐܸܙܕܕܲܩ</l>
                <l n="292">ܘܕܚܠܛ ܚܘܼܬܪܵܐ ܥܲܡ ܙܕܩ̈ܬܐ ܒܛܸܠ ܙܸܕܩܬܹ̈ܗ.</l>
                <l n="293">:ܡܟܣ[...] ܕܫܡܲܥ ܩܵܠ ܫܘܒܼܗܪܵܐ ܕܬܒ̇ܠ ܐܲܓܼܪܵܐ</l>
                <l n="294">:ܚܵܪ ܒܩܢܘܿܡܹܗ ܘܬܚܬܝܼ ܢܲܦܫܹܗ ܠܘܬ ܡܘܟܟܼܵܐ</l>
                <l n="295">:ܚ̣ܙܵܐ ܕܠܲܝܬܿ ܥܡ̈ܠܹܐ ܕܝܗܒܝܼܢ ܐ̄ܢܫܵܐ ܠܡܠܲܬ ܦܘܼܡܵܐ</l>
                <l n="296">ܘܐܪܟܢ ܥܝܢܵܘ̈ܗܝ ܕܠܵܐ ܢܬܒܩܹܐ ܒܐܦܲܝ̈ ܪܘܡܵܐ.</l>
                <l n="297">:ܐܪܟܸܢ ܪܫܹܗ ܘܟܲܣܝܼ ܐܵܦܘ̈ܗܝ ܡ̣ܢ ܚܙ̈ܝܹܐ</l>
                <l n="298">ܘܫܲܪܝܼ ܕܢܦܝܼܣ ܐܲܝܟ ܚܲܝܵܒܼܵܐ ܕܚܒܼ ܘܐܬܡܫܟܢ.</l>
                <l n="299">:ܦܟܪ ܗܕܡܵܘ̈ܗܝ ܥܲܡ ܪܥܝܢܹܗ ܩܕܼܵܡ ܚ̇ܙܐ ܟܠ</l>
                <l n="300">ܘܫܪܝܼ ܡܢܓܼܕ ܗܘ̤ ܠܲܩܢܘܿܡܹܗ ܒܬܘܬ ܬܦܫܵܐ.</l>
                <l n="301">:ܚܙܵܐ ܕܡܟܬܡ ܟܠܗ ܒܟܼܠܹܗ ܒܡܘܼܡܹ̈ܐ ܕܥܵܘ̣ܠܵܐ</l>
                <l n="302">ܘܐܫܦܲܥ ܕܡܸܠܹ̈ܐ ܘܐܫܝܼܓ ܦܲܓܼܪܹܗ ܘܙܘܥܲܝ̈ ܢܫܦܹܗܘ</l>
                <l n="303">:ܐܪܝܼܡ ܐܝܼܕܹܗ ܘܢܓܼܕ ܗܘ̤ ܠܹܗ ܒܫܝܼܛܵܐ ܕܚܲܫܵܐ</l>
                <l n="304">ܘܚܝܵܒܼ ܢܦܫܹܗ ܐܲܝܟ ܦܪܘܿܫܵܐ ܒܐܝܠܹܝܢ ܕܐܲܣܟܸܠ.</l>
                <l n="305">:ܒܩܠܵܐ ܚܢܝܓܼܐ ܡܬܟܫܲܦ ܗ̄ܘ̣ܵܐ ܩܕܼܵܡ ܕܝ̇ܫܵܐ</l>
                <l n="306">ܕܚܘܢܲܝܢܝ ܕܚ̇ܛܝܬ ܘܠܵܐ ܠܝܼ ܕܛܠܡܸ̇ܬ ܚܘܼܒ̇ܟ.</l>
                <l n="307">:ܒܩܵܠ ܚܸܢܓ̈ܬܹܗ ܬܗܲܪ ܝܼܝ̇ܢܵܐ ܘܛܟܣܝ̈ ܡܲܠܟܵܐ</l>
                <l n="308">ܘܫܲܕܲܪ ܪ̈ܚܡܹܐ ܕܫܠܘܢܵܝܗܝ ܡ̣ܢ ܩܵܠ ܒܟܼܝܵܐ.</l>
                <l n="309">:ܫܠܝܼ ܚܛܝܵܐ ܩܥ̣ܵܘ ܠܹܗ ܪ̈ܚܡܹܐ ܕܪܸܡܙܵܐ ܟܲܣܝܵܐ</l>
                <l n="310">ܗܵܐ ܦܩܲܕ ܡܲܠܟܵܐ ܕܢܲܬܠܚܘܼܢܵܝܗܝ ܠܫܛܪ ܚܘܒܲܝ̈ܟ.</l>
                <l n="311">:ܒܐܡܝܢ ܝܡܐ ܕܫܒܝܼܩ ܥܘ̣ܠܵܟ ܚܠܦ ܡܘܟܟܵܟ</l>
                <l n="312">ܙܸܠ ܟܲܕ ܚܕܐ ܐܢ̄ܬ ܒܫܘܼܒܼܩܵܢ ܥܘ̣ܠܵܐ ܕܝܲܗ̣ܒܘ ܠܵܟ ܪ̈ܲܚܡܹܐ.</l>
                <l n="313">:ܬܵܘ ܡܲܟܝ̈ܟܹܐ ܚܙܵܘ ܡܘܼܟܵܟܼܵܐ ܟܡܵܐ ܐܬܪܡܝܼܪܡ</l>
                <l n="314">ܘܩܒܸܠ ܕܪܓܼܐ ܕܪܫܢܘܼܬܵܐ ܕܛܒܝܼܠ ܒܐܡܝܢ.</l>
                <l n="315">:ܬܵܘ ܠܬܒܩܵܘ ܦܪܘܿܫܐܝܼܐ ܒܡܠܹܐ ܡܘܡܹ̈ܐ</l>
                <l n="316">ܕܕܢܝܼ ܡܘܡܵܘ̈ܗܝ ܒܡܲܥܡܘܿܕܼܝܼܵܬܐ ܕܡܘܼܟܵܟ ܢܦܫܹܗ.</l>
                <l n="317">:ܡܢܘܼ ܕܙܟܼܵܐ ܐܲܝܟ ܙܕܘܬܹܗ ܕܚܵܝܒܼ ܟܠܹܗ</l>
                <l n="318">ܕܚ̇ܙܐ ܒܓܠܝܵܐ ܣܡ ܠܹܗ ܟܠܝܼܠܵܐ ܕܓܼܕܝܼܠ ܒܵܐܡܹܝܢ.</l>
                <l n="319">:ܡ̇ܢ ܐܙܕܕܲܩ ܐܲܝܟ ܚܲܛܝܵܐ ܕܫܡܹܗ ܥܘ̣ܠܵܐ ܗ̄ܘ̣</l>
                <l n="320">ܕܥܛܵܝܗܝ ܠܲܫܡܹܗ ܥܲܡ ܚܘܒ̈ܬܹܗ ܒܝܲܕ ܡܘܟܟܼܵܐ.</l>
                <l n="321">:ܡ̇ܢ ܠܵܐ ܢܚܢܹܐ ܠܢܝܼܫܵܐ ܢܝܼܚܵܐ ܕܡܟܼܝܟܘܼܬܼܵܐ</l>
                <l n="322">ܕܐܸܦܵܢ ܗܸܕܝܘܿܠ ܗܘ̤ ܡܠܸܦ ܠܹܗ ܙܢܲܝ̈ ܙܟܼܘܬܵܐ. </l>

                <pb ed="http://syriaca.org/manuscript/2289" n="f.324r"/>
                <l n="323">:ܡ̇ܢ ܠܵܐ ܢܗܪܘܿܓܼ ܒܥܢܝܵܢ ܚܘܼܒܹܗ̇ ܕܡܠܝܬ ܫܝܵܢܵܐ</l>
                <l n="324">ܕܡܚܦܛܵܐ ܠܹܗ ܠܐܝܢܵܐ ܕܚܲܛܵܝ ܠܡܫܐܲܠ ܪ̈ܚܡܹܐ.</l>
                <l n="325">:ܗ̤ܝ ܐܠܦܬܹܗ ܙܢܝ̈ ܒܵܥܘܬܵܐ ܠܡܟܣܵܐ ܫܒܪܐ</l>
                <l n="326">ܘܗ̤ܝ ܨܪܬ̤ ܠܹܗ ܬܘܬܼ ܪܸܥܝܵܐ ܚܠܸܦ ܐܬܘ̈ܬܐ.</l>
                <l n="327">:ܬܵܙ ܢܬܗܓܹܐ ܒܣܦܪ̈ܲܝ ܡܸܠܝܹܗ̇ ܕܩܢܝܬ ܚܲܝܠܵܐ</l>
                <l n="328">ܘܢܸܩܪܸܐ ܒܗܘܢܵܐ ܘܢܩܢܹܐ ܚܲܝܐܵܐ ܠܡܸܙܟܵܐ ܥܵܘ̣ܠܵܐ.</l>
                <l n="329">:ܚܝܹܠ ܥܘܕܪܢܗ̇ ܡܨܐ ܕܢܙܕܩ ܠܐܝܢܵܐ ܕܚܲܝܵܒܼ</l>
                <l n="330">ܘܪܒܘܼ ܥܘ̣ܠܵܐ ܐܝܟ ܠܐ ܡܸܕܸܡ ܚܫܝܼܒܼ ܠܦܝܣܵܗ̇.</l>
                <l n="331">:ܦܘܠܘܿܣ ܣܗ̇ܕ ܘܡܩܠܸܣ ܠܹܗ ܠܚܹܝܠ ܥܘܕܪܢܵܗ̇</l>
                <l n="332">ܕܗܘ̤ ܐܪܝܡܹܗ ܘܩܵܢ̣ܵܐ ܕܪܓܼܐ ܕܪܫܢܘܼܬܵܐ.</l>
                <l n="333">:ܒܡܝܟܘܼܬܹܗ ܚܪ ܨܒܼܝܵܢܵܐ ܕܓܼܥܐ ܠܹܗ ܟܠ</l>
                <l n="334">ܘܩܕܡ ܦܪܫܹܗ ܠܘܬ ܝܘܠܦܢܵܐ ܕܕܼܵܪܘܿܙܘܼܬܹܗ.</l>
                <l n="335">:ܩܠ̈ܐ ܢܝܼܚ̈ܐ ܐܟܼܪܸܙ ܩܵܠܹܗ ܒܐܕܢܲܝ̈ ܐ̄ܢܫ̈ܐ</l>
                <l n="336">ܘܥܝܼܪ ܐܢܘܿܢ ܠܡܫܡܲܥ ܩܠܵܐ ܕܡܠܲܬܼ ܚܲܝܹ̈ܐ܀</l>
                <l n="337">:ܒܒܣܝܡܘܼܬܼܵܐ ܦܲܠܵܚܵܗ̇ ܠܐܲܪܥܵܐ ܕܲܡܠܝܼܠܘܼܬܼܵܐ</l>
                <l n="338">ܘܝܗܒܲܬ̤ ܦܲܐܪ̈ܐ ܕܙܕܝܼܩܘܼܬܼܵܐ ܠܡܪܹܐ ܟܲܪܡ̇ܐ.</l>
                <l n="339">:ܡܟܝܟܘܼܬܼܵܐ ܐܠܸܦ ܘܐܲܪܬܝܼ ܘܟܼܵܘܸܢ ܘܩܢ̣ܵܐ</l>
                <l n="340">ܘܟܕܢ ܐ̄ܢܫܐ ܒܢܝܼܪܵܐ ܢܚܝܵܐ ܕܡܲܟܝܼܟܘܼܬܼܵܐ.</l>
                <l n="341">:ܒܝܲܕ ܢܝܼܚܘܼܬܹܗ ܕܪܒܵܐ ܕܓܼܒܵܝܗܝ ܡܬܕܡܹܐ ܗ̄ܘ̣ܵܐ</l>
                <l n="342">ܟܲܕ ܡܲܟܸܪܸܙ ܗ̄ܘ̣ܵܐ ܚܕܵܐ ܬܘܕܝܼܬܼܵܐ ܕܚܲܕ ܒܪܵܘܿܝܵܐ.</l>
                <l n="343">:ܒܡܟܝܟܘܼܬܵܐ ܥܩܲܪ ܚܢܦܘܼܬܵܐ ܘܒܢ̣ܵܐ ܩܘܼܫܬܐ</l>
                <l n="344">ܐܦ ܗܘ̤ ܩܘܼܫܬܐ ܩܪܵܝܗܝ ܚܟܝܡܵܐ ܕܫܲܦܝܼܪ ܒ̇ܢܹܐ.</l>
                <l n="345">:ܬܵܘ ܡܟܝܟܹ̈ܐ ܒܢ̣ܵܘ ܒܢܝܢܵܐ ܕܕܘܒܪ̈ܝܟܘܿܢ</l>
                <l n="346">ܥܲܠ ܫܬܐ ܣܬܼܵܐ ܕܡܟܝܟܘܼܬܼܵܐ ܕܒܿܢ̣ܐ ܦܘܠܘܿܣ.</l>
                <l n="347">:ܡܢܹܗ ܝܠܦܘ ܕܐܝܟܢ ܙ̇ܕܩ ܠܡܫܪܝܘܼ</l>
                <l n="348">ܘܐܝܠܹܝܢ ܥܡ̈ܐܐ ܢܣܝܼܡ ܥܲܠ ܟܐܦܐ ܕܗܲܝܡܢܘܼܬܼܵܐ.</l>
                <l n="349">:ܢܗܘܹܐ ܩܠܹܗ ܐܲܝܟ ܡܚܙܝܼܬܐ ܩܕܼܵܡ ܥܝܢܲܝ̈ܟܘܿܢ</l>
                <l n="350">ܕܩܥ̇ܐ ܘܡܟܼܪܸܙ ܕܢܚܙܹܐ ܟܠܢܵܫ ܐܝܟܵܢ ܒܢ̇ܐ.</l>
                <l n="351">:ܐܝܢܵܐ ܕܒ̇ܢܐ ܕܗܒ̣ܵܐ ܫܪܪܐ ܡܩܘܐ ܥܡܠܹܗ</l>
                <l n="352">ܘܐܝܢܵܐ ܕܒ̇ܫܐ ܥܡܝܪܐ ܘܚܒܬܐ ܝܩܕ ܥܲܡܠܹܗ.</l>
                <l n="353">:ܗܵܐ ܒܕܸܩ ܠܲܢ ܕܐܝܟܵܢ ܢܒܼܢܹܐ ܒܒܸܢܝܵܢ ܩܘܼܫܬܼܵܐ</l>
                <l n="354">ܘܢܒܼܚܘܪ ܕܝܢܵܐ ܕܒ̇ܚܪ ܥܡܵܐܐ ܕܬܪܝܢ ܓܲܒܼ̈ܐ.</l>
                <l n="355">:ܡܟܝܟܘܼܬܼܵܐ ܡܨܝܵܐ ܕܬܐܠܵܦ ܠܡܒܼܒܵܐ ܫܲܦܝܼܪ</l>
                <l n="356">ܘܒܵܗ̇ ܡܫܬܟܠܲܠ ܒܸܢܝܵܢ ܐ̄ܢܫܵܐ ܐܲܦܸܢ ܚܲܣܝܼܪ.</l>
                <l n="357">:ܠܲܝܬ ܚܣܝܼܪܐ ܕܠܵܐ ܡܫܬ ܡܠܹܐ ܒܓܡܝܼܪܘܼܬܵܗ̇</l>
                <l n="358">ܘܠܲܝܬܿ ܗܕܝܘܛܵܐ ܕܠܐ ܡܬܚܟܲܡ ܒܲܥܪܝܡܘܬܵܗ̇.</l>
                <l n="359">:ܠܡܐܢܵܐ ܗ̄ܝ̣ ܢܝܼܚܵܐ ܕܡܢܝܼܚ ܢܲܦܫܵܐ ܥܲܡ ܗܕܡܹ̈ܐ</l>
                <l n="360">ܘܕܠܵܐ ܩܢܛܵܐ ܢܛܪܵܐ ܥܡܠܹ̈ܐ ܕܙܕܝܼܩܘܼܬܼܵܐ.</l>
                <l n="361">:ܒܗ̇ ܡܬܕܟܹܐ ܗܝܟܠ ܦܓܼܪܵܬ ܘܨܒܼܝܵܢ ܢܦܲܫܵܐ</l>
                <l n="362">ܘܗ̇ܘܐ ܐ̄ܢܫܐ ܥܘܼܡܪܵܐ ܕܟܼܝܵܐ ܠܚܹܝܠ ܟܲܣܝܘܼܬܵܐ.</l>
                <l n="363">:ܒܡ̇ܢ ܠܲܡ ܐܚܘܿܪ ܘܐܓܼܒܐ ܥܘܼܡܪܵܐ ܠܨܒܝܵܢܝ ܟܲܣܝܵܐ</l>
                <l n="364">ܐܠܵܐ ܒܢܝܼܚܵܐ ܘܒܡܟܼܝܼܟܼܵܐ ܕܫܡܥ ܡܸܠܲܝ̈.</l>
                <l n="365">:ܐܘܢ ܒܪܘܿܝܵܐ ܕܡܠܹܝܢ ܡܸܢܹܗ ܫܡܝܵܐ ܘܐܲܪܥܵܐ</l>
                <l n="366">ܐܲܝܟܵܢ ܣܦ̇ܩ ܐ̄ܢܫܐ ܫܝܼܛܵܐ ܠܥܘܼܡܪܵܐ ܕܚܘܸܒܵܟ.</l>
                <l n="367">:ܐܝܢ ܠܡ ܐܝܬܝ ܒܪܘܡܵܐ ܘܥܘܼܡܩܵܐ ܘܠܵܐ ܣܦܩܝܼܢ ܠܝܼ</l>
                <l n="368">ܘܸܒܡܟܝܟܼܵܐ ܡܢܚ ܐ̄ܢܐ ܕܐܥܒܼܕܼ ܥܘܼܡܪܵܐ ܠܨܒܼܝܵܢܝ.</l>
                <l n="369">:ܡܟܝܼܘܘܼܬܼܵܐ ܪܚ̇ܡ ܨܒܼܝܵܢܝ ܛܒܼ ܡ̣ܢ ܕܒܼܚܹ̈ܐ</l>
                <l n="370">ܘܟܲܕ ܠܵܬ ܣܢܝܼܩ ܐ̄ܢܵܐ ܪܓ̇ܬ ܕܐܸܚܙܹܐ ܕܒܼܚܹ̈ܐ ܕܚܘܼܒܵܗ̇.</l>
                <l n="371">ܗ̤ܝ ܩܪܒܼ ܠܝܼ ܢܘܿܚ ܡܲܟܝܟܼܵܐ ܥܲܡ ܩܘܼܪ̈ܒܵܢܘܗܝ ܐܘܢܚ ܒܗ̇ ܨܒܝܼܵܢܝ </l>

                <pb ed="http://syriaca.org/manuscript/2289" n="f.324v"/>
                <l n="372">ܘܩܒ̇ܠܬ ܡܢܗ ܕܒܼܚܹ̈ܐ ܓ̈ܠܝܵܐ.</l>
                <l n="373">:ܒܗ̇ ܐܬܚܟܸܿܡ ܡܘܸܫܹܐ ܦܐܩܵܐ ܘܩܢ̣ܵܐ ܗܘܢܵܐ</l>
                <l n="374">ܘܲܒܠܥܓܘܿܬܹܗ ܬܪܓܼܡ ܨܒܝܵܢܝ ܟܣܝ̈ܬܐ.</l>
                <l n="375">:ܒܵܗ̇ ܐܬܥܬܲܕ ܦܘܼܠܘܿܣ ܓܲܒܼܝܵܐ ܠܘܩܒܵܠ ܚܫ̈ܐ</l>
                <l n="376">ܘܕܚܙܬ̤ ܕܡܨܐ ܠܡܐ ܚܲܕ ܕܪܵܐ ܡܫܚܬܹܗ ܒܪܘܼܚܵܐ.</l>
                <l n="377">:ܗܵܐ ܚܘܝܼ ܠܲܢ ܪܡܙܵܐ ܟܲܣܝܵܐ ܕܟܼܡܢ ܨ̇ܒܐ</l>
                <l n="378">ܘܐܸܝܘܵܢ ܥܡ̇ܪ ܒܐܝܢܵܐ ܕܥܡ̇ܪ ܨܒܝܼܢܐܝܼܬ.</l>
                <l n="379">:ܒܡܟܝܟ ܪܘܼܚܵܐ ܓܒܼܵܐ ܠܹܗ ܥܘܡܪܵܐ ܡܬܩܸܢ ܟܠܵܐ</l>
                <l n="380">ܘܟܲܕ ܟܠ ܕܝܼܠܹܗ ܫܒܲܩ ܟܠܡܸܕܸܡ ܘܫ̣ܪܐ ܒܢܝܼܚܵܐ.</l>
                <l n="381">:ܠܛܘܼܒܹ̈ܐ ܫܘ̇ܐ ܡܟܝܟ ܢܦܫܵܐ ܡ̣ܢ ܟܠ ܕܗܘ̤ܵܘ</l>
                <l n="382">ܕܗܘ̤ ܒܠܚܘܼܕܵܘܗܝ ܫܘܐ ܕܢܕܝܪ ܟܣܝܵܐ ܒܢܦܫܹܗ.</l>
                <l n="383">:ܐܸܢܠܲܝܬ ܡܸܕܡ ܕܪܲܒ ܡ̣ܢ ܚܲܝܠܐ ܕܠܬܩܢ ܟܠܵܐ</l>
                <l n="384">ܠܲܝܬ ܬܘܼܒ ܡܵܕܹܝܢ ܕܪܲܒ ܡ̣ܢ ܥܘܡܪܵܐ ܕܣ̇ܦܩ ܠܫܡܹܗ.</l>
                <l n="385">:ܡ̇ܢ ܠܐ ܢܨܒܸܬ ܗܝܟܲܠ ܢܦܫܹܗ ܒܡܲܟܝܟܘܼܬܼܵܐ</l>
                <l n="386">ܕܲܢܗܘܹܐ ܥܘܼܡܪܵܐ ܘܢܕܝܲܪ ܒܹܗ ܨܒܼܝܵܢ ܒܲܣܝܵܐ.</l>
                <l n="387">:ܡ̇ܢ ܠܵܐ ܢܣܢܹܐ ܥܢܝܵܢ ܚܘܼܬܪܵܐ ܚܲܣܝܼܪ ܗܵܘܢܵܐ</l>
                <l n="388">ܕܐܡܝܢ ܦܵܪܥ ܚܘܼܒܼ̈ܠܹܐ ܒܝܼܫܹ̈ܐ ܠܡܝܩܪ̈ܢܵܘܗܝ.</l>
                <l n="389">:ܟܠ ܠܲܡ ܐܲܝܟܵܐ ܕܢܡܟ ܢܦܫܹܗ ܗܘ̤ ܢܬܪܡܪܵܡ</l>
                <l n="390">ܘܐܝܢܵܐ ܕܲܚܬܝܼܪ ܒܪܡܘܼܬ ܠܸܒܹܗ ܠܨܥܪܵܐ ܢܸܚܘܬ.</l>
                <l n="391">:ܢܕܝܼܕ ܗ̄ܘ̣ ܣܲܓܝܼ ܚܬܝܼܪ ܪܥܝܢܵܐ ܩܕܼܵܡ ܐܠܗܵܐ</l>
                <l n="392">ܘܡܣܠܝܼ ܘܲܣܢܹܐ ܕܘܼܒܵܪ ܚܝܵܘ̈ܗܝ ܠܚܙܐ ܒܟܸܣܝܵܐ.</l>
                <l n="393">:ܚܙܵܘ ܡܟܼܝܼܪܹ̈ܐ ܠܵܐ ܬܬܪܦܘܿܢ ܒܨܥܝܼܪ̈ܬܼܵܐ</l>
                <l n="394">ܕܕܠܡܵܐ ܬܸܗܘܘܢ ܣܢ̈ܐܹܐ ܠܟܣܝܵܐ ܣܢ̇ܐ ܠܚܘܼܬܪܐ.</l>
                <l n="395">:ܚܡܣܢܘ ܩܲܠܝܼܠ ܒܡܥܝܼܟܘܼܬܼܵܐ ܕܬܚܘܢ ܣܓܼܝ</l>
                <l n="396">ܕܠܦܘܼܬ ܥܡ̈ܐܐ ܢܛܝܼܪ ܦܘܼܪܥܢܵܐ ܠܕܡܟܝܼܟܝܼܢ.</l>
                <l n="397">:ܫܡ̣ܥܘ ܠܒܲܪܬ ܩܵܠܹܗ ܕܡܪܗ ܐܓܼܪܵܐ ܠܘܼܬ ܡܟܼܝܼ̈ܕܹܐ</l>
                <l n="398">ܕܡܩܫܐ ܢܓܼܕܐ ܥܲܠ ܡ̇ܢ ܕܡܥܝܼܩ ܠܢܝܼܝ̈ ܢܦܫܵܐ.</l>
                <l n="399">:ܟܠ ܠܲܡ ܐܝܢܵܐ ܕܡܟܫܠ ܘܡܥܝܼܩ ܠܐܝܢܵܐ ܕܙܥܘܿܪ</l>
                <l n="400">ܦܩܚ ܗ̄ܘ̣ܵܐ ܠܹܗ ܕܢܗܘܹܐ ܡܛܒܲܥ ܒܥܘܼܡܩܵܐ ܕܝܼܡܵܐ.</l>
                <l n="401">:ܠܡܥܝܟ ܢܦܫܵܐ ܕܡܙܥܲܪ ܢܦܫܹܗ ܟܢܝܼ ܙܥܘܪܵܐ</l>
                <l n="402">ܕܠܵܐ ܡܫܬܒܗܲܪ ܒܫܒܝܼܚܹ̈ܐ ܕܪܒܘܼܬ ܥܲܡܠܘܼ̈ܗܝ.</l>
                <l n="403">:ܠܹܗ ܠܙܥܘܼܪܵܐ ܩ̣ܪܵܐ ܠܥܥܙܲܪ ܒܡܠܬܵܐ ܕܐܟܬܸܒܼ</l>
                <l n="404">ܕܡܬܢܘܠ ܗ̄ܘ̣ܵܐ ܒܬܪܹܝܢ ܟܐܒܹ̈ܐ ܕܡܟܝܼܟܘܼܬܼܵܐ.</l>
                <l n="405">:ܒܝܲܕ ܟܘܪ̈ܗܢܹܐ ܘܡܣܟܼܢܘܼܬܼܵܐ ܡܫܬܢܲܩ ܗ̄ܘܑ̣ܵܐ</l>
                <l n="406">ܘܡܬܝܐܒ ܗ̄ܘ̣ܵܐ ܘܠܐ ܐ̄ܢܵܫ ܡܪܘܲܚ ܠܐܠܨܘܼܬܹܗ.</l>
                <l n="407">:ܘܕܗܘ̣ܐ ܨܪܝܟܼܐ ܠܐܪ̈ܥܢܝܵܬܐ ܒܡܐܹܐ ܙܒܢܵܐ</l>
                <l n="408">ܥܬܲܪ ܘܐܸܬܒܣܲܡ ܒܫܝܼܚ̈ܬܼܵܐ ܕܠܐ ܫܘܠܡܵܐ.</l>
                <l n="409">:ܒܲܠܡܹܐܝܢ ܚܲܝܹ̈ܐ ܕܥܘܒܗ ܕܐܒܼܪܡ ܢܚ ܠܥܙܪ</l>
                <l n="410">ܘܕܪܫ̣ ܐܘܼܪܚܵܐ ܠܕܡܲܟܝܼܟܝܼܢ ܠܡܣܲܩ ܨܐܕܵܘ̈ܗܝ.</l>
                <l n="411">:ܬܵܘ ܡܟܼܝܼ̈ܟܹܿܐ ܚܙܘܩܘ ܒܠܘܼܝܵܬܼܵܐ ܕܡܲܟܝܟ ܢܦܫܵܐ</l>
                <l n="412">ܘܢܘܚܘ ܒܲܠܡܹܐܢܵܐ ܕܥܘܒܹܗ ܕܠܒܼܪܡ ܥܲܡ ܠܥܙܲܪ.</l>
                <l n="413">:ܗܵܐ ܕܪܫ̣ ܐܘܼܪܚܵܐ ܡܬܠܹܗ ܕܡܵܪܲܢ ܐܝܟ ܗܕܝܼܚܵܐ</l>
                <l n="414">ܕܠܵܐ ܢܬܪܦܹܐ ܐܝܢܵܐ ܕܵܪܕܹܐ ܡܲܟܝܼܟܼܵܐܝܼܬܼ.</l>
                <l n="415">:ܒܕܡܘܼܬܼ ܕܘܩܵܐ ܩ̇ܥܐ ܡܬܠܵܐ ܒܐܕܢܲܝ̈ ܐ̄ܢܫ̈ܐ</l>
                <l n="416">ܕܩܘܡܘ ܐܬܠܒܲܒܼܘ ܘܚܙܘܩܘ ܒܐܘܼܪܚܵܐ ܕܡܲܟܝܼܟܘܼܬܼܵܐ.</l>
                <l n="417">:ܐܲܝܟ ܫܝܦܘܼܪܵܐ ܡܫܡܲܥ ܩܠܹܗ ܠܟܼܠ ܕܲܚܬܝܼܪܝܼܢ</l>
                <l n="418">ܕܚܙܵܘ ܐ̄ܢܫ̈ܐ ܠܵܐ ܬܬܓܐܘܢ ܐܝܟ ܥܬܝܼܪܐ.</l>
                <l n="419">:ܚܙܵܘ ܛܒ̈ܬܹܗ ܕܗܘ̇ ܚܲܪܡܵܢܵܐ ܕܦܵܫ ܥܲܠ ܐܲܪܥܵܐ</l>
                <l n="420">ܘܠܵܐ ܚܲܙܩ ܥܲܡܹܗ ܥܘܼܬܼܪܵܐ ܠܲܫܝܘܿܠ ܠܲܝܟ ܡܵܐ ܕܣܒܲܪ. </l>

                <pb ed="http://syriaca.org/manuscript/2289" n="f.325r"/>
                <l n="421">:ܚܙ̣ܵܘ ܕܐܸܬܼܟܲܫܲܦ ܘܠܵܐ ܐܲܪܘܲܝܝ ܠܹܗ ܡ̣ܢ ܫܘܼܢܵܩܵܐ</l>
                <l n="422">:ܘܲܒܼܥܵܐ ܕܢܸܗܦܘܿܟ ܢܣܲܗܸܕ ܠܐܲܚܵܘ̈ܗܝ ܠܐ ܐܲܦܸܣ ܠܹܗ</l>
                <l n="423">:ܣܓܗ̇ ܪܸܡܙܵܐ ܠܐܘܼܪܚܵܐ ܒܲܐܦܵܘ̈ܗܝ ܡ̣ܢ ܟܠ ܓܒܝܼ̈ܢ</l>
                <l n="424">ܘܐܲܚܕܹܗ ܠܬܲܪܥܵܐ ܩܕܼܵܡ ܒܵܥܘܿܬܹܗ ܕܠܵܐ ܢܸܬܼܩܲܒܲܠ.</l>
                <l n="425">:ܗܵܐ ܒܕܸܩ ܠܲܢ ܒܝܲܕ ܠܵܥܵܙܲܪ ܘܲܒܼܥܲܬܝܼܪܵܐ</l>
                <l n="426">ܕܲܟܡܵܐ ܪܚܝܡܵܐ ܡܲܟܝܼܟܘܼܬܼܵܐ ܘܡܲܣܠܝܼ ܚܘܼܬܼܪܵܐ.</l>
                <l n="427">:ܗܵܐ ܐܲܠܸܦ ܠܲܢ ܥܲܠ ܦܘܼܪܥܵܢܵܐ ܕܗ̇ܘ ܥܲܬܼܝܼܪܵܐ</l>
                <l n="428">ܕܒܲܐ ܝܠܹܝܢ ܛܘܼܒܹ̈ܐ ܡܢܝܼܚ ܠܲܠܐܝ̈ܐ ܠܦܘܼܬܼ ܥܲܡܠܲܝ̈ܗܘܿܢ.</l>
                <l n="429">:ܥܘܼܒܹܗ ܕܐܲܒܼܪܵܐ ܕܐܲܒܼܪܵܐ ܢܸܗܘܹܐ ܢܝܼܫܵܐ ܠܨܒܼܝܵܢ ܢܲܦܫܲܢ</l>
                <l n="430">ܕܒܹܗ ܢܸܬܼܕܲܡܹܐ ܒܝܲܕ ܚܘܼܡܣܵܢܵܐ ܕܗܲܝܡܵܢܘܼܬܲܢ.</l>
                <l n="431">:ܢܸܩܪܝܼܘܗܝ ܐܲܒܼܵܐ ܒܝܲܕ ܣܘܼܥܪ̈ܵܢܹܐ ܘܠܵܘ ܒܲܫܡܵܗܹ̈ܐ</l>
                <l n="432">ܕܢܸܦܢܲܚ ܬܲܪܥܵܐ ܕܠܲܡܹܐܝܢ ܚܘܼܒܹܗ ܘܲܡܩܲܒܸܠ ܠܲܢ܀</l>
            </div>

        </body>
    </text>
</TEI>
