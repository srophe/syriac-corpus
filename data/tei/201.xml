<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8676">Memra Fourteen: On
                    the Upright and the Perfect - <foreign xml:lang="syr">ܡܺܐܡܪܳܐ ܕܰܐܪܒܰܥܬܰܥܣܰܪ ܕܥܰܠ
                        ܟܺܐܢ̈ܶܐ ܘܥܰܠ ܓܡܺܝܪ̈ܶܐ</foreign></title>
                <title xml:lang="en" level="s" ref="http://syriaca.org/work/8693">The Book of
                    Steps</title>
                <title level="s">The Oxford-BYU Syriac Corpus</title>
                <author>Anonymous</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Robert A. Kitchen</name>
                    <name type="person">Martien F. G. Parmentier</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#moez">Michael Oez</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/201</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>Robert A. Kitchen</editor>
                        <editor>Martien F. G. Parmentier</editor>
                        <idno type="xmlid">zotero-1044</idno>
                    </analytic>
                    <monogr>
                        <title level="a">The Syriac Book of Steps 2</title>
                        <imprint>
                            <pubPlace>Piscataway, NJ</pubPlace>
                            <publisher>Gorgias Press</publisher>
                            <date when="2009">2011</date>
                        </imprint>
                        <biblScope unit="page">54-61</biblScope>
                    </monogr>
                    <series>
                        <title level="s">Texts from Christian Late Antiquity</title>
                        <biblScope type="vol">12b</biblScope>
                    </series>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-06" who="http://syriaca.org/person.xml#jwalters">Edited text
                structure</change>
            <change when="2017-05-31" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <p xml:lang="syr"> ܡܺܐܡܪܳܐ ܕܰܐܪܒܰܥܬܰܥܣܰܪ ܕܥܰܠ ܟܺܐܢ̈ܶܐ ܘܥܰܠ ܓܡܺܝܪ̈ܶܐ </p>
            </div>
            <div type="section" n="1">
                <head>1</head>
                <p xml:lang="syr"> ܟܺܐܢ̈ܶܐ ܠܳܐ ܓܳܝܪܺܝܢ ܘܠܳܐ ܡܶܬܚܰܝܒܺܝܢ: ܓܡܺܝܪ̈ܶܐ ܕܶܝܢ ܠܳܐ ܪܳܓܺܝܢ
                    ܘܠܳܐ ܡܶܬܒܰܨܪܺܝܢ. </p>
                <p xml:lang="syr"> ܟܺܐܢ̈ܶܐ ܠܳܐ ܒܳܙܺܝܢ ܘܠܳܐ ܛܳܠܡܺܝܢ ܘܠܳܐ ܥܳܠܒܺܝܢ ܘܠܳܐ ܒܳܥܶܝܢ ܠܰܕܠܳܐ
                    ܕܺܝܠܗܽܘܢ: ܓܡܺܝܪ̈ܶܐ ܕܶܝܢ ܠܳܐ ܩܳܢܶܝܢ ܘܠܳܐ ܒܳܢܶܝܢ ܘܠܳܐ ܢܳܨܒܶܝܢ: ܘܠܳܐ ܝܳܪܬܺܝܢ
                    ܒܰܐܪܥܳܐ: ܘܠܳܐ ܦܳܠܚܺܝܢ ܡܶܛܽܠ ܣܰܝܒܳܪܬܳܐ ܘܰܠܒܽܘܫܳܐ: ܐܶܠܳܐ ܚܳܐܶܝܢ ܒܛܰܝܒܽܘܬܳܐ
                    ܡܶܣܟܺܢܳܐܺܝܬ. </p>
                <p xml:lang="syr"> ܟܺܐܢ̈ܶܐ ܠܳܐ ܝܳܡܶܝܢ ܐܶܠܳܐ ܐܺܝܢ ܘܠܳܐ ܥܰܠ ܟܽܠ ܨܒܽܘ: ܓܡܺܝܪ̈ܶܐ ܕܶܝܢ
                    ܐܰܝܟ ܕܨܳܒܶܐ ܡܳܪܰܢ ܐܳܡܪܺܝܢ ܒܰܠܚܽܘܕ: ܡܶܛܽܠ ܕܳܐܦܠܳܐ ܒܺܐܝܢ ܘܠܳܐ ܢܶܬܥܰܒܪܽܘܢ
                    ܘܢܶܬܒܰܨܪܽܘܢ. </p>
                <p xml:lang="syr"> ܟܺܐܢ̈ܶܐ ܩܰܕܺܝܫܺܝܢ ܡܶܢ ܒܺܝܫܬܳܗ ܕܰܐܪܥܳܐ: ܠܰܘ ܡܶܢ ܩܶܢܝܳܢܳܗ ܘܛܳܒ̈ܳܬܳܗ
                    ܘܫܰܘܬܳܦܽܘܬܳܗ: ܓܡܺܝܪ̈ܶܐ ܕܶܝܢ ܡܥܰܠܶܝܢ ܡܶܢ ܟܽܠܳܗ ܝܳܪܬܽܘܬܳܗ ܕܰܐܪܥܳܐ ܕܡܶܬܚܰܙܝܳܐ ܘܡܶܢ
                    ܟܽܠܗܶܝܢ ܒܺܝܫ̈ܳܬܳܗ ܘܡܶܢ ܟܽܠܶܗ ܩܶܢܝܳܢܳܗ ܘܡܶܢ ܟܽܠܗܽܘܢ ܢܶܟ̈ܣܶܐ ܘܡܶܢ ܙܽܘܘܳܓܳܐ ܕܙܰܒܢܳܐ
                    ܘܡܶܢ ܟܽܠܗܶܝܢ ܪ̈ܓܺܝܓܳܬܳܗ. </p>
                <p xml:lang="syr"> ܟܺܐܢ̈ܶܐ ܦܳܪܫܺܝܢ ܚܰܝ̈ܘܳܬܳܐ ܛܰܡ̈ܐܳܬܳܐ ܡܶܢ ܕܰܟܝ̈ܳܬܳܐ ܘܳܐܟܠܺܝܢ
                    ܡܶܢܗܶܝܢ: ܓܡܺܝܪ̈ܶܐ ܕܶܝܢ ܡܥܰܠܶܝܢ ܡܶܢ ܕܰܟܝ̈ܳܬܳܐ ܘܡܶܢ ܛܰܡ̈ܐܳܬܳܐ. </p>
                <p xml:lang="syr"> ܟܺܐܢ̈ܶܐ ܒܳܢܶܝܢ ܘܩܳܢܶܝܢ ܠܰܘ ܐܰܝܟ ܕܰܠܥܳܠܰܡ ܘܗܳܘܶܝܢ ܒܥܳܠܡܳܐ ܐܰܝܟ
                    ܢܽܘܟܪ̈ܳܝܶܐ: ܓܡܺܝܪ̈ܶܐ ܠܳܐ ܒܳܢܶܝܢ ܘܠܳܐ ܩܳܢܶܝܢ ܘܠܳܐ ܡܩܰܘܶܐ ܪܶܥܝܳܢܗܽܘܢ ܒܰܐܪܥܳܐ. </p>
                <p xml:lang="syr"> ܟܺܐܢ̈ܶܐ ܦܳܪܫܺܝܢ ܛܳܒ̈ܶܐ ܡܶܢ ܒܺܝܫ̈ܶܐ ܘܡܶܬܪܰܚܡܺܝܢ ܥܠܰܝܗܽܘܢ: ܓܡܺܝܪ̈ܶܐ
                    ܐܰܝܟ ܕܰܡܝܰܬܪܺܝܢ ܡܶܢܗܽܘܢ ܣܳܝܡܺܝܢ ܠܗܽܘܢ. </p>
                <p xml:lang="syr"> ܟܺܐܢ̈ܶܐ ܥܳܩܪܺܝܢ ܚܶܡܬܳܐ ܘܡܶܬܬܢܺܝܚܺܝܢ ܡܶܢܳܗ: ܓܡܺܝܪ̈ܶܐ ܕܶܝܢ ܠܰܘ ܡܶܢ
                    ܚܶܡܬܳܐ ܒܰܠܚܽܘܕ ܡܶܬܬܢܺܝܚܺܝܢ: ܐܶܠܳܐ ܐܳܦ ܠܩܳܛܽܘܠܰܝ̈ܗܽܘܢ ܪܳܚܡܺܝܢ ܘܰܠܟܽܠܢܳܫ ܘܰܡܨܰܠܶܝܢ
                    ܥܠܰܝܗܽܘܢ. </p>
                <p xml:lang="syr"> ܟܺܐܢ̈ܶܐ ܬܳܒܥܺܝܢ ܕܺܝܠܗܽܘܢ ܡܶܢ ܐܰܝܟܳܐ ܕܰܐܘܙܶܦܘ ܐܰܘ ܙܒܰܢܘ: ܕܠܳܐ
                    ܪܶܒܺܝܬܳܐ ܘܰܕܠܳܐ ܩܨܳܨ̈ܶܐ: ܓܡܺܝܪ̈ܶܐ ܕܶܝܢ ܠܳܐ ܝܳܙܦܺܝܢ ܘܠܳܐ ܩܳܢܶܝܢ: ܝܰܬܺܝܪ ܡܶܢ
                    ܣܰܝܒܳܪܬܳܐ ܡܶܣܟܺܢܬܳܐ ܘܰܠܒܽܘܫܳܐ ܡܡܰܟܟܳܐ܀ </p>
            </div>
            <div type="section" n="2">
                <head>2</head>
                <p xml:lang="syr"> ܟܺܐܢ̈ܶܐ ܪܳܫܶܝܢ ܘܠܳܐ ܪܳܓܙܺܝܢ: ܐܶܠܳܐ ܐܶܢ ܐܰܪܬܺܝܘ ܒܡܰܟܺܝܟܽܘܬܳܐ:
                    ܘܰܐܠܶܦܘ ܒܚܽܘܒܳܐ. ܟܺܐܢ̈ܶܐ ܡܣܰܒܥܺܝܢ ܟܰܦ̈ܢܶܐ ܘܡܰܠܒܫܺܝܢ ܥܰܪ̈ܛܶܠܳܝܶܐ ܘܦܳܪܩܺܝܢ
                    ܠܰܐܠܺܝ̈ܨܶܐ ܡܶܢ ܩܶܢܝܳܢܗܽܘܢ ܘܡܶܢ ܢܶܟܣܰܝ̈ܗܽܘܢ: ܓܡܺܝܪ̈ܶܐ ܕܶܝܢ ܝܳܗܒܺܝܢ ܠܶܗ ܠܟܽܠܶܗ
                    ܩܶܢܝܳܢܗܽܘܢ ܒܚܰܕ ܝܰܘܡܳܐ ܠܰܣܢ̈ܺܝܩܶܐ ܘܠܰܐܠܺܝ̈ܨܶܐ ܘܫܳܩܠܺܝܢ ܨܠܺܝܒܗܽܘܢ ܘܳܐܙܺܠ̱ܝܢ ܒܳܬܰܪ
                    ܡܳܪܗܽܘܢ ܒܪܽܘܚ: ܘܰܒܪܽܘܚ ܡܫܰܡܫܺܝܢ ܠܶܗ: ܟܰܕ ܪܳܚܡܺܝܢ ܠܟܽܠܗܽܘܢ ܒܢܰܝ̈ܢܳܫܳܐ ܘܰܡܨܰܠܶܝܢ
                    ܥܠܰܝܗܽܘܢ. </p>
                <p xml:lang="syr"> ܟܺܐܢ̈ܶܐ ܐܺܝܬ ܠܗܽܘܢ ܚܰܕ ܬܰܪܥܳܐ ܐܰܘ ܬܪ̈ܶܝܢ ܒܰܫܡܰܝܳܐ: ܘܢܳܩܫܺܝܢ ܒܗܽܘܢ
                    ܚܰܡܶܫ ܙܰܒܢ̈ܺܝܢ ܒܝܰܘܡܳܐ: ܓܡܺܝܪ̈ܶܐ ܕܶܝܢ ܟܽܠܳܗ ܫܡܰܝܳܐ ܬܰܪ̈ܥܶܐ ܗ̱ܝ ܩܕܳܡܰܝܗܽܘܢ ܘܟܽܠܶܗ
                    ܝܰܘܡܳܐ ܚܳܝܪܺܝܢ ܬܰܡܳܢ: ܘܡܰܘܕܶܝܢ ܘܰܡܫܰܒܚܺܝܢ ܠܡܳܪܰܢ ܘܡܶܢ ܫܽܘܒܚܳܐ ܠܫܽܘܒܚܳܐ ܡܗܰܠܟܺܝܢ
                    ܒܪܽܘܚ: ܘܚܳܙܶܝܢ ܠܡܳܪܰܢ ܐܰܝܟ ܕܰܒܡܰܚܙܺܝܬܳܐ ܒܠܶܒܗܽܘܢ. </p>
                <p xml:lang="syr"> ܟܺܐܢ̈ܶܐ ܠܟܳܐ ܡܶܢ ܡܕܺܝܢ̱ܬܳܐ ܕܰܓܡܺܝܪ̈ܶܐ ܝܳܪܬܺܝܢ: ܓܡܺܝܪ̈ܶܐ ܕܶܝܢ
                    ܒܰܥܕܶܝܢ ܘܒܽܐܘܪܺܫܠܶܡ ܥܶܠܳܝܬܳܐ ܗܳܘܶܝܢ ܥܰܡ ܡܳܪܰܢ: ܡܶܛܽܠ ܕܶܐܬܕܰܡܺܝܘ ܒܶܗ. </p>
                <p xml:lang="syr"> ܟܺܐܢ̈ܶܐ ܠܳܐ ܡܨܶܝܢ ܥܳܒܕܺܝܢ ܟܽܠܶܗ ܨܶܒܝܳܢܶܗ ܕܡܳܪܰܢ ܐܶܠܳܐ ܐܶܢ ܐܶܬܰܘ
                    ܠܩܰܕܺܝܫܽܘܬܳܐ ܘܶܐܣܬܰܪܰܩܘ: ܓܡܺܝܪ̈ܶܐ ܕܶܝܢ ܗܶܢܽܘܢ ܥܳܒܕܺܝܢ ܘܗܳܘܶܝܢ ܥܰܡ ܡܳܪܰܢ. </p>
                <p xml:lang="syr"> ܟܺܐܢ̈ܶܐ ܠܳܐ ܝܳܕܥܺܝܢ ܟܽܠܗܽܘܢ ܕܽܘܒܳܪ̈ܰܘܗ̱ܝ ܕܡܳܪܰܢ ܝܰܘܡܳܢ: ܐܶܠܳܐ ܐܶܢ
                    ܐܶܬܰܘ ܠܩܰܕܺܝܫܽܘܬܳܐ ܘܶܐܣܬܰܪܰܩܘ: ܓܡܺܝܪ̈ܶܐ ܕܶܝܢ ܘܥܳܒܕܺܝܢ ܘܫܳܡܥܺܝܢ ܩܳܠܶܗ ܕܡܳܪܰܢ ܐܰܝܟ
                    ܕܶܐܡܰܪ: ܕܥܳܢ̈ܝ ܩܳܠܝ ܫܳܡܥܳܐ ܘܒܳܬܰܪܝ ܐܳܬܝܳܐ: ܘܠܳܐ ܝܳܕܥܳܐ ܩܳܠܶܗ ܕܢܽܘܟܪܳܝܳܐ. </p>
                <p xml:lang="syr"> ܟܺܐܢ̈ܶܐ ܒܰܐܪܬܺܝܬܳܐ ܡܫܰܒܚܺܝܢ ܠܰܐܠܳܗܳܐ ܘܡܰܣܛܶܝܢ ܡܶܢ ܒܺܝܫܬܳܐ:
                    ܓܡܺܝܪ̈ܶܐ ܕܶܝܢ ܡܰܕܪܟܺܝܢ ܪܰܘܡܳܐ ܘܥܽܘܡܩܳܐ ܘܽܐܘܪܟܳܐ ܘܰܦܬܳܝܳܐ: ܥܰܡ ܟܽܠܗܽܘܢ ܩܰܕ̈ܺܝܫܶܐ
                    ܕܶܐܬܓܡܰܪܘ ܐܰܕܪܶܟܘ ܘܰܙܟܰܘ ܘܰܣܠܶܩܘ ܠܽܐܘܪܺܫܠܶܡ ܥܶܠܳܝܬܳܐ. ܓܡܺܝܪ̈ܶܐ ܗܽܘ ܡܳܛܶܝܢ
                    ܠܨܶܗܝܽܘܢ ܘܠܽܐܘܪܺܫܠܶܡ ܕܒܰܫܡܰܝܳܐ ܘܰܠܦܰܪܕܰܝܣܳܐ ܪܽܘܚܳܢܳܐ: </p>
                <p xml:lang="syr"> ܘܟܺܐܢ̈ܶܐ ܠܟܳܐ ܡܶܢܗܽܘܢ ܣܰܓܺܝ ܠܡܰܚܣܶܢ ܡܳܛܶܝܢ: ܘܣܰܓܺܝ ܡܬܰܚܬܶܝܢ ܡܶܢ
                    ܓܡܺܝܪ̈ܶܐ܀ </p>
            </div>
            <div type="section" n="3">
                <head>3</head>
                <p xml:lang="syr"> ܟܺܐܢ̈ܶܐ ܠܳܐ ܡܶܫܬܰܓܫܺܝܢ ܘܠܳܐ ܛܳܥܶܝܢ ܡܶܢ ܦܽܘܩܕܳܢܰܘ̈ܗ̱ܝ ܕܡܳܪܰܢ
                    ܕܰܒܟܺܐܢܽܘܬܳܐ: ܓܡܺܝܪ̈ܶܐ ܕܶܝܢ ܡܝܰܬܪܺܝܢ ܘܰܡܥܰܠܶܝܢ ܠܥܶܠ ܡܶܢܗܽܘܢ ܘܡܰܦܢܶܝܢ ܠܟܽܠ
                    ܛܳܥܰܝ̈ܳܐ. ܘܕܰܕܟܶܐ ܠܶܒܶܗ ܠܡܳܪܰܢ ܚܳܙܶܐ: ܘܰܐܝܢܳܐ ܕܠܳܐ ܕܟܶܐ ܠܶܒܶܗ ܠܳܐ ܡܨܶܐ
                    ܕܢܶܚܙܶܝܘܗ̱ܝ: ܐܶܠܳܐ ܝܳܪܶܬ ܐܰܬܪܳܐ ܕܙܳܕܶܩ ܠܶܗ. </p>
                <p xml:lang="syr"> ܟܺܐܢ̈ܶܐ ܠܳܐ ܠܳܝܛܺܝܢ ܠܐ̱ܢܳܫ ܘܠܳܐ ܩܳܪܶܝܢ ܠܐ̱ܢܳܫ ܪܰܩܳܐ ܐܰܘ ܣܰܟܠܳܐ
                    ܐܰܘ ܫܺܝܛܳܐ ܘܠܳܐ ܡܕܰܓܠܺܝܢ ܒܐ̱ܢܳܫ: ܓܡܺܝܪ̈ܶܐ ܕܶܝܢ ܡܝܰܩܪܺܝܢ ܘܰܡܒܰܪܟܺܝܢ ܠܟܽܠܢܳܫ
                    ܘܡܰܠܦܺܝܢ ܠܟܽܠܢܳܫ ܕܠܳܐ ܢܕܰܓܶܠ ܒܚܰܒܪܶܗ. </p>
                <p xml:lang="syr"> ܘܟܽܠ ܐ̱ܢܳܫ ܐܰܝܟ ܪܶܗܛܶܗ ܘܰܐܝܟ ܡܫܽܘܚܬܶܗ ܘܰܐܝܟ ܕܰܫܚܺܝܩ ܪܶܥܝܳܢܶܗ
                    ܘܰܐܝܟ ܕܰܡܡܰܟܶܟ ܢܰܦܫܶܗ: ܗܳܟܰܢ ܡܶܬܬܪܺܝܡ. ܘܫܰܪܟܳܐ ܟܽܠܢܳܫ ܡܶܬܦܪܰܥ ܐܰܝܟ ܡܶܕܶܡ ܕܰܥܒܺܝܕ
                    ܠܶܗ ܘܶܐܢ ܕܛܳܒ ܘܶܐܢ ܕܒܺܝܫ ܡܶܢ ܗܳܢܳܐ ܥܳܠܡܳܐ ܒܗܰܘ ܥܳܠܡܳܐ ܐܰܝܟ ܥܒ̈ܳܕܰܘܗ̱ܝ ܐܶܢ ܕܛܳܒ
                    ܘܶܐܢ ܕܒܺܝܫ: ܐܰܝܟ </p>
                <p xml:lang="syr"> ܕܶܐܡܰܪ ܫܠܺܝܚܳܐ: ܕܟܽܠܰܢ ܠܰܡܩܳܡ ܐܺܝܬ ܠܰܢ ܩܕܳܡ ܒܺܝܡ ܕܰܡܫܺܝܚܳܐ:
                    ܕܢܶܬܦܪܰܥ ܐ̱ܢܳܫ ܐ̱ܢܳܫ ܡܶܢܰܢ ܒܦܰܓܪܶܗ ܡܶܕܶܡ ܕܰܥܒܺܝܕ ܠܶܗ. </p>
                <p xml:lang="syr"> ܐܺܝܬ ܐ̱ܢܳܫ ܕܰܩܫܶܐ ܬܰܫܢܺܝܩܶܗ ܡܶܢ ܕܚܰܒܪܶܗ: ܘܺܐܝܬ ܕܘܳܠܶܐ ܕܢܶܗܘܽܘܢ
                    ܥܠܰܘܗ̱ܝ ܪ̈ܰܚܡܶܐ: ܡܶܛܽܠ ܕܶܐܬܪܰܚܰܡ ܘܡܶܢ ܬܰܫܢܺܝܩܳܐ ܡܶܬܦܰܠܰܛ. ܡܰܢ ܕܶܝܢ ܕܫܳܡܰܥ ܡܶܠܬܶܗ
                    ܕܡܳܪܰܢ ܐܰܘ ܕܟܺܐܢܽܘܬܳܐ ܐܰܘ ܕܰܓܡܺܝܪܽܘܬܳܐ: ܠܕܺܝܢܳܐ ܠܳܐ ܐܳܬܶܐ: ܐܶܠܳܐ ܘܶܐܢ ܐܳܬܶܐ
                    ܡܶܛܽܠ ܕܢܶܫܬܰܒܰܚ ܩܕܳܡ ܒܺܝܡ ܕܰܡܫܺܝܚܳܐ ܠܥܺܝܢ ܥܳܠܡܳܐ ܟܽܠܶܗ: ܐܰܘ ܕܰܢܕܽܘܢ ܠܚܰܛܳܝܶܐ:
                    ܐܰܝܟ ܕܶܐܡܰܪ ܡܳܪܰܢ: ܕܡܰܢ ܕܫܳܡܰܥ ܠܡܶܠܰܝ̈ ܫܰܢܺܝ ܠܶܗ ܡܶܢ ܡܰܘܬܳܐ ܠܚܰܝ̈ܶܐ. ܓܰܒܪܳܐ ܕܶܝܢ
                    ܕܰܒܪܽܘܚ: ܗܳܢܰܘ ܕܶܝܢ ܕܝܳܕܰܥ ܫܪܳܪܳܐ ܘܶܐܬܓܡܰܪ: ܠܟܽܠܢܳܫ ܕܳܐܶܢ ܘܡܶܢ ܐ̱ܢܳܫ ܠܳܐ
                    ܡܶܬܕܺܝܢ܀ </p>
            </div>
            <div type="section" n="4">
                <head>4</head>
                <p xml:lang="syr"> ܒܪܺܝܟ ܐܰܢ̱ܬ ܡܳܪܝܳܐ ܝܶܫܽܘܥ ܡܫܺܝܚܳܐ ܟܡܳܐ ܬܪܺܝܨ ܐܰܢ̱ܬ ܘܰܟܡܳܐ ܛܳܒ
                    ܐܰܢ̱ܬ: ܕܠܳܐ ܡܶܬܬܟܺܝܠܳܐ ܪܰܒܽܘܬܳܟ: ܘܠܳܐ ܡܶܬܡܰܫܚܳܐ ܛܰܝܒܽܘܬܳܟ. ܘܟܽܠܢܳܫ ܐܰܝܟ ܕܒܳܥܶܐ
                    ܠܳܟ: ܗܳܟܰܢܳܐ ܡܶܫܟܰܚ ܠܳܟ. ܘܰܐܝܟ ܕܳܐܠܶܨ ܝܰܨܪܶܗ ܕܢܶܛܰܪ ܢܳܡܽܘܣܳܟ: ܗܳܟܰܢ ܝܳܪܶܒ:
                    ܘܰܟܡܳܐ ܕܢܰܣܓܶܐ ܢܡܰܟܶܟ ܢܰܦܫܶܗ: ܗܳܟܰܢ ܢܶܫܬܰܒܰܚ܀ </p>
                <p xml:lang="syr"> ܫܠܶܡ ܡܺܐܡܪܳܐ ܕܰܐܪܒܰܬܰܥܣܰܪ ܕܥܰܠ ܟܺܐܢ̈ܶܐ ܘܥܰܠ ܓܡܺܝܪ̈ܶܐ܀ </p>
            </div>

        </body>
    </text>
</TEI>
