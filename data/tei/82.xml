<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8584">On the Bronze
                    Serpent (Memra 55) - <foreign xml:lang="syr">ܥܲܠ ܚܸܘܝܵܐ
                    ܕܲܢܚܵܫܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/82</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and released under a under a Creative Commons Attribution 4.0 International Public License (CC BY 4.0). The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-18" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܥܲܠ ܚܸܘܝܵܐ ܕܲܢܚܵܫܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.199v"/>

                <l>ܕܝܼܠܹܗ ܟܲܕ ܕܝܼܠܹܗ܀</l>
                <l>:ܡܸܐܡܪܵܐ ܕܬܠܵܬܝ ܘܬܸܫܥܵܐ</l>
                <l>ܕܥܲܠ ܚܸܘܝܵܐ ܕܲܢܚܵܫܵܐ܀</l>
                <l>ܘܠܵܚܸܡ ܠܲܫܟܿܚܵܬܐ܀</l>
            </div>
            <div type="text" xml:lang="syr">
                <l n="1">:ܩܝܵܡܵܐ ܕܚܘܼܒܵܐ ܐܲܩܝܼܡ ܡܵܪܝܵܐ ܥܲܡ ܐܲܒܼܪܵܗܵܡ</l>
                <l n="2">ܘܐܵܫܬܵܘܕܝܼ ܠܹܗ ܕܢܸܦܪܘܿܩ ܙܪܥܹܗ ܡ̣ܢ ܥܲܒܼܕܘܼܬܼܵܐ.</l>
                <l n="3">:ܥܲܒܼܕܵܐ ܥܬܝܼܕ ܗ̄ܘ̣ܵܐ ܕܢܸܗܘܹܐ ܙܲܪܥܹܗ ܒܐܲܪܥܵܐ ܕܲܟܸܢܲܥܢ</l>
                <l n="4">ܘܩܲܕܸܡ ܚ̇ܘܝܹܗ ܕܲܡܚܲܪܲܪ ܠܹܗ ܒܚܹܝܠ ܪܲܒܘܼܬܹܗ.</l>
                <l n="5">ܚܹܝܠ ܪܲܒܘܼܬܹܗ ܚܵܘܝܼ ܒܡܸܨܪܹܝܢ ܠܐܵܓܸܒܵܛ̈ܝܹܐ: </l>

                <pb ed="http://syriaca.org/manuscript/2289" n="f.200r"/>
                <l n="6">ܘܟܲܕ ܠܵܐ ܨܵܒܹܝܢ ܓܡܲܪ ܨܒܼܝܵܢܹܗ ܨܝܕ ܐܲܒܼܪܵܗܵܡ.</l>
                <l n="7">:ܒܚܲܝܠܵܐ ܘܥܘܼܬܼܪܵܐ ܐܲܦܸܩ ܐܸܢܘܿܢ ܡ̣ܢ ܐܵܓܸܒܛܘܿܣ</l>
                <l n="8">ܘܲܕܠܵܐ ܩܸܢܛܵܐ ܐܲܫܪܝܼ ܐܸܢܘܿܢ ܒܚܘܼܪܒܵܐ ܕܚܝܼܠܵܐ.</l>
                <l n="9">:ܒܐܵܬܼܪܵܐ ܕܚܘܼܪܒܵܐ ܐܲܥܡܲܪ ܐܸܢܘܿܢ ܠܣܲܢܝܲܝ̈ ܫܲܝܢܵܐ</l>
                <l n="10">ܕܲܒܝܲܕܼ ܚܘܼܪܒܵܐ ܢܫܲܝܸܢ ܚܘܼܪܒܵܐ ܕܪ̈ܥܝܵܢܲܝܗܘܿܢ.</l>
                <l n="11">:ܠܥܲܠܲܬ ܫܲܝܢܵܐ ܐܲܥܡܲܪ ܐܸܢܘܿܢ ܒܚܘܼܪܒܵܐ ܕܲܠܒܲܪ</l>
                <l n="12">ܕܕܵܡ ܢܸܬܼܢܲܟܼܪܘܿܢ ܡ̣ܢ ܥܸܢܝܵܢܵܐ ܕܲܫܟܝܼܪܵܬܵܐ.</l>
                <l n="13">:ܚܙܵܐ ܕܲܒܼܫܲܝܢܵܐ ܠܵܐ ܡܸܫܬܲܢܝܼܢ ܡ̣ܢ ܣܲܢܝܵܬ̈ܐ</l>
                <l n="14">ܘܲܛܪܲܕ ܐܸܢܘܿܢ ܠܐܲܬܼܪܵܐ ܕܡܲܒܼܥܲܕ ܡ̣ܢ ܐ̄ܢܵܫܘܼܬܼܵܐ.</l>
                <l n="15">:ܒܚܘܼܠܵܦ ܐܲܬܼܪܵܐ ܣܒܲܪ ܕܲܡܚܲܠܦܝܼܢ ܣܘܼܥܪ̈ܵܢܲܝܗܘܿܢ</l>
                <l n="16">:ܠܵܘ ܟܲܕ ܛܥܬܹܗ ܚܸܪܚܵܘܼܬܼܗܘܿܢ ܕܚܘܼܪܒܵܐ ܘܫܲܝܢܵܐ</l>
                <l n="17">:ܥܝܵܕܵܐ ܒܝܼܫܵܐ ܥܲܝܸܕ ܐܸܢܘܿܢ ܒܲܕܠܵܐ ܦܲܐܝ̈ܢ</l>
                <l n="18">ܘܠܵܐ ܕܡܝܼܘ ܒܕܘܼܡܝܵܐ ܦܲܐܝܵܐ ܕܚܵܘܝܼ ܐܸܢܘܿܢ.</l>
                <l n="19">:ܒܫܲܦܝܼܪ̈ܵܬܵܐ ܪܓܼܝܼܓܼ ܗ̄ܘ̣ܵܐ ܕܢܸܥܫܹܐ ܠܪܸ̈ܥܝܵܢܲܝܗܘܿܢ</l>
                <l n="20">ܘܐܲܣܓܝܼ ܚܲܝܹ̈ܐ ܘܓܒܲܪ̈ܘܼܬܼܵܐ ܕܕܼܵܡ ܢܸܬܚܲܠܦܘܿܢ.</l>
                <l n="21">:ܒܡܲܢܢܵܐ ܘܣܲܠܘܲܝ ܬܲܪܣܝܼ ܐܸܢܘܿܢ ܟܲܕ ܠܵܐ ܠܵܐܹ̇ܝܢ</l>
                <l n="22">ܘܡ̣ܢ ܛܲܪܵܢܵܐ ܐܲܪܕܝܼ ܫܸܩܝܵܐ ܘܒܲܣܸܡ ܐܸܢܘܿܢ.</l>
                <l n="23">:ܥܢܵܢܵܐ ܕܛܲܠܵܐ ܡܬܲܚ ܐܲܝܟ ܡܲܫܟܢܵܐ ܥܲܠ ܪܹ̈ܫܲܝܗܘܿܢ</l>
                <l n="24">ܘܒܲܕܡܘܼܬ ܡܢܪܬܵܐ ܩܒܲܥ ܥܲܡܘܼܕܵܐ ܕܲܡܐܹܐ ܢܘܼܗܪܵܐ.</l>
                <l n="25">:ܢܘܼܗܪܵܐ ܡܐܹܐ ܗ̄ܘ̣ܵܐ ܒܹܝܬܼ ܡܲܥܡܲܪܗܘܿܢ ܠܹܠܝ ܐܝܼܡܵܡ</l>
                <l n="26">ܘܥܲܡܹܗ ܕܢܘܼܗܪܵܐ ܡܸܬܚܲܙܝܵܢܵܐ ܢܘܼܗܪܵܐ ܕܩܘܼܫܬܼܵܐ.</l>
                <l n="27">:ܒܢܘܼܗܪܵܐ ܘܢܘܼܗܪܵܐ ܡܸܬܼܒܲܣܡܝܼܢ ܗ̄ܘ̣ܵܘ ܣܲܢܝܲܝ̈ ܢܲܦܫܵܐ</l>
                <l n="28">ܘܟܲܕ ܛܵܒܼ ܦܐܹܝܢ ܗ̄ܘ̣ܵܘ ܘܠܵܐ ܦܐܚܼܢ ܗ̄ܘ̣ܵܘ ܐܲܝܟ ܕܲܦܐܝܼܢ ܗ̄ܘ̣ܵܘ.</l>
                <l n="29">:ܦܐܹܐ ܗ̄ܘ̣ܵܐ ܢܘܼܗܪܵܐ ܡܸܬܼܚܲܙܝܵܢܵܐ ܠܥܹܝܢܲܝ̈ ܦܲܓܼܪܵܐ</l>
                <l n="30">ܘܝܲܬܝܼܪ ܡܸܢܹܗ ܦܐܹܐ ܗ̄ܘ̣ܵܐ ܩܘܼܫܬܵܐ ܠܥܹܝܢܲܝ̈ ܢܲܦܫܵܐ.</l>
                <l n="31">:ܦܲܓܪܵܐ ܘܢܲܦܫܵܐ ܡܸܬܒܲܩܝܼܢ ܗ̄ܘ̣ܵܘ ܒܲܬܼܪܹܝܢ ܢܘܼܗܪ̈ܝܼܢ</l>
                <l n="32">ܘܟܲܕ ܚܵܙܹܝܢ ܗ̄ܘ̣ܵܘ ܘܠܵܐ ܚܵܙ̣ܝܼܢ ܗ̄ܘ̣ܵܘ ܫܪܝܼܪܵܐܝܼܬ.</l>
                <l n="33">:ܒܫܲܝܢܵܐ ܪܲܒܵܐ ܫܪܝܢ ܗ̄ܘ̣ܵܘ ܬܲܡ̇ܢ ܟܪ ܕܲܫܪܝܼܢ ܗ̄ܘ̣ܵܘ</l>
                <l n="34">ܘܠܲܝܬ ܗ̄ܘ̣ܵܘ ܚܘܼܪܒܵܐ ܕܲܩܫܹܐ ܚܘܼܪܒܹܗ ܐܲܝܟ ܡܲܕܥܲܝ̈ܗܘܿܢ.</l>
                <l n="35">:ܚܘܼܪܒܵܐ ܒܫܲܝܢܹܗ ܡܲܟܸܣ ܗ̄ܘ̣ܵܐ ܠܹܗ ܠܚܘܼܒܵܐ ܕܲܒܗܘܿܢ</l>
                <l n="36">ܕܗܘ̤ ܐܸܫܬܲܝܢ ܘܗܸܢܘܿܢ ܠܵܐ ܬܒܲܥܘ ܡ̣ܢ ܒܝܼ̈ܫܵܬܼܵܐ.</l>
                <l n="37">:ܒܝܼܫ ܗ̄ܘ̣ܵܐ ܐܵܦ ܗܘ̤ ܩܕܼܵܡ ܕܢܕܝܲܪ ܥܲܡܵܐ ܒܓܼܵܘܹܗ</l>
                <l n="38">ܘܲܒܝܲܕܼ ܥܲܡܵܐ ܐܲܡܠܸܟ ܫܲܝܢܵܐ ܥܲܠ ܒܝܼܫܘܼܬܹܗ.</l>
                <l n="39">:ܪܓܼܝܼܓܼ ܗ̄ܘ̣ܵܐ ܫܲܝܢܹܗ ܘܡܸܬܝܲܐܒܼܝܢ ܗ̄ܘ̣ܵܘ ܐ̄ܢ̈ܫܵܐ ܠܫܲܝܢܹܗ</l>
                <l n="40">ܘܠܲܝܬ ܗ̄ܘ̣ܵܐ ܕܲܡܥܝܼܩ ܐܵܦܠܵܐ ܕܡܲܟܹܐ ܠܲܡܫܲܝܢܘܼܬܹܗ.</l>
                <l n="41">:ܦܲܟܼܝܵܗܵܐ ܗ̄ܘ̣ܵܬ ܡܸܪܲܬܼ ܪ̈ܚܫܐ ܕܥܵܡܪܵܐ ܗ̄ܘ̣ܵܬ ܒܹܗ</l>
                <l n="42">ܘܟܲܕ ܢܵܟܹܐ ܗ̄ܘ̣ܵܐ ܘܠܵܐ ܢܵܟܹܐ ܗ̄ܘ̣ܵܐ ܠܦܘܼܬ ܢܸܟܼܝܵܢܹܗ.</l>
                <l n="43">:ܕܠܵܐ ܢܸܟܼܝܵܢܵܐ ܡܪܲܝܼܪ ܗ̄ܘ̣ܵܐ ܒܹܗ ܙܪܲܥܹܗ ܕܐܲܒܼܪܵܡ</l>
                <l n="44">ܘܠܵܐ ܦܵܪܸܫ ܗ̄ܘ̣ܵܐ ܕܡ̇ܢ ܢܵܛܲܪ ܠܹܗ ܡ̣ܢ ܢܸܟܼܝܵܢܹ̈ܐ.</l>
                <l n="45">:ܛܠܘܼܡܝܵܐ ܪܲܒܵܐ ܛܠܡܘ ܛܵܠܘܿܡܹ̈ܐ ܠܛܝܼܒܘܼ ܕܲܒܼܗܘܿܢ</l>
                <l n="46">ܘܕܚܙܵܐ ܚܘܼܪܒܵܐ ܦܢܵܐ ܠܲܥܝܵܕܵܐ ܕܐܝܼܬܼܵܘܗܝ ܗ̄ܘ̣ܵܐ ܒܹܗ.</l>
                <l n="47">:ܥܝܵܕܵܐ ܒܝܼܫܵܐ ܥܨܵܝܗܝ ܕܲܢܕܲܡܸܐ ܒܡܵܐ ܕܐܝܼܬܵܘܗܝ ܗ̄ܘ̣ܵܐ</l>
                <l n="48">ܘܠܵܐ ܫܲܘܝܘܼܬܹܗ ܪܕܦܲܬܹܗ ܠܫܲܝܢܹܗ ܕܠܵܐ ܢܸܫܬܝܲܢ.</l>
                <l n="49">:ܩܵܠ ܓܘܼܕܵܦܵܐ ܐܲܥܝܼܪ ܠܪܲܓܼܫܵܐ ܕܥܵܡܲܪ ܗ̄ܘ̣ܵܐ ܒܹܗ</l>
                <l n="50">ܘܪܛܢܵܐ ܣܲܢܝܵܐ ܦܲܬܼܚܲܗ ܠܦܘܼܡܹܗ ܠܡܸܬܼܢܵܟܬܼܘ.</l>
                <l n="51">:ܡܸܪܲܬܼ ܚܲܨܪܵܐ ܬܪܲܥܬܹܗ ܠܩܒܝܐ ܕܡܸܪܲܬܼ ܪ̈ܚܫܵܐ</l>
                <l n="52">ܘܲܣܥ̣ܵܐ ܪ̈ܲܚܫܹܐ ܠܲܡܫܲܥܒܵܕܘ ܠܲܡܠܝܼܠܘܼܬܼܵܐ.</l>
                <l n="53">:ܚܛܝܼܬܵܐ ܦܸܬܼܚܲܬ̤ ܬܪܲܥ ܦܘܼܩܕܵܢܵܐ ܩܕܼܵܡ ܫܲܬܝܼ̈ܩܹܐ</l>
                <l n="54">ܘܐܲܦܠܲܬ̤ ܐܸܢܘܿܢ ܠܡܸܫܬܲܩܵܠܘܼ ܥܲܠ ܡܲܠܵܠܹ̈ܐ.</l>
                <l n="55">:ܚܛܵܐ ܠܲܡ ܥܲܡܵܐ ܒܣܦܪܵܐ ܟܬܝܼܒܼܵܐ ܕܪܲܒܵܐ ܡܘܼܫܹܐ</l>
                <l n="56">ܘܓܼܪܝ ܡܵܪܝܵܐ ܠܲܚܘܵܘܵܬܹ̈ܐ ܕܲܢܢܲܟܼܬܘܼܢܵܝܗܝ.</l>
                <l n="57">:ܥܲܠ ܐܲܠܵܗܵܐ ܣܵܡܹܗ ܟܬܼܵܒܼܵܐ ܠܢܟܼܝܵܢ ܚܪܫܵܐ</l>
                <l n="58">ܕܢܵܘܕܲܥ ܐܸܢܘܿܢ ܠܡܸܬܢܲܓܼܕܵܢܹ̈ܐ ܚܹܝܠ ܡܵܪܘܼܬܹܗ.</l>
                <l n="59">ܚܲܝܠܹܗ ܚܲܟܸܡ ܠܲܚܘܵܘܵܬܼܵܐ ܠܵܐ ܦܵܪ̈ܘܿܫܹܐ: </l>

                <pb ed="http://syriaca.org/manuscript/2289" n="f.200v"/>
                <l n="60">ܘܫܲܠܝܼ ܐܸܢܘܿܢ ܘܐܲܥܝܼܪ ܐܸܢܘܿܢ ܐܲܝܟ ܕܲܫܦ݂ܲܪ ܠܹܗ.</l>
                <l n="61">:ܫܦܲܪ ܠܹܗ ܘܐܲܪܡܝܼ ܠܛܼܵܒܼܥܵܐ ܕܫܸܬܼܩܵܐ ܥܲܠ ܦܘܼܡܲܝ̈ܗܘܿܢ</l>
                <l n="62">ܘܲܦܢ̣ܵܐ ܫܦ̣ܪ ܠܹܗ ܘܲܫܪܵܐ ܐܸܢܘܿܢ ܠܲܡܢܲܟܵܬܼܘ.</l>
                <l n="63">:ܠܵܘ ܠܹܗ ܫܵܦܪܲܬ̤ ܗܵܕܹܐ ܕܐܸܡܪܸܬ ܕܠܹܗܘ̤ ܫܸܪܪܲܬ̤</l>
                <l n="64">ܠܵܐ ܫܲܦܝܼܪܬܵܐ ܕܥܲܡܵܐ ܥܨܵܬܹܗ ܠܡܸܫܬܲܚܠܵܦܘܼ.</l>
                <l n="65">:ܫܟܝܼܪܘܼܬܼ ܥܲܡܵܐ ܚܙܵܐ ܗ̇ܘ ܪܸܡܙܵܐ ܕܫܲܦܝܼܪ ܟܠܹܗ</l>
                <l n="66">ܘܠܵܐ ܫܸܦܪܲܬ̤ ܠܹܗ ܠܡܸܬܼܒܲܩܵܝܘܼ ܒܲܫܟܝܼܪܘܼܬܹܗ.</l>
                <l n="67">:ܫܘܼܚܵܢܐ ܕܥܵܘ̣ܠܵܐ ܚܙܵܐ ܒܡܲܫܪܝܼܬܼܵܐ ܕܲܫܪܹ̈ܐ ܗ̄ܘ̣ܵܐ ܒܵܗ̇</l>
                <l n="68">ܘܝܗܒܵܗ̇ ܐܘܼܟܼܠܵܐ ܠܪ̈ܲܚܫܵܐ ܫܝܼܛܵܐ ܐܲܝܟ ܕܲܒܼܡܸܠܬܼܵܐ.</l>
                <l n="69">:ܕܠܵܐ ܒܲܟܼܝܵܢܹܗ ܩܥ̣ܵܐ ܫܲܬܼܝܼܩܵܐ ܠܲܡܠܝܼܠܘܼܬܼܵܐ</l>
                <l n="70">ܕܚܘܿܪܘ ܒܝܼ ܠܵܘ ܠܝܼ ܐܸܠܵܐ ܒܚܲܝܠܵܐ ܕܐܲܣܪܢܝ ܘܲܫܪܲܢܝ.</l>
                <l n="71">:ܚܲܝܠܵܐ ܕܲܒܼܪܢܝ ܟܠܢܝ ܡ̣ܢ ܕܐܲܟܸܐ ܠܦܵܪܘܿܫܘܼܬܹܟܝ</l>
                <l n="72">ܘܲܕܠܵܐ ܦܪܲܫܬܵܝܗܝ ܫܪܲܢܝ ܕܐܹܬܲܪܸܟ ܠܠܵܐ ܝܼܕܲܥܬܹܟܝ.</l>
                <l n="73">:ܙܲܝܢܵܐ ܕܚܸܡܬܼܵܐ ܠܒܸܫ ܗ̄ܘ̣ܵܐ ܪ̈ܚܫܐ ܥܲܠ ܦܪ̈ܘܿܫܹܐ</l>
                <l n="74">ܘܫܲܪܝܼ ܡܸܫܕܵܐ ܓܹܐܪ̈ܲܝ ܡܸܪܬܹܗ ܒܣܸܕܪ̈ܲܝ ܥܲܡܵܐ.</l>
                <l n="75">:ܐܲܝܟ ܣܲܦܣܸܪܵܐ ܫܡܲܛܘ ܡܲܪ̈ܵܚܹܐ ܠܸܫܵܢܲܝ̈ܗܘܿܢ</l>
                <l n="76">ܘܲܕܠܵܐ ܚܵܘܣܵܢ ܕܓܫܘ ܐܸܢܘܿܢ ܠܚܵܪ̈ܡܲܝ ܢܲܦܫܵܐ.</l>
                <l n="77">:ܩܪܵܒܼܵܐ ܩܲܫܝܵܐ ܥܒܲܕܘ ܥܲܡ ܦܲܓܼܪܵܐ ܘܥܲܡ ܪܸܥܝܵܢܵܐ</l>
                <l n="78">ܘܲܠܚܲܕ ܩܲܛܠܘܼܗܝ ܘܲܠܐ ܚܪܹܝܢ ܛܲܕܲܕܘܼܗܝ ܡ̣ܢ ܓܵܘ ܥܘܼܡܪܹܗ.</l>
                <l n="79">:ܥܝܵܪܬܵܐ ܕܥܵܘ̣ܠܵܐ ܬܒܲܥܘ ܫܲܬܝܼ̈ܩܹܐ ܡ̣ܢ ܡܲܠܵܠܹ̈ܐ</l>
                <l n="80">ܘܲܫܬܸܩܘ ܐܸܢܘܿܢ ܡ̣ܢ ܓܘܼܕܵܦܵܐ ܕܥܲܠ ܒܵܪܘܿܝܵܐ.</l>
                <l n="81">:ܗܘ̤ ܒܵܪܘܿܝܵܐ ܐܲܠܸܦ ܐܸܢܘܿܢ ܠܠܵܐ ܦܵܪ̈ܘܿܫܹܐ</l>
                <l n="82">ܠܡܸܬܼܢܲܩܡܘܼ ܥܝܵܪܵܬܵܐ ܕܨܲܥܪܹܗ ܡ̣ܢ ܦܵܪ̈ܘܿܫܹܐ.</l>
                <l n="83">:ܣܲܓܝܼ ܦܪܲܫܘ ܗ̄ܘ̣ܵܘ ܠܵܐ ܦܵܪ̈ܘܿܫܹܐ ܠܡܸܦܪܲܫ ܣܲܓܝܼ</l>
                <l n="84">ܘܛܟ ܠܵܐ ܦܵܪܫܝܼܢ ܩܲܢܝܝ̈ ܡܸܠܬܼܵܐ ܐܲܝܟ ܦܘܼܪܫܵܢܗܘܿܢ.</l>
                <l n="85">:ܒܦܵܪܘܿܫܘܼܬܼܗܘܿܢ ܚܲܟܡܹܗ ܠܥܲܡܵܐ ܥܛܸܠ ܪܸܥܝܵܢܵܐ</l>
                <l n="86">ܘܲܒܼܡܸܪܲܬܼܗܘܿܢ ܕܲܟܸܝܵܗ̇ ܠܡܸܪܬܵܐ ܕܚܘܼܫܵܒܲܝ̈ܗܘܿܢ.</l>
                <l n="87">:ܡܸܪܬܵܐ ܒܝܼܫܬܼܵܐ ܕܲܦܬܼܟܼܪܘܼܬܼܵܐ ܡܠܹܐ ܗ̄ܘ̣ܵܐ ܠܸܒܗܘܿܢ</l>
                <l n="88">ܘܦܲܟܗܵܗ̇ ܛܒܵܐ ܒܡܸܪܬܵܐ ܕܒܝܼܫܵܐ ܡ̣ܢ ܡܸܪܲܬܼܗܘܿܢ.</l>
                <l n="89">:ܠܡܸܪܬܵܐ ܒܡܸܪܬܵܐ ܦܲܟܗ ܚܲܝܠܹܗ ܚܲܟܼܝܼܡܵܐܝܼܬܼ</l>
                <l n="90">ܘܙܵܟܼܵܗ̇ ܡܸܪܬܵܐ ܕܲܚܘ̈ܘܵܬܵܐ ܠܡܸܪܲܬܼ ܐ̄ܢܵܫܵܐ.</l>
                <l n="91">:ܛܲܟܼܣܵܐ ܪܲܒܵܐ ܚܵܘܝܼ ܒܡܸܕܸܡ ܕܲܕܼܠܵܐ ܛܲܟܼܣܵܐ ܗ̄ܘ̣</l>
                <l n="92">ܘܒܲܒܼܠܝܼܠܘܼܬܹܗ ܛܲܟܸܣ ܛܲܟܼܣܵܐ ܕܒܲܠܒܸܠ ܝܲܨܪܵܐ.</l>
                <l n="93">:ܐܣܩܛܐ ܕܪܘܼܓܼܙܵܐ ܐܵܘܚܸܕ ܪܸܡܙܹܗ ܒܦܘܼܡ ܫܬܲܝܼ̈ܩܹܐ</l>
                <l n="94">ܘܲܚܠܦ ܐܝܕܵܐ ܒܦܘܼܡܵܐ ܢܓܸܕ ܠܡܸܬܼܢܲܓܼܕ̈ܢܹܐ</l>
                <l n="95">:ܠܢܸܓܼܕܹ̈ܐ ܩܫܲܝܵ̈ܐ ܡܲܬܚܹܗ ܠܥܲܡܵܐ ܝܲܩܝܼܪ ܠܸܒܵܐ</l>
                <l n="96">ܘܲܡܢܲܓܼܕܵܢܵܘ̈ܗܝ ܥܒܲܕ ܚܲܪ̈ܡܵܢܹܐ ܕܚܲܪ̈ܡܝܼܢ ܡܸܢܹܗ.</l>
                <l n="97">:ܠܩܲܣܛܘܿܢܵܪܹ̈ܐ ܓܠܝܼܙܲܝ̈ ܪ̈ܲܚܡܹܐ ܐܲܫܠܸܡ ܐܸܢܘܿܢ</l>
                <l n="98">ܕܲܒܼܚܲܪܡܘܼܬܗܘܿܢ ܢܲܪܟܸܟ ܠܸܒܵܐ ܕܩܲܫܝܲܝ̈ ܥܵܘ̣ܠܵܐ.</l>
                <l n="99">:ܐܲܝܟ ܬܵܒܘܿܥܹ̈ܐ ܡܸܢܟܿܪܟܝܼܢ ܗ̄ܘ̣ܵܘ ܒܵܓܼܵܘ ܡܲܫܪܝܼܬܼܵܐ</l>
                <l n="100">ܘܲܡܥܩܒܝܼܢ ܗ̄ܘ̣ܵܘ ܒܵܬܲܪ ܥܵܘ̣ܠܵܐ ܕܐܲܝܟܵܐ ܡܣܲܬܲܪ.</l>
                <l n="101">:ܐܲܝܟ ܚܲܝܵܒܹ̈ܐ ܡܸܬܛܲܫܝܼܢ ܗ̄ܘ̣ܵܘ ܥܵܒܼܪ̈ܲܝ ܥܵܘ̣ܠܵܐ</l>
                <l n="102">ܕܪܓܝܼܫܝܼܢ ܗ̄ܘ̣ܵܘ ܕܲܠܚܵܘ̈ܒܵܢܗܘܿܢ ܬܵܒܲܥ ܪ̈ܚܫܐ.</l>
                <l n="103">:ܚܵܒܼܘ ܚܲܝܵܒܹ̈ܐ ܘܠܵܐ ܣܦܵܩܘ ܠܲܡܩܵܡ ܩܕܼܵܡ ܬܵܒܼܘܿܥܹ̈ܐ</l>
                <l n="104">ܘܙܩܦܘ ܨܒ̈ܥܐ ܠܡܵܪܹܐ ܚܵܘܒܵܐ ܕܚܘܣ ܠܵܐ ܬܵܘܒܼܕ.</l>
                <l n="105">:ܚܣ ܚܲܢܵܢܵܐ ܠܵܘ ܒܲܦܝܵܣܵܐ ܐܸܠܵܐ ܒܚܘܼܒܵܐ</l>
                <l n="106">ܘܲܩܪܵܐ ܠܥܲܒܼܕܹܗ ܘܐܲܠܦܹܗ ܕܲܢܣܝܼܡ ܣܲܡܵܐ ܠܥܲܡܹܗ.</l>
                <l n="107">:ܥܒܸܕ ܠܲܡ ܚܸܘܝܵܐ ܐܸܡܲܪ ܡܵܪܝܵܐ ܠܡܘܼܫܹܐ ܥܲܒܼܕܹܗ</l>
                <l n="108">ܘܣܝܼܡܵܝܗܝ ܠܐܵܬ̤ܐ ܘܠܲܥܘܼܗܵܕܵܢܵܐ ܕܢܲܐܣܹܐ ܠܥܡܵܐ.</l>
                <l n="109">:ܢܚܵܫܵܐ ܪܲܟܸܒܼ ܐܲܝܟ ܪܘܼܟܵܒܼܵܐ ܕܚܘܘ̈ܬܐ</l>
                <l n="110">ܘܢܸܗܘܹܐ ܕܡ̇ܐ ܟܠܹܗ ܒܟܼܠܹܗ ܠܚܸܘܝܵܐ ܚܲܝܵܐ. </l>

                <pb ed="http://syriaca.org/manuscript/2289" n="f.201r"/>
                <l n="111">:ܚܘܝܵܐ ܡܝܼܬܼܵܐ ܥܒܸܕ ܒܐܣܟܝܡܐ ܕܕܡ̇ܐ ܠܩܘܼܫܬܼܵܐ</l>
                <l n="112">ܕܒܡܝܼܬܘܼܬܹܗ ܢܫܬܸܩ ܡܸܪܬܐ ܕܚܘܘ̈ܬܐ.</l>
                <l n="113">:ܫܠܸܡ ܡܲܟܝܼܟܼܵܐ ܠܩܵܠ ܦܘܼܩܕܵܢܵܐ ܕܡܲܠܸܠ ܥܲܡܹܗ</l>
                <l n="114">ܘܗܝܡܸܢ ܘܐܫܪ ܘܬܲܩܢ ܘܥܒܼܕ ܚܸܘܝܵܐ ܚܫܝܼܠܵܐ.</l>
                <l n="115">:ܚܫܠ ܡܠܠܐ ܕܡܘܬܼܵܐ ܕܪ̈ܚܫܐ ܕܠܵܐ ܒܘܼܝܵܢܵܐ</l>
                <l n="116">ܘܐܲܪܝܼܡ ܘܲܬܠܝܗܝ ܒܓܼܵܘ ܡܲܫܪܝܼܬܼܵܐ ܕܫܒܛܲܝ̈ ܥܲܡܵܐ.</l>
                <l n="117">:ܒܡܨܥܲܬܼ ܥܲܡܵܐ ܬܠܗ̇ ܠܲܕܡܘܼܬܐ ܡܟܝܢܬܐ</l>
                <l n="118">ܕܢܚܘܼܪܘܢ ܒܵܗ̇ ܡܸܬܼܢܲܟܼܬ̈ܢܹܐ ܘܢܸܒܼܥܘܿܢ ܥܸܠܬܗ̇.</l>
                <l n="119">:ܒܢܘܡ̈ܐ ܕܩܘܼܕܫܵܐ ܡܲܨܥ ܣܡܹܗ ܠܣܡ ܚܝܘܬܐ</l>
                <l n="120">ܘܐܦܢܝܼ ܨܐܕܵܘܗܝ ܚܝܵܪܵܐ ܕܟܼܠܢܵܫ ܕܢܸܬܼܒܩܘܢ ܒܹܗ.</l>
                <l n="121">:ܐܝܟ ܡܚܙܝܼܬܼܵܐ ܩܲܒܼܥܹܗ ܒܩܲܝܣܵܐ ܩܕܼܵܡ ܥܲܝܢܲܝ̈ܗܘܿܢ</l>
                <l n="122">ܕܬܸܗܘܹܐ ܓܲܠܝܐ ܚܙܵܬܹܗ ܠܦܓܼܪܐ ܘܲܠܪܸܥܝܵܢܵܐ.</l>
                <l n="123">:ܚܙܬ̇ܐ ܚܲܕܬܵܐ ܚܘܝܼ ܡܘܼܫܹܐ ܠܒܢܲܝ̈ ܥܲܡܹܗ</l>
                <l n="124">ܘܒܵܗ̇ ܒܲܚܙܵܬܵܐ ܚܵܘܝܼ ܐܸܢܘܿܢ ܠܡܸܬܐܣܵܝܘܼ.</l>
                <l n="125">:ܚܘܪܘ ܘܐܬܐܣܵܘ ܗܵܕܹܐ ܒܩܵܠܵܐ ܡܸܬܟܪܙܵܐ ܗ̄ܘ̣ܵܬ</l>
                <l n="126">ܘܬܗܲܪܘ ܘܲܬܡܲܗܘ ܕܐܝܟܢ ܡܵܨܝܵܐ ܚܙܬܵܐ ܕ[...]ܣܹܐ.</l>
                <l n="127">:ܒܝܲܕ ܦܘܼ̈ܠܓܹܐ ܩܡܘ ܩܕܡܝܬ ܟܲܕ ܐܸܬܒܲܩܝܼܘ</l>
                <l n="128">ܥܕܲܡܵܐ ܕܝܼܠܸܦܘ ܒܝܲܕ ܡܣܝܢܵܐ ܘܲܐܟܸܢ ܗܲܝܡܸܢܘ.</l>
                <l n="129">:ܒܝܲܕ ܢܸܣܝܢܵܐ ܩܢܵܘ ܒܘܼܝܵܢܵܐ ܠܡܸܬܼܚܲܟܵܡܘܼ</l>
                <l n="130">ܘܗܲܝܡܸܢܘ ܕܡܨܐ ܚܪܫܐ ܠܡܸܟܼܠܵܐ ܡܪܬ ܪ̈ܚܫܐ.</l>
                <l n="131">:ܒܝܲܕ ܣܡܪ̈ܢܹܐ ܝܼܠܸܦܘ ܣܘܼܥܪܢܹܗ ܕܚܸܘܝܵܐ ܚܫܝܼܠܵܐ</l>
                <l n="132">ܘܫܲܪܝܼܪ ܕܝ̇ܫܝܼܢ ܠܚܘܘ̈ܬܐ ܒܚܲܝܠܵܐ ܕܡܸܢܹܗ.</l>
                <l n="133">:ܚ̣ܙܵܘ ܕܲܚܙܵܬܹܗ ܡܲܫܠܝܵܐ ܩܪܒܼܵܐ ܕܐܘܼܠܨܵܢܲܝܼ̈ܗܘܿܢ</l>
                <l n="134">ܘܒܣܪܘ ܘܐܲܗܸܠܘ ܒܡܐܢܲܝ̈ ܙܲܝܢܵܐ ܕܢܟܘ ܚܲܗ̈ܘܿܢ.</l>
                <l n="135">:ܐܝܟ ܠܵܟ ܡܕܡ ܗܘ̣̈ܝ ܢܘܼܟ̈ܬܐ ܡܲܪܝܼܪ̈ܬܵܐ</l>
                <l n="136">ܕܚܸܘܝܵܐ ܒܚܸܙܘܹܗ ܡܦܟܲܗ ܗ̄ܘ̣ܵܐ ܠܵܗ̇ ܠܡܸܪܬܵܐ ܕܒܼܗܹܝܢ.</l>
                <l n="137">:ܡܵܐ ܕܢ̇ܟܬ ܗ̄ܘ̣ܵܐ ܚܸܘܝܵܐ ܚܝܐ ܠܐ̄ܢܫ̈ܐ ܚܲܝܵܐ</l>
                <l n="138">ܚܪ ܒܹܗ ܒܡܝܼܬܼܵܐ ܘܗܦܟܬ̤ ܡܪܬܗ ܡ̣ܢ ܗܲܕܡܵܘ̈ܗܝ.</l>
                <l n="139">:ܡܵܐ ܕܐܸܬܡܲܪܡܲܪܘ ܚܪܵܡܢܝܹܐ ܚܲܪ ܡܵܢܵܐܝܼܬ</l>
                <l n="140">ܫܠܝܼܬ̤ ܐܸܢܘܿܢ ܚܙܬܼܵܐ ܫܠܝܼܬܼܵܐ ܕܠܵܐ ܚܝܘܬܐ.</l>
                <l n="141">ܠܐܝܘ ܘܐܬܦܫܲܚܘ ܡ̣ܢ ܕܠܡܐ ܫܲܕ ܡܸܪܬܼܵܐ ܕܒܼܗܘܿܢ.</l>
                <l n="142">ܕܟܕ ܡܪܝܼܪܵܐ ܠܐ ܐܸܬܝܕܥܬ̤ ܡܪ ܡܲܪܝܼܪܘܼܬܵܗ̇.</l>
                <l n="143">:ܟܡܵܐ ܕܡܲܣܓܝܼܢ ܗ̄ܘ̣ܵܘ ܘܡܢܟܬܝܢ ܗ̄ܘ̣ܵܘ ܡܲܪܝܪܵܐܝܼܬ</l>
                <l n="144">ܐܲܝܟ ܠܵܐ ܡܸܪܬܵܐ ܡܬܕܡܝܵܐ ܗ̄ܘ̣ܵܬ ܒܸܪ̈ܓܼܫܲܝ ܦܓܼܪܐ.</l>
                <l n="145">:ܟܡܵܐ ܕܒܡܝܬܐ ܨܕܝܼܪܵܐ ܗ̄ܘ̣ܵܬ ܥܲܝܢܵܐ ܕܐ̄ܢܫܐ</l>
                <l n="146">ܡܪܬ ܚ̈ܝܹܐ ܐܵܦܠܵܐ ܕܐܝܼܬܹܝܗ̇ ܡܣܬܲܒܼܪܵܐ ܗ̄ܘ̣ܵܬ.</l>
                <l n="147">:ܒܐܡܝܼܢܘܼܬܼܵܐ ܐܡܝܢܵܐ ܗ̄ܘ̣ܵܬ ܥܲܝܢܵܐ ܒܚܸܙܘܹܗ</l>
                <l n="148">ܘܠܐ ܣܒܼܥܐ ܗ̄ܘ̣ܵܬ ܠܡܬܒܩܝܘܼ ܒܫܬܝܩܘܼܬܹܗ.</l>
                <l n="149">:ܐܘܫܸܬܝܼܩܵܐ ܕܐܬܗܲܪ ܫܬܩܗ ܠܲܡܠܝܼܠܘܼܬܼܵܐ</l>
                <l n="150">ܘܢܓܼܕܗ ܠܚܵܪܗ̇ ܒܬܪ ܚܲܝܠܵܐ ܕܟܿܣܹܐ ܒܚܸܙܘܹܗ.</l>
                <l n="151">:ܐܘ ܠܵܐ ܚܝܐ ܕܓܠܝܼܙ ܟܠܹܗ ܡ̣ܢ ܚܲܝܘܼܬܼܵܐ</l>
                <l n="152">ܕܐܲܚܝܼ ܠܐ̄ܢܫ̈ܐ ܡ̣ܢ ܡܝܼܬܘܼܬܼܵܐ ܕܡܪܬܼ ܪ̈ܚܫܐ.</l>
                <l n="153">:ܐܘ ܠܵܐ ܩܵܠܵܐ ܘܲܕܠܵܐ ܪ̈ܓܫܐ ܡܥܠܝ ܩܵܠܵܐ</l>
                <l n="154">ܕܟܐ̣ܐ ܒܚܪ̈ܫܐ ܘܫܠܝܼ ܐܸܢܘܿܢ ܡ̣ܢ ܬܲܟܼܬܘܼܫܵܐ.</l>
                <l n="155">:ܐܘ ܕܠܵܐ ܚ̇ܙܐ ܠܕܚ̇ܙܝܢ ܠܹܗ ܕܠܡ̇ܢ ܕܡ̇ܝܢ</l>
                <l n="156">ܕܗܘ̣ܐ ܚܙܬܐ ܕܪܕܦܐ ܚܫܹ̈ܐ ܘܟܸܐܒܼ̈ܐ ܕܐ̄ܢܫ̈ܐ.</l>
                <l n="157">:ܐܘ ܕܠܵܐ ܦܪܫ ܚܝܠ ܪܒܘܼܬܼܵܐ ܕܡܸܬܡܠܠ ܒܹܗ</l>
                <l n="158">ܕܬܟܣ ܡܪܬܼܵܐ ܕܚܘ̈ܘܬܐ ܠܵܐ ܦܪ̈ܫܹܐ.</l>
                <l n="159">:ܐܘ ܕܠܵܐ ܝ̇ܕܥ ܐܵܦܠܵܐ ܕܐܝܼܬܼܵܘܗܝ ܗ̇ܘ ܡܵܐ ܕܐܝܼܬܼܵܘܗܝ</l>
                <l n="160">ܕܐܘܕܲܥ ܠܐ̄ܢܫ̈ܐ ܠܡܸܬܒܩܝܼܘ ܒܚܹܝܠ ܒܵܪܘܿܝܵܐ.</l>
                <l n="161">:ܐܝܘ ܠܵܟ ܚܸܘܝܵܐ ܠܵܘ ܠܵܟ ܚܸܘܝܵܐ ܕܐܵܦܠܵܐ ܚܸܘܝܵܐ ܐܲܢ̄ܬ</l>
                <l n="162">ܕܣܦܩܬ̇ ܕܬܗܘܐ ܥܠܲܬܼ ܚܲܝܹ̈ܐ ܠܕܚ̇ܐܪ ܒܵܟ.</l>
                <l n="163">ܐܪܐ ܚܙܵܬܵܟ ܡܦܟܗܐ ܗ̄ܘ̣ܵܬ ܠܗ̇ ܠܡܸܪܬ ܪ̈ܚܫܐ: </l>

                <pb ed="http://syriaca.org/manuscript/2289" n="f.201v"/>
                <l n="164">ܐܘ ܕܲܠܡܵܐ ܟܝ ܚܙܬܵܐ ܐܚܪܬܵܐ ܕܠܵܐ ܡܸܬܚܙܝܵܐ.</l>
                <l n="165">:ܐܪܐ ܡܢܵܟ ܪܕܐ ܗ̄ܘ̣ܵܐ ܠܹܗ ܚܢܢܵܐ ܠܥܲܡܵܐ</l>
                <l n="166">ܐܘ ܕܠܡܵܐ ܟܲܝ ܡ̣ܢ ܗ̇ܘ ܕܒܼܵܪܝܗܝ ܠܥܲܡܵܐ ܘܠܟܼܠ.</l>
                <l n="167">:ܐܪܐ ܒܓܕܫܵܐ ܗܘܼܬ̤ ܐܵܣܝܘܼܬܼܵܐ ܕܗܘ̣ܬܸ ܡܸܢܵܟ</l>
                <l n="168">ܐܘ ܕܲܠܡܵܐ ܟܲܝ ܐܪܙܐ ܟܣܹܐ ܒܵܟ ܕܐܣܝܵܐ ܕܩܘܼܫܬܵܐ.</l>
                <l n="169">ܐܪܐ ܡܢܵܐ ܗ̄ܝ̣ ܕܟܲܕ ܫܲܬܝܼܩ ܐܲܢ̄ܬ ܩܫܐ ܐ̄ܢܬ ܡ̣ܢ ܚܲܝܹ̈ܐ.</l>
                <l n="170">ܘܒܐܝܢܵܐ ܚܲܝܵܠܵܐ ܚ̇ܣܢ ܐܲܢ̄ܬ ܚ̈ܝܐ ܘܡܚܐ ܐܲܢ̄ܬ ܡܝܼ̈ܬܹܐ.</l>
                <l n="171">:ܒܥܬܐ ܡܠܝܐ ܒܥܵܬܵܟ ܚܘܝܐ ܠܵܐ ܕܓܘܿܫܵܐ</l>
                <l n="172">ܘܚܲܝܬܵܐ ܪܒܵܐ ܟܣܐ ܒܥܘܕܪܢܵܐ ܕܪܕܐ ܡܸܢܵܟ.</l>
                <l n="173">:ܒܥܬܵܐ ܕܥܝܟ ܩܪܵܬܵܢܝ ܕܐܒܼܥܐ ܒܥ̣ܵܬܵܐ ܕܥܠܲܝܟ</l>
                <l n="174">ܘܗ̤ܝ ܚܦܛܬܢܝ ܕܐܪܕܐ ܒܡ̈ܠܹܐ ܕܲܫܒܝܼܠ ܫܲܪܒܵܟ.</l>
                <l n="175">:ܫܲܪܒܵܟ ܫܲܚܩܵܢܝ ܠܡܬܢܵܐ ܫܲܪܒܟ ܩܕܵܡ ܫܡܘ̈ܥܹܐ</l>
                <l n="176">ܘܗܵܐ ܡܣܘܚ ܐ̄ܢܐ ܕܐܓܼܠܐ ܚܲܝܠܵܐ ܕܟܣܹܐ ܒܫܸܬܩܵܟ.</l>
                <l n="177">:ܬܵܘ ܫܡܘ̈ܥܐ ܒܥܵܘ ܥܡܝ ܥܸܠܬܐ ܕܒܥܝܬ ܕܐܸܕܲܥ</l>
                <l n="178">ܕܡܵܐ ܕܝܕܥܢܲܢ ܢܕܥ ܫܲܦܝܼܪ ܠܡܸܒܥܵܐ ܕܟܣܝ̈ܢ.</l>
                <l n="179">:ܢܒܼܥܐ ܕܥܲܠ ܡ̇ܢ ܗܘ̤ܵܐ ܬܘܼܩܵܢܹܗ ܕܚܸܘܝܵܐ ܚܫܝܼܛܵܐ</l>
                <l n="180">ܘܡ̣ܢ ܕܐܬܬܩܢ ܐܲܝܟܵܢ ܕܒ̣ܡ̇ܢ ܣܥ̣ܪ ܗ̇ܝ ܕܣܥ̣ܪ.</l>
                <l n="181">:ܒܐܝܢܵܐ ܚܲܝܠܵܐ ܙܟ̣ܐ ܒܲܚܙܬܹܗ ܠܚܘܘ̈ܬܐ</l>
                <l n="182">ܘܫܗܝܗ ܠܥܘܼܙܵܐ ܕܡܸܪܲܬ ܡܘܬܐ ܕܡܫܕܝܢ ܗ̄ܘ̣ܵܘ.</l>
                <l n="183">:ܐܝܟܢ ܣܦܩܬ̤ ܚܙܵܬܵܐ ܡܝܼܬܼܵܐ ܕܠܐ ܚܝܘܬܐ</l>
                <l n="184">ܠܡܪܕܲܦ ܚܲܫܹ̈ܐ ܡ̣ܢ ܗܕܡ̈ܐ ܡܸܬܚܒܠܢܹ̈ܐ.</l>
                <l n="185">:ܐܝܟܢ ܟܲܝ ܬܘܼܒܼ ܒܥܝ̈ܢܹܐ ܒܲܠܚܘܿܕ ܡܒܨܐ ܗ̄ܘ̣ܵܐ ܕܢܲܐܣܹܐ</l>
                <l n="186">ܘܪ̈ܓܼܫܐ ܐ̄ܚܪ̈ܢܐ ܠܵܐ ܝܬܪܝܼܢ ܗ̄ܘ̣ܵܘ ܡ̣ܢ ܥܘܼܕܪܢܹܗ.</l>
                <l n="187">:ܠܡ̇ܢ ܒܚܝܪܐ ܡܬܦܠܓ ܗ̄ܘ̣ܵܐ ܚܢܵܢܵܐ ܕܡܸܢܹܗ</l>
                <l n="188">ܘܠܵܘ ܗܘ̤ ܓܘܼܫܡܹܗ ܡܸܬܩܪܲܒܼ ܗ̄ܘ̣ܵܐ ܠܘܵܬ ܫܘܼܡ̈ܬܵܐ.</l>
                <l n="189">ܐܸܢ ܕܝܼܠܹܗ ܗܘ̤ ܚܲܝܠܵܐ ܕܚܣ̇ܢ ܠܲܚܘ̈ܘܬܐ</l>
                <l n="190">ܠܡ̇ܢ ܠܵܐ ܨܐܕܵܘܗܝ ܡܬܩܪܒܝܼܢ ܗ̄ܘ̣ܵܘ ܡܸܬܢܟܝܼܢܹ̈ܐ.</l>
                <l n="191">:ܐܸܢܠܵܐ ܩܢܹܐ ܗ̄ܘ̣ܵܐ ܚܲܝܠܵܐ ܠܡܬܠ ܚ̈ܝܐ ܠܐ̄ܢܫ̈ܐ</l>
                <l n="192">ܠܡ̇ܢ ܟܠ ܟܠ ܟܠܗ ܚܙܬܐ ܡܝܬ̇ܬ̇ܐ ܕܠܵܐ ܚܲܝܘܼܬܼܵܐ.</l>
                <l n="193">:ܡ̇ܢ ܚ̇ܫܚ ܗ̄ܘ̣ܵܐ ܠܵܐ ܪܓܘܫܐ ܠܡܸܬܪܓܫܢܹܐ</l>
                <l n="194">ܘܡ̇ܢ ܡܘܬܲܪ ܗ̄ܘ̣ܵܐ ܢܚܵܫܵܐ ܫܠܝܵܐ ܠܩܢܝ̈ܝ ܡܸܠܬܼܵܐ.</l>
                <l n="195">:ܐܸܢ ܡܫܟܲܝܝ ܗ̄ܘ̣ܵܐ ܟܝܵܢ ܫܬܼܝܼܩܹ̈ܐ ܗܵܕܹܐ ܠܡܸܣܥܲܪ</l>
                <l n="196">ܠܡ̇ܢ ܠܵܐ ܣܥܪܘܗ̇ ܡܐܢܝ̈ ܩܘܼܕܫܵܐ ܕܒܒܝܬ ܩܘܼܕܫܵܐ.</l>
                <l n="197">:ܦܐܹܝܢ ܗ̄ܘ̣ܵܘ ܣܸܦܪܹ̈ܐ ܘܫܒܝܼܚܵܐ ܗ̄ܘ̣ܵܬ ܐܵܦ ܩܒܼܘܼܬܼܵܐ</l>
                <l n="198">ܘܡܸܛܠ ܡܢܵܐ ܠܵܘ ܒܚܙܢܗܘܿܢ ܗܘ̤ܵܐ ܚܘܼܠܡܵܢܵܐ.</l>
                <l n="199">:ܚܕܵܐ ܡ̣ܢ ܬܲܪܬܹܝܢ ܡܠܹܐ ܣܘܼܥܪܵܢܹܗ ܕܚܸܘܝܵܐ ܚܫܝܼܠܵܐ</l>
                <l n="200">ܕܐܘ ܡܕܡ ܗ̄ܘ̣ ܐܵܘ [...] ܡܕܡ ܟܣܹܐ ܒܲܚܙܵܬܹܗ.</l>
                <l n="201">:ܥܠܵܬܐ ܡܸܕܡ ܐܝܬ ܠܗ̇ ܠܥܸܠܬܹܗ ܘܲܠܚܘܼܠܡܵܢܹܗ</l>
                <l n="202">ܘܕܡܝܵܐ ܕܪܒܵܐ ܗ̄ܝ̣ ܡ̣ܢ ܟܠ ܥ̈ܠܠܢ ܕܒܢܡܘܿܣܵܐ.</l>
                <l n="203">:ܠܵܐ ܣܦܩ̣ܘ ܣܦܪ̈ܐ ܠܡܸܣܥܪ ܗܵܕܹܐ ܕܣܥ̣ܪ ܚܙܘܗ</l>
                <l n="204">ܘܐܵܦܠܵܐ ܕܒܼܚܹ̈ܐ ܘܥܠܘ̈ܬܐ ܘܲܕܡܵܐ ܕܥ̈ܓܼܠܹܐ.</l>
                <l n="205">:ܚܙܬ̣ ܣܘܼܥܪܵܢܵܐ ܕܗܘ̤ܵܐ ܒܐܝܼܕܹܗ ܕܠܵܐ ܪܓܘܫܵܐ</l>
                <l n="206">ܘܪܡ ܘܡܥܠܝܼ ܐܵܦ ܡ̣ܢ ܡܘܼܫܹܐ ܕܪܟܒ ܥܲܒܼܕܹܗ.</l>
                <l n="207">:ܐܝܟܵܢ ܠܵܐ ܪܒ ܡܢܹܗ ܕܡܘܼܫܹܐ ܐܦ ܡ̣ܢ ܣܸܦܪܹܗ</l>
                <l n="208">ܕܣܥܪ ܡܸܕܸܡ ܕܠܵܐ ܣܥܲܪ ܡܘܼܫܹܐ ܘܠܵܐ ܢܵܡܘܿܣܹܗ.</l>
                <l n="209">:ܒܡܘܼܫܹܐ ܘܣܸܦܪܹܗ ܡܸܬܼܒܩܝܼܢ ܗ̄ܘ̣ܵܘ ܡܬܢܟܝ̈ܢܹܐ</l>
                <l n="210">ܘܠܵܐ ܐܬܥܕܪܘ ܡ̣ܢ ܢܟܼܝܢܹ̈ܐ ܕܲܚܘܵܘ̈ܬܐ.</l>
                <l n="211">:ܕܚܝܼܠ ܗ̄ܘ̣ܵܐ ܚܸܙܘܹܗ ܕܡܘܼܫܹܐ ܪܲܒܵܐ ܡ̣ܢܟܠܡܸܕܸܡ</l>
                <l n="212">ܘܠܚܘܘ̈ܬܐ ܫܝܼܛ ܗ̄ܘ̣ܵܐ ܘܒܼܣܹܐ ܡ̣ܢܟܠܡܸܕܡ.</l>
                <l n="213">ܟܠܗ ܡܘܫܐ ܐܸܠܘܼ ܐܸܬܬܣܝܼܡ ܥܲܠ ܢܘܟܬܬ̈ܐ.</l>
                <l n="214">[ܠܵܐ] ܡܐܣܹܐ ܗ̄ܘ̣ܵܐ ܐܠܐ ܐܸܢ ܚܪ ܐ̄ܢܫܐ ܒܚܸܘܝܵܐ.</l>
                <l n="215">:ܚܙܬܐ ܕܚܪܫܐ ܝܲܩܝܼܪܵܐ ܗ̄ܘ̣ܵܬ ܥܲܠ ܚܪ̈ܡܢܹܐ</l>
                <l n="216">ܛܒܼ ܡ̣ܢ ܡܘܼܫܹܐ ܘܡ̣ܢ ܢܡܘܣܵܐ ܐܲܠܵܗܵܝܵܐ. </l>

                <pb ed="http://syriaca.org/manuscript/2289" n="f.202r"/>
                <l n="217">:ܫܲܦܝܼܪ ܡܕܹܝܢ ܠܡܒܼܥܵܐ ܥܸܠܬܹܗ ܕܡܢܐ ܗ̄ܝ̣ ܘܥܲܠ ܡ̇ܢ</l>
                <l n="218">ܘܡܸܛܠ ܡܢܵܐ ܝܪܒ ܘܐܸܬܼܝܩܲܪ ܠܥܸܠ ܡ̣ܢ ܡܘܼܫܹܐ.</l>
                <l n="219">:ܒܪܒܘܼܬܼ ܕܲܪܓܹܗ ܬܗܪܸܬܼ ܣܲܓܝܼ ܘܬܘܼܒܼ ܬܗ̇ܪ ܐ̄ܢܐ</l>
                <l n="220">ܕܐܝܟܢ ܦܠܓ ܚܘܼܠܡܵܢ ܚܲܝܹ̈ܐ ܟܕܗܘ̤ ܡܝܼܬܐ ܗ̄ܘ̣.</l>
                <l n="221">:ܗܘ̤ ܡܝܬܘܼܬܹܗ ܥܨܬܼܢܝ ܕܐܡ̣ܪ ܡ̈ܠܹܐ ܕܲܥܠܵܘܗܝ</l>
                <l n="222">ܘܗܵܐ ܩܐ̇ܡ ܐ̄ܢܐ ܐܲܝܟ ܝܵܠܕܬܵܐ ܒܥܠܲܬܼ ܫܪܒܗ.</l>
                <l n="223">:ܒܕܡܘܼܬ ܥܘܸܠܬܐ ܥܨܐ ܫܲܪܒܹܿܗ ܠܡܪܒܲܥ ܪܸܥܝܵܢܝ</l>
                <l n="224">ܕܢܦܘܿܩ ܢܟܼܪܸܙ ܚܹܝܠ ܒܘܼܕܵܩܵܐ ܕܟܼܣܹܐ ܒܓܼܵܘܹܗ.</l>
                <l n="225">:ܒܘܼܕܼܵܩ ܚܝܠܵܐ ܐܠܗܝܵܐ ܡܬܒܕܲܩ ܒܹܗ</l>
                <l n="226">ܕܥܬܝܼܕ ܕܢܸܣܥܘܿܪ ܚܲܕܬܵܐ ܒܐܪܥܵܐ ܐܝܟ ܕܣܥ̣ܪ ܒܗ.</l>
                <l n="227">:ܐܘܪܚܵܐ ܕܪܫ ܒܹܗ ܐ̄ܪܙܢܵܐܝܼܬ ܩܕܡ ܣܘܼܥܪ̈ܢܹܐ</l>
                <l n="228">ܕܬܗܘܹܐ ܦܫܝܼܩܵܐ ܠܐ̄ܢܫ̈ܐ ܠܡܸܪܕܵܐ ܠܘܵܬ ܚܲܝ̈ܗܘܿܢ.</l>
                <l n="229">:ܚ̈ܝܹܐ ܕܐܢܫ̈ܐ ܟܣܹܝܢ ܒܚܙܝܬܹܗ ܘܒܼܚܘܼܠܡܵܢܹܗ</l>
                <l n="230">ܘܕܘܡܝܵܐ ܕܒܐܝܕܐ ܕܡܕܡ ܕܟܼܣܐ ܥܬܝܼܕܝܼܢ ܠܡܕܢܝܝ.</l>
                <l n="231">:ܪܘܚܢܐܝܼܬ ܪܕܐ ܚܘܼܠܡܵܢܵܐ ܡ̣ܢ ܫܲܠܝܘܼܬܹܗ</l>
                <l n="232">ܘܛܟ ܗܟܢܐ ܗܘܝܐ [ܠܐ]ܢܫ̈ܐ ܒܝܲܕ ܒܪܢܫܵܐ.</l>
                <l n="233">:ܒܐ̄ܢܫ̈ܐ ܥܬܝܼܕ ܗ̄ܘ̣ܵܐ ܐܠܗ ܘܠܵܐ ܕܢܚܐ ܠܐܢܫ̈ܐ</l>
                <l n="234">ܘܩܕܡ ܣܥܪܗ̇ ܒܥܠܲܬ ܚܸܘܝܵܐ ܕܐܲܣܝܼ ܠܐ̄ܢܫ̈ܐ.</l>
                <l n="235">:ܐ̄ܪܙܗ̇ܘ ܕܐܬܿܐ ܨܪ ܒܚܙܬܵܐ ܕܒܫܬܝܼܩܵܐ</l>
                <l n="236">ܕܐܡܬܝ ܕܐܬܹܐ ܠܵܐ ܬܸܬܼܢܟܪܹܐ ܚܙܬܹܗ ܠܐ̄ܢܵܫ̈ܐ.</l>
                <l n="237">:ܥܬܝܼܕܝܼܢ ܗ̄ܘ̣ܵܘ ܓܹܝܪ ܐ̄ܢܫ̈ܐ ܠܡܬܗܪ ܒܚܕܬܘܼܬ ܚܲܝܠܹܗ</l>
                <l n="238">ܘܚܝܠܗ ܠܚܘܝܵܐ ܕܠܵܐ ܢܬܦܠܓܼܘܿܢ ܥܲܠ ܗ̇ܘ ܕܐܬ̇ܐ.</l>
                <l n="239">:ܒܚܙܘܹܗ ܒܠܚܘܿܕ ܝܗ̣ܒ ܚܘܼܠܡܵܢܵܐ ܠܡܡܚ̈ܝܐ</l>
                <l n="240">ܕܠܵܐ ܐ̄ܢܫ ܢܸܬܒܲܥ ܒܗܝܡܢܘܼܬܼܵܐ ܚܙܬܐ ܕܩܪܪܒܵܐ.</l>
                <l n="241">:ܒܗܝܡܢܘܼܬܵܐ ܡܬܐܣܝܢ ܗ̄ܘ̣ܵܘ ܐܵܦ ܥܒܪ̈ܝܹܐ</l>
                <l n="242">ܘܠܵܐ ܗ̄ܘ̣ܵܐ ܒܣܡܵܐ ܡܸܬܚܙܝܢܵܐ ܘܡܬܠܒܟܢܐ.</l>
                <l n="243">:ܒܗ ܒܗܝܡܢܘܼܬܼܵܐ ܥܬܝܼܕ ܗ̄ܘ̣ܵܐ ܕܢܲܚܸܐ ܠܐ̄ܢܫ̈ܐ ܒܐ̄ܢܫ̈ܐ</l>
                <l n="244">ܘܣܡ ܬܚܘܼܬܵܐ ܕܗܲܝܡܵܢܘܼܬܹܗ ܒܗܝܡܢܘܼܬܼܵܐ.</l>
                <l n="245">:ܒܡܘܬܐ ܕܐ̄ܢܫ̈ܐ ܣܝܼܡܵܐ ܗ̄ܘ̣ܵܬ ܠܗ ܕܢܸܫܪܹܐ ܠܡܵܘܬܼܵܐ</l>
                <l n="246">ܘܐܠܦ ܐ̄ܢܫ̈ܐ ܠܡܫܐܲܠ ܚܲܝܹ̈ܐ ܡ̣ܢ ܡܝܼܬ ܟܠܹܗ.</l>
                <l n="247">:ܒܪܸܫ ܓܓܘܠܬܐ ܥܬܝܕ ܗ̄ܘ̣ܵܐ ܕܢܬܠܝܼܘܗܝ ܥܲܠ ܪܸܫ ܩܲܝܣܵܐ</l>
                <l n="248">ܘܐܠܦܹܗ ܠܡܘܼܫܹܐ ܕܢܸܬܠܝܼܘܗܝ ܠܐ̄ܪܙܹܗ ܒܡܨܥܲܬܼ ܥܲܡܵܐ.</l>
                <l n="249">:ܒܙܒܼܢܵܐ ܕܣ̇ܓܐ ܥܘ̣ܠܵܐ ܕܥܲܡܡܹ̈ܐ ܡܚܘܬܐ ܗ̄ܘ̣ܵܐ ܠܹܗ</l>
                <l n="250">ܘܒܵܗ̇ ܒܕܡܘܼܬܼܵܐ ܓܠܵܗ̇ ܠܲܕܡܘܼܬܼܵܐ ܒܥܠܲܬܼ ܥܵܘ̣ܠܵܐ.</l>
                <l n="251">:ܡܸܛܠ ܥܘ̣ܠܵܐ ܣܥ̣ܘ ܚܲܪ̈ܡܢܹܐ ܥܲܠ ܥܸܒܼܪ݁ܝܹܐ</l>
                <l n="252">ܘܠܐ ܫܕ̈ܝ ܥܘ̣ܠܐ ܙܝܢ ܚܘܝܵܐ ܠܘܼܩܒܼܵܠ ܚܫ̈ܐ.</l>
                <l n="253">:ܒܠܵܐ ܚܫܘܿܫܵܐ ܫܪܐ ܚܫܘ̈ܫܹܐ ܡ̣ܢ ܚܲܫܝܼ̈ܗܘܿܢ</l>
                <l n="254">ܕܐܡܲܬܝ ܕܦܪܩ ܒܝܲܕ ܚܵܫܘܿܫܵܐ ܠܵܐ ܐ̄ܢܫ ܢܸܥܕܘܿܠ.</l>
                <l n="255">:ܒܡܝܼܬܼܵܐ ܕܠܵܐ ܩܢܹܐ ܫܸܡ ܚܲܝܘܼܬܼܵܐ ܐܚܝܼ ܠܥܵܡܵܐ</l>
                <l n="256">ܕܡܵܐ ܕܡܢܚܡ ܠܡܝ̈ܬܐ ܒܡܝܼܬܵܐ ܠܵܐ ܢܕܘܢ ܕܐܲܝܟܵܢ.</l>
                <l n="257">:ܠܐܝܢܵܐ ܕܕܐܸܢ ܩܕܡ ܐܟܣ ܒܐܝܼܕܐ ܕܣܥ̣ܪ</l>
                <l n="258">ܕܐܸܢܗܘ̤ ܕܕܐܸܢ ܢܕܘܢ ܗ̇ܝ ܕܗܘ̤ܬ ܘܐܟܢ ܗܕܹܐ.</l>
                <l n="259">ܠܐܝܢܵܐ ܕܦܠܝܼܓ ܩܕܸܡ ܦܪܣܝܼ ܒܚܘܠܡܵܢ ܚܸܘܝܵܐ.</l>
                <l n="260">ܕܐܸܢ ܫܬܝܼܩܵܐ ܝܗܒ̣ ܚܘܼܠܡܢܵܐ ܟܡܵܐ ܡܠܠܵܐ.</l>
                <l n="261">:ܒܐܝܢܵܐ ܕܚܪܝܲܝ ܟܐܐ ܒܲܚܙܬܵܐ ܕܪܕܦܬ̤ ܟܸܐܒܹ̈ܐ</l>
                <l n="262">ܕܐܸܢ ܒܢܚܫܵܐ ܗܕܐ ܓܕܫܬ̤ ܟܡܵܐ ܒܒܪܢܫܵܐ.</l>
                <l n="263">:ܐܪܐ ܐ̄ܢܫܐ ܡ̇ܢ ܡܬܕܡܲܪ ܐܲܢ̄ܬ ܒܦܘܼܪܩܵܢ ܐ̄ܢܫ̈ܐ</l>
                <l n="264">ܕܗܵܐ ܒܲܢܚܵܫܵܐ ܗܘ̤ܬ ܬܸܕܡܘܼܪܬܵܐ ܕܕܡܝܵܐ ܠܗܵܕܹܐ.</l>
                <l n="265">:ܐܪܐ ܓܙܝܼܪܐ ܠܡ̇ܢ ܠܵܐ ܫܠܡ ܐܲܢ̄ܬ ܠܒܼܘܼܕܵܩ ܐܪ̈ܙܲܝܟ</l>
                <l n="266">ܕܗܵܐ ܒܵܟ ܨܝܪܐ ܗܕܐ ܕܗܘ̤ܬ ܒܥܡܡܹ̈ܐ ܥܘܼܪ̈ܠܹܐ.</l>
                <l n="267">:ܐܪܐ ܚܸܘܝܵܐ ܫܪܝܼܪܐ ܠܵܟ ܕܐܣܝܼܟ ܡܓܢ</l>
                <l n="268">ܘܐܝܟܢ ܕܲܐܚܝܼ ܐ̄ܢܫܐ ܠܐ̄̈ܢܫܐ ܠܐ ܡܩܲܒܸܠ ܐܲܢ̄ܬ.</l>
                <l n="269">:ܐܪܐ ܚܵܙܬܐ ܕܚܪܫܵܐ ܦܪܩܬܵܟ ܡ̣ܢ ܡ̣ܢ ܦܘܼܡ ܚܪ̈ܫܹܐ</l>
                <l n="270">ܘܒܼܦܘܼܪܩܵܢܵܐ ܕܒܼܡܲܠܠܐ ܠܵܐ ܡܘܕܹܐ ܐܲܢ̄ܬ. </l>

                <pb ed="http://syriaca.org/manuscript/2289" n="f.202v"/>
                <l n="271">:ܐܪܐ ܘܐܸܢ ܠܵܐ ܓܠܝܼ ܘܐܡ̣ܪ ܠܝܼ ܥܸܠܬܹܗ ܕܚܸܘܝܵܐ</l>
                <l n="272">ܕܡܵܢܲܐ ܗ̄ܝ̣ ܘܥܲܠ ܡ̣ܢ ܘܡܸܛܠ ܡܵܢܵܐ ܒܹܗ ܐܬܐ ܣܝܼܬ.</l>
                <l n="273">:ܐܸܢ ܫܪܝܼܪ ܠܵܟ ܕܐܣܝܼ ܟܹܐܒܲܝ̈ܟ ܐܝܟ ܡܵܐ ܕܐܣܝܼ</l>
                <l n="274">ܠܡ̇ܢ ܡܬܦܠܓ ܐܲܢ̄ܬ ܥܲܠ ܐܣܝܘܼܬܵܐ ܕܪܲܒܵܐ ܡ̣ܢ ܗ̇ܝ.</l>
                <l n="275">:ܪܒ ܦܘܼܪܩܢܵܐ ܕܗܘ̤ܵܐ ܒܐܵܢܵܫܵܐ ܛܵܒܼ ܡ̣ܢ ܚܘܝܵܐ</l>
                <l n="276">ܐܝܟ ܡܵܐ ܕܪܲܒܵܐ ܪܒܘܼܬ ܐ̄ܢܫܐ ܡ̣ܢ ܕܚܝܘ̈ܬܐ.</l>
                <l n="277">:ܫܬܘܿܩ ܠܵܟ ܡܕܝܢ ܝܣܪܠܝܐ ܥܘܼܪ ܒܲܚܣܡܵܐ</l>
                <l n="278">ܘܠܵܐ ܬܕܓܼܠܝܼܘܗܝ ܠܩܘܼܒܬܵܐ ܓܲܠܝܵܐ ܒܕܓܵܠܘܼܬܵܟ.</l>
                <l n="279">:ܫܠܝܼ ܠܵܟ ܐܦ ܐܲܢ̄ܬ ܗܲܪܵܛܝܼܩܵܐ ܣܡܣܐ ܕܬܪܝܼܢ</l>
                <l n="280">ܠܵܐ ܬܘܕܝ ܬܕܲܘܕܝܼܗ̇ ܠܡܪܕܝܼܬ ܡܠܬܲܢ ܒܚܸܪܚܵܘܼܬܼܵܟ.</l>
                <l n="281">:ܫܘܹܐ ܠܝܼ ܓܘܼܡܕܵܐ ܕܚܸܪܚܘܼܬܵܟ ܥܲܡ ܕܝܗܘܕܝܐ</l>
                <l n="282">ܥܲܠ ܗ̇ܝ ܚܠܛܬ ܫܸܡ ܒܝܼܫܘܼܬܵܟ ܥܲܡ ܕܐܲܟܼܘܬܵܟ.</l>
                <l n="283">:ܚܕܵܐ ܗ̄ܝ̣ ܬܘܕܝܼܬܵܐ ܕܗܝܡܢܘܼܬܵܟ ܘܕܝܗܘܕܝܐ</l>
                <l n="284">ܕܛܐܡ̣ܬܿ ܐ̄ܪܙܐ ܕܦܓܪܢܘܼܬܼܵܐ ܒܕܘܼܡܝܵܐ ܕܝܼܠܹܗ.</l>
                <l n="285">:ܠܵܐ ܗܘ̤ ܡܩܲܒܸܠ ܦܘܼܪܩܵܢ ܐ̄ܢܫ̈ܐ ܕܗܘ̤ܐ ܒܐ̄ܢܫ̈ܐ</l>
                <l n="286">ܘܠܵܐ ܐܲܢ̄ܬ ܡܘܕܐ ܐܲܢ̄ܬ ܕܐܝܬܝܐ ܒܐ̄ܢܫܐ ܦܪܩ ܐ̄ܢܫܘܼܬܼܵܐ.</l>
                <l n="287">:ܒܐ̄ܢܫܐ ܦܪܝܼܩܵܐ ܐ̄ܢܫܘܬܼ ܐ̄ܢܫܐ ܐܘ ܚܸܪ̈ܚܹܵܐ</l>
                <l n="288">ܘܣܗ̇ܕ ܡܘܼܫܹܐ ܕܐܪܝܼܡ ܚܸܘܝܵܐ ܒܐ̄ܪܙ ܦܘܼܪܩܵܢܵܟ.</l>
                <l n="289">:ܐܝܟܲܢܵܐ ܠܲܡ ܕܐܲܪܝܼܡ ܡܘܼܫܹܐ ܚܘܝܵܐ ܒܡܲܕܒܪܵܐ</l>
                <l n="290">ܗܵܟܲܢܵܐ ܥܬܝܼܕ ܐܦ [ܒܪܢܵܫܵܐ] ܒܪܹܗ ܕܐ̄ܢܵܫܵܐ ܠܡܸܬܼܪܵܡܪܵܡܘܼ.</l>
                <l n="291">:ܗܘ̇ ܦܘܼܩܕܵܢܵܐ ܕܐܲܣܝܼ ܒܚܘܝܵܐ ܠܟܐܒܲܝ̈ ܥܲܡܵܐ</l>
                <l n="292">ܗܘ̤ ܬܘܼܒܼ ܟܕ ܗܘ̤ ܐܚܝܼ ܠܐ̄ܢܫ̈ܐ ܒܝܲܕ ܒܪܢܫܐ.</l>
                <l n="293">:ܗ̇ܘ ܨܒܝܼܢܵܐ ܕܪܲܡܪܸܡ ܚܲܪܫܵܐ ܒܝܲܕ ܥܘܼܕܪܵܢܹܗ</l>
                <l n="294">ܗܘ̤ ܬܘܼܒܼ ܪܲܡܪܸܡ ܐ̄ܢܫܐ ܡܠܝܼܠܵܐ ܠܥܸܠ ܡ̣ܢ ܟܠܵܐ.</l>
                <l n="295">:ܒܐ̄ܪܙ ܪܘܼܡܪܵܡܵܐ ܕܒܡܠܠܐ ܝܼܪܸܒܼ ܫܬܝܼܩܵܐ</l>
                <l n="296">ܘܒܫܘܠܛܢܹܗ ܩܢ̣ܵܐ ܫܘܼܠܛܢܵܐ ܠܡܸܪܕܲܦ ܟܸܐܒܹ̈ܐ.</l>
                <l n="297">:ܒܗܕܐ ܬܢܘܝ ܐܵܦ ܬܘܼܩܵܢܹܗ ܐܵܦ ܪܘܼܡܪܵܡܹܗ</l>
                <l n="298">ܕܢܕܪܘܿܫ ܐܘܼܪܚܵܐ ܠܪܘܼܡܪܵܡ ܐ̄ܢܫܐ ܕܒܒܪܢܫܵܐ.</l>
                <l n="299">:ܠܐ̄ܢܫܐ ܪܲܡܪܸܡ ܚܹܝܠ ܒܵܪܘܿܝܵܐ ܒܚܘܝܵܐ ܘܐ̄ܢܫܐ</l>
                <l n="300">ܘܠܟܪܝܗܘܼܬܹܗ ܐܣܝܼ ܒܚܪܫܵܐ ܘܲܒܼܡܲܠܵܠܵܐ.</l>
                <l n="301">:ܒܚܸܘܝܵܐ ܐܣܝܼ ܟܐܒܹ̈ܐ ܓܠܝ̈ܐ ܕܒܗܕܡ̈ܐ</l>
                <l n="302">ܘܒܒܪܢܵܫܵܐ ܠܟܸܐܒܹ̈ܐ ܓܠܝ̈ܐ ܘܚܵܒܹ̈ܐ ܟܣܝ̈ܐ.</l>
                <l n="303">:ܒܚܘܪܐ ܕܥܝ̈ܢܐ ܡܬܦܠܓ ܗ̄ܘ̣ܵܐ ܚܘܼܠܡܵܢ ܚܲܝܹ̈ܐ</l>
                <l n="304">ܘܦܘܪܩܵܢ ܐ̄ܢܫܵܐ ܒܗܝܡܢܘܼܬܼܵܐ ܕܒܪܥܝܢܵܐ.</l>
                <l n="305">:ܒܨܝܼܪ ܗ̄ܘ̣ܵܐ ܚܲܝܵܠܵܐ ܕܒܼܫܬܝܼܩܵܐ ܡ̣ܢ ܡܲܠܵܠܐ</l>
                <l n="306">ܒܲܕܠܵܐ ܡܨܐ ܗ̄ܘ̣ܵܐ ܠܡܸܥܛܵܐ ܚܵܘܒܹ̈ܐ ܐܵܦ ܟܘ̈ܬܡܬܐ.</l>
                <l n="307">:ܡܘܼܡܹ̈ܐ ܕܦܓܼܪܵܐ ܡܨܹܐ ܗ̄ܘ̣ܵܐ ܒܠܚܘܿܕ ܠܡܕܟܝܘܼ</l>
                <l n="308">ܘܚܘܒܬ ܚܘܒܹ̈ܐ ܥܣܩܐ ܗ̄ܘ̣ܵܐ ܠܹܗ ܠܲܡܚܲܣܵܝܼܘ.</l>
                <l n="309">:ܠܦܠܓܘܼܬ ܐ̄ܢܫܐ ܐܣܝܼ ܐܵܣܝܵܐ ܠܵܐ ܪܓܘܫܵܐ</l>
                <l n="310">ܕܠܵܘ ܕܝܼܠܹܗ ܗ̄ܘ̣ܵܬ ܕܢܸܓܼܡܘܿܪ ܐ̄ܢܫܐ ܒܲܕܠܵܘ ܐ̄ܢܫܐ ܗ̄ܘ̣.</l>
                <l n="311">:ܐ̄ܢܫܐ ܥܬܝܼܕ ܗ̄ܘ̣ܵܐ ܕܢܓܼܡܘܿܪ ܐ̄ܢܫ̈ܐ ܒܚܹܝܠ ܒܵܪܘܿܝܵܐ</l>
                <l n="312">ܘܩܕܡ ܕܪܫܗ̇ [ܠܨܝܼܪܝܼܬܹܗ] ܠܲܓܼܡܝܼܪܘܼܬܹܗ ܒܕܲܒܼܨܝܼܪ ܡܸܢܹܗ.</l>
                <l n="313">:ܐܝܟ ܗܕܝܼܐ ܫܲܕܪ ܚܸܘܝܵܐ ܩܕܼܵܡ ܡܹܐܬܝܼܬܹܗ</l>
                <l n="314">ܕܒܡܟܝܢܐ ܢܐܣܹܐ ܟܸܐܒܹ̈ܐ ܕܡܸܬܢܟܝ̈ܢܹܐ.</l>
                <l n="315">:ܠܒܗܬܲܬܼ ܫܸܐܕܹ̈ܐ ܣܲܥܪܵܗ̇ ܠܗܕܐ ܒܚܸܘܝܵܐ ܘܐ̄ܢܫܐ</l>
                <l n="316">ܕܒܼܗܘ̇ ܡܕܡ ܕܐܲܟܝܼܘ ܠܐ̄ܢܫܐ ܢܚܐ ܠܐ̄ܢܫܐ.</l>
                <l n="317">:ܒܚܸܘܝܵܐ ܐܲܛܠܝܼ ܪܸܫ ܣܸܕܪ̈ܲܝܗܘܿܢ ܠܪܸܫ ܐ̄ܢܫܘܼܬܼܵܐ</l>
                <l n="318">ܘܲܒܼܝܲܕ ܚܸܘܝܵܐ ܐܣܝܼ ܟܸܐܒܹ̈ܐ ܕܚܘܘ̈ܬܐ.</l>
                <l n="319">:ܠܗܘܿܢ ܪܵܕܸܦ ܗ̄ܘ̣ܵܐ ܒܐ̄ܪܙ ܚܘܼܠܡܵܢܵܐ ܕܡ̣ܢ ܫܲܬܝܼܩܵܐ</l>
                <l n="320">ܕܢܘܕܥ ܐܸܢܘܿܢ ܕܩܪܸܒܼ ܙܲܒܼܢܵܐ ܕܡܸܬܦܲܪܣܝܼܢ ܒܹܗ.</l>
                <l n="321">:ܘܟܒܪ ܐܲܟܼܪܝܼܘ ܟܕ ܪܵܕܦ ܗ̄ܘ̣ܵܐ ܚܸܘܝܵܐ ܠܟܸܐܒܹ̈ܐ</l>
                <l n="322">ܐܝܟ ܡܵܐ ܕܐܲܝܠܸܠܘ ܟܕ ܪܕܦ ܗ̄ܘ̣ܵܐ ܡܫܝܼܚܵܐ ܠܠܓܼܝܘܿܢ.</l>
                <l n="323">:ܘܲܟܒܲܪ ܒܲܓܸܢܘ ܟܕ ܚܵܙܹܝܢ ܗ̄ܘ̣ܵܘ ܚܘܠܡܵܢ ܚܪܫܵܐ</l>
                <l n="324">ܐܝܟ ܗ̇ܘ ܙܲܒܼܢܵܐ ܕܡ[...] ܕܡܬܩܠܝܢ ܗܘ̣ܵܘ ܠܘܼܩܒܼܵܠ ܝܼܫܘܿܥ: </l>

                <pb ed="http://syriaca.org/manuscript/2289" n="f.203r"/>
                <l n="325">:ܟܒܲܪ ܗܪܓܼܝܢ ܗ̄ܘ̣ܵܘ ܒܗܸܪܓܵܐ ܣܢܝܵܐ ܕܪ̈ܥܝܢܲܝܗܘܿܢ</l>
                <l n="326">ܕܐܪܵܐ ܡܢܐ ܗ̄ܝ̣ ܚܕܬ̇ܐ ܕܗܘ̣ܬܸ ܒܹܝܬܼ ܡܝܘ̈ܬܐ.</l>
                <l n="327">:ܐܝܟܢ ܓܕܫܲܬ ܕܚܸܘܝܵܐ ܕܐܲܥܸܠ ܡܘܬܐ ܒܐܝܼܕܹܗ</l>
                <l n="328">ܗܦܟ ܡܚܐ ܠܵܗ̇ ܠܡܝܼܬܘܼܬ ܐ̄ܢܫܐ ܒܚܸܙܘܵܐ ܕܐܲܦܵܘ̈ܗܝ.</l>
                <l n="329">:ܐܸܒܼܠܵܐ ܠܒܸܫܘ ܗ̄ܘ̣ܵܘ ܠܘܼܩܒܠ ܚܸܘܝܵܐ ܘܥܘܩܒܼܵܠ ܡܲܪܢ</l>
                <l n="330">ܕܐܝܟܢ ܡܲܐܣܝܼܢ ܟܐܒܹ̈ܐ ܘܚܵܘ̈ܒܹܐ ܕܠܵܐ ܣܲܡܡܵܢܹ̈ܐ.</l>
                <l n="331">:ܠܘܼܩܒܼܵܠ ܡܵܪܵܢ ܐܒܝܼܠܝܼܢ ܗ̄ܘ̣ܵܘ ܝܲܬܝܼܪܵܐܝܼܬ</l>
                <l n="332">ܕܦܓܼܪܐ ܘܢܲܦܫܵܐ ܡܬܐܣܝܼܢ ܗ̄ܘ̣ܵܘ ܒܡܒܲܬܼ ܦܘܼܡܹܗ.</l>
                <l n="333">:ܒܹܗ ܘܒܚܘܝܵܐ ܬܗܝܼܪܝܼܢ ܗ̄ܘ̣ܵܘ ܘܡܸܬܡܗܝܼܢ ܗ̄ܘ̣ܵܘ</l>
                <l n="334">ܕܟܼܡܵܐ ܕܡ̇ܐ ܐ̄ܪܙܵܐ ܠܩܘܼܫܬܼܵܐ ܒܝܲܕ ܣܘܼܥܪ̈ܢܵܘܗܝ.</l>
                <l n="335">:ܘܐܢܗܘ̤ ܕܫܐܕ̈ܐ ܬܡܲܗܘ ܘܐܸܬܕܡܲܪܘ ܒܩܘܼܫܬܼܵܐ ܘܐ̄ܪܙܵܐ</l>
                <l n="336">ܢܦܘܫ ܝܗܘܕܝܐ ܕܗܪܣܝܘܛܵܐ ܠܒܲܪ ܡ̣ܢ ܬܲܪܥܵܐ.</l>
                <l n="337">:ܠܒܲܪ ܡ̣ܢ ܬܲܪܥܵܐ ܕܗܝܡܵܢܘܼܬܼܵܐ ܢܩܘܡܘܢ ܥܛ̈ܠܐ</l>
                <l n="338">ܒܕܠܵܐ ܨ̇ܒܝܼܢ ܠܡܥܠ ܥܡܲܢ ܠܬܵܘܕܝܼܬ ܩܘܼܫܬܼܵܐ.</l>
                <l n="339">:ܐ̄ܪܙܐ ܘܩܘܼܫܬܼܵܐ ܢܒܣܘܪ ܐܸܢܘܿܢ ܠܲܟܼܪ̈ܘܡܬܢܹܐ</l>
                <l n="340">ܘܢܹܐܚܘܕ ܬܲܪܥܵܐ ܕܫܲܪܝܼܪܘܼܬܹܗ ܩܕܼܵܡ ܐܲܦܲܝ̈[ܗܘܿܢ].</l>
                <l n="341">:ܚܸܘܝܵܐ ܒܫܸܬܩܹܗ ܢܐܡܲܪ ܕܝܼܢܵܐ ܥܲܡ ܡܸܠܲܝ̈ܗܘܿܢ</l>
                <l n="342">ܕܠܵܐ ܝܵܗܒܝܼܢ ܠܹܗ ܠܐ̄ܢܫܐ ܕܡܸܢܲܢ ܠܡܸܬܪܡܪܡܘܼ.</l>
                <l n="343">:ܐܪܵܐ ܚܸܘܝܵܐ ܕܠܵܐ ܚܝܘܼܬܼܵܐ ܝܼܪܸܒ ܘܐܬܝܩܪ</l>
                <l n="344">ܘܠܐܕܵܡ ܕܲܬܼܪܹܝܢ ܡ̇ܢ ܟܠܹܝܢ ܐ̄ܢܬܘܿܢ ܡ̣ܢ ܪܘܼܡܪܵܡܵܐ.</l>
                <l n="345">:ܐܪܐ ܢܚܵܫܵܐ ܕܚܲܫܠܘܼܗܝ ܐ̄ܢܫ̈ܐ ܐܣܝܼ ܠܐܢܫܐ</l>
                <l n="346">ܘܐ̄ܢܫܐ ܕܚܲܫܠܹܗ ܚܲܝܠܵܐ ܕܪܘܼܚܵܐ ܠܡ̇ܢ ܠܵܐ ܡܲܐܣܹܐ.</l>
                <l n="347">:ܐܪܵܐ ܗܒܼܘ ܠܹܗ ܚܹܝܠ ܥܘܼܕܪܵܢܵܐ ܐܝܟ ܕܠܚܪܫܵܐ</l>
                <l n="348">ܘܫܒܘܩܘ ܩܵܐܸܡ ܒܕܲܪܓܼܵܐ ܕܲܡܛܵܝܗܝ ܥܲܡ ܐܝܼܬܘܼܬܼܵܐ.</l>
                <l n="349">:ܪܲܒ ܗ̄ܘ̣ ܕܲܪܓܹܗ ܡ̣ܢ ܫܲܠܝܼܩܵܐ ܒܢܲܝ̈ ܚܸܪܝܢܵܐ</l>
                <l n="350">ܘܐܝܢܵܐ ܕܡܙܥܲܪ ܠܪܵܡܘܼܬ ܕܲܪܓܹܗ ܥܦܝܼܦ ܫܘܼܢܵܩܹܗ.</l>
                <l n="351">:ܒܥܠܲܬ ܕܲܪܓܹܗ ܝܼܪܸܒܼ ܚܲܠܵܫܵܐ ܚܸܘܝܵܐ ܚܫܝܼܠܵܐ</l>
                <l n="352">ܘܐܸܠܘܼܠܵܐ ܗܘ̤ ܐܵܦܠܵܐ ܕܐܝܼܬܼܵܘ̄[...] ܚܫܝܼܒܼ ܗ̄ܘ̣ܵܐ ܡܸܕܸܡ.</l>
                <l n="353">:ܠܵܐ ܡܸܕܡ ܗ̄ܘ̣ܵܐ ܐܸܠܘܼ ܡܸܕܸܡ ܠܵܐ ܟܣܹܐ ܗ̄ܘ̣ܵܐ ܒܹܗ</l>
                <l n="354">ܘܠܵܐ ܚܘܠܡܢܹܗ ܡܬܗܝܡܢ ܗ̄ܘ̣ܵܐ ܒܠܥܕ ܡܕܡ.</l>
                <l n="355">:ܡܕܡ ܕܐܡ̇ܪܬ̣ ܡܫܝܼܚܵܐ ܗ̄ܘ̣ ܡܕܡ ܕܫܲܪܝܼܪ ܥܲܠ ܟܠ</l>
                <l n="356">ܘܐܝܟ ܠܐ ܡܕܡ ܚܫܝܼܒܼ ܟܠܡܸܕܸܡ ܒܦܸܚܡܵܐ ܕܝܼܠܹܗ.</l>
                <l n="357">:ܘܣܗ̇ܕ ܦܵܘܠܘܿܣ ܕܛܠܢܝܼܬܼܵܐ ܕܡܕܡ [ܟܫܢܗ]</l>
                <l n="358">:ܢܡܘܿܣܵܐ ܠܲܡ ܛܠܢܝܼܬܼܵܐ ܩܢܐ ܗ̄ܘ̣ܵܐ ܒܲܠܚܘܿܕ</l>
                <l n="359">ܘܠܵܐ ܗ̄ܘ̣ܵܐ ܫܪܵܪܵܐ ܕܒܼܣܘܼܥܪ̈ܵܢܹܐ ܓܘܼܫܡܵܢܵܝܼܐ.</l>
                <l n="360">:ܓܘܼܫܡܵܐ ܡܫܝܼܚܵܐ ܗ̄ܘ̣ ܕܫܲܪܝܼܪ ܘܲܓܼܡܝܼܪ ܒܦܲܓܼܪܐ ܘܢܲܦܫܵܐ</l>
                <l n="361">ܘܛܠܢܝܼܬܹܗ ܚܘܝܵܐ ܕܫܡܫ ܐ̄ܪܙ ܦܘܼܪܩܵܢܹܗ.</l>
                <l n="362">:ܐ̄ܪܙ ܦܘܼܪܩܢܹܗ ܫܡܸܫ ܚܪܫܵܐ ܒܹܝܬ ܥܒܪ̈ܝܹܐ</l>
                <l n="363">ܘܐܝܟ ܟܪܘܿܙܵܐ ܩܥܬ̤ ܫܲܠܝܘܼܬܹܗ ܥܲܠ ܡܹܐܬܝܼܬܹܗ.</l>
                <l n="364">:ܘܠܦܪ̈ܘܿܫܹܐ ܓܠܹܐ ܗ̄ܘ̣ܵܐ ܡܲܡܠܠܐ ܕܫܲܬܝܼܩܘܼܬܹܗ</l>
                <l n="365">ܕܠܵܐ ܒܪܬ ܩܵܠܵܐ ܡܣܬܘܕ ܗ̄ܘ̣ܵܐ ܥܲܡ ܫܡܘܿܥܵܘ̈ܗܝ.</l>
                <l n="366">ܘܚܠܦ ܐܕܢܹ̈ܐ ܥܝܢܹ̈ܐ ܨܵܬܵܗ̇ ܠܟܵܪܘܿܙܘܼܬܹܗ.</l>
                <l n="367">:ܐܘ ܟܪܘܿܙܵܐ ܠܵܐ ܦܵܪܘܿܫܵܐ ܘܠܵܐ ܡܲܠܵܠܵܐ</l>
                <l n="368">ܕܐܫܡܲܥ ܒܐܪܥܵܐ ܛܸܒܵܐ ܚܲܕܬܵܐ ܕܚܘܕܬ ܐ̄ܢܫܐ.</l>
                <l n="369">:ܐܘ ܐܝܙܓܕܐ ܚܓܝܼܪ ܡ̣ܢ ܡܠܬܐ ܘܡ̣ܢ ܗܠܟ̈ܝܬܐ</l>
                <l n="370">ܕܥܒܲܪ ܐܸܢܘܿܢ ܠܩܲܢܝܲܝ̈ ܡܸܠܬܐ ܒܩܲܠܝܼܠܘܼܬܹܗ.</l>
                <l n="371">:ܐܘ ܕܠܥܸܙ ܒܹܗ ܚܹܝܠ ܒܵܪܘܿܝܵܐ ܟܕܠܵܐ ܠܥܸܙ ܒܹܗ</l>
                <l n="372">ܘܨܵܬܘܼܗܝ ܐ̄ܢܫܐ ܟܕ ܠܵܐ ܡܡܬܘܡ ܫܡܥ ܒܪܬܩܠܗ.</l>
                <l n="373">:ܐܘ ܟܡܐ ܫܲܦܝܼܪ ܫܪܒܵܟ ܚܸܘܝܵܐ ܠܵܐ ܫܲܦܝܼܪܵܐ</l>
                <l n="374">ܘܟܕ ܐܲܢ̄ܬ ܣܢܝܐ ܐܲܢ̄ܬ ܫܦ̣ܪܘ ܒܟ ܐ̄ܢܫ̈ܐ ܡ̣ܢ ܣܢܝ̈ܬܐ.</l>
                <l n="375">:ܐܘ ܠܵܟ ܣܢܝܐ ܕܐܲܣܢܝܼ ܠܐ̄ܢܫܐ ܡ̣ܢ ܫܘܼܪܝܐ</l>
                <l n="376">ܕܗܦܟ ܐܫܦܪ ܫܘܼܦܪܐ ܕܐܣܢܝܼ ܒܐܬܪܐ ܕܥܕܢ.</l>
                <l n="377">ܣܢܐ ܐܲܢ̄ܬ ܚܸܘܝܵܐ ܘܝܬܝܪ ܐܝܼܬ ܐܲܢ̄ܬ ܕܲܢܚܫܵܐ: </l>

                <pb ed="http://syriaca.org/manuscript/2289" n="f.203v"/>
                <l n="378">ܘܛܵܒܼܬܼܵܐ ܕܡܸܢܵܟ ܠܵܘ ܕܝܼܠܵܟ ܗ̣̄ܝ ܐܸܠܵܐ ܕܛܵܒܼܵܐ.</l>
                <l n="379">:ܛܵܒܼܵܐ ܒܚܘܒܹܗ ܥܲܒܼܕܵܟ ܚܸܙܘܵܐ ܕܫܦܝܼܪ̈ܬܵܐ</l>
                <l n="380">ܕܢܟܐܪ ܒܵܟ ܠܣܢܵܐܐ ܕܐܣܢܝܼ ܠܐܢ̈ܫܐ ܒܐܝܼܕܲܝ̈ܟ.</l>
                <l n="381">:ܡܕܝܢ ܠܵܘ ܠܟ ܡܩܲܠܸܣ ܐܝܟܵܐ ܕܡܩܠܸܣ ܠܵܟ</l>
                <l n="382">ܐܸܠ̇ܐ ܠܝܲܚܠܵܐ ܕܐܵܦ ܒܡܚ̈ܝܠܐ ܡܚܵܘܹܐ ܚܲܝܠܹܗ.</l>
                <l n="383">:ܚܹܝܠ ܒܪܘܿܝܵܐ ܐܲܚܝܼ ܠܥܲܡܵܐ ܒܐ̄ܪܙܐ ܚܲܪܫܵܐ</l>
                <l n="384">ܘܗܘ̤ ܬܘܼܒܼ ܐܲܚܝܼ ܠܥܲܡܡܹ̈ܐ ܡܝܼ̈ܬܐ ܒܩܘܼܫܬܵܐ ܚܝܐ.</l>
                <l n="385">:ܒܩܘܼܫܬܼܵܐ ܢܘܕܐ ܕܚܝܠܗ ܣܥܪܗ̇ ܠܗܝ̇ ܘܠܗܕܐ</l>
                <l n="386">:ܕܝܼܠܹܗ ܐܢܝܢ ܩܕܡ̈ܝܬܐ ܘܐܚܪ̈ܝܬܐ</l>
                <l n="387">:ܒܪܝܟ ܕܒܨܠܝܼܒܹܗ ܕܪܫ̣ ܠܲܢ ܐܘܼܪܚܵܐ ܠܡܠܟܘ̱ܬ ܪܵܘܡܵܐ</l>
                <l n="388">ܘܒܹܗܘ̣ ܦܪܩܲܢ ܡ̣ܢ ܥܲܒܕܘܼܬܼܵܐ ܕܒܝܼܫܵܐ ܘܡܵܘܬܼܵܐ܀</l>
            </div>

        </body>
    </text>
</TEI>
