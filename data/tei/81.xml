<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8583">On the Finding of
                    the Holy Cross (Memra 54) - <foreign xml:lang="syr">ܥܲܠ ܥܹܐܕܵܐ ܕܲܫܟܼܵܚܬܵܐ
                        ܕܲܨܠܝܼܒܼܵܐ ܩܲܕܿܝܼܫܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/81</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
<editor>
<forename>Alphonse</forename>
<surname>Mingana</surname>
</editor>
<title level="m">Narsai doctoris Syri homiliæ et carmina</title>
<idno type="URI">http://syriaca.org/bibl/1765</idno>
<idno type="zotero">301</idno>
<idno type="URI">http://zotero.org/groups/392292/items/6UFVJ9EG</idno>
<idno type="URI">http://www.worldcat.org/oclc/68740316</idno>
<imprint>
<pubPlace>Mausilii</pubPlace>
<publisher>Typis Fratrum Prædicatorum</publisher>
<date>1905</date>
</imprint>
</monogr> 
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-04-18" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="0">
                <ab xml:lang="syr">ܥܲܠ ܥܹܐܕܵܐ ܕܲܫܟܼܵܚܬܵܐ ܕܲܨܠܝܼܒܼܵܐ ܩܲܕܿܝܼܫܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="114"/>

                <l>ܡܐܡܪܐ ܕܬܠܬܝܢ</l>
                <l>ܥܲܠ ܥܹܐܕܵܐ ܕܲܫܟܼܵܚܬܵܐ ܕܲܨܠܝܼܒܼܵܐ ܩܲܕܿܝܼܫܵܐ</l>
                <l>ܥܘܼܢܵܝܵܐ</l>
                <l>ܒܪܝܼܟܼܘܼ ܡܫܝܼܚܵܐ ܕܒܲܨܠܝܼܒܹܗ ܟܲܢܸܫ ܥܹܕܿܬܹܿܗ ܘܒܲܕܲܪ</l>
                <l>ܐܸܢܘܿܢ ܠܨܵܠܘܿܒܼܵܘ̈ܗܝ: ܐܲܚܲܝ̈.</l>
            </div>
            <div type="text" xml:lang="syr">
                <l n="1">:ܒܓܲܒܼܪܵܐ ܨܠܝܼܒܼܵܐ ܓܠ̣ܵܐ ܒܵܪܘܿܝܵܐ ܠܥܵܠܡܵܐ ܟܠܹܗ</l>
                <l n="2">ܫܸܡ ܐܝܼܬܼܘܼܬܹܗ ܘܚܲܝܠܵܐ ܪܲܒܵܐ ܕܐܲܠܵܗܘܼܬܹܗ ܀</l>
                <l n="3">:ܠܲܕܼܡܘܼܬܼ ܫܸܡܫܵܐ ܐܵܣܸܩ ܣܵܡܹ݂ܗ ܥܲܠ ܪܹܫ ܩܲܝܣܵܐ</l>
                <l n="4">.ܢܸܗܪܲܬ̤ ܡܵܢܹܗ ܟܠܵܗ̇ ܬܹܒܹܝܠ ܕܚܸܫܘܿܟܼܵܐ ܗ̣̄ܘܵܬܼ ܀</l>
                <l n="5">:ܒܓܲܒܼܪܵܐ ܨܠܝܼܒܼܵܐ ܨܵܕܹܗ ܠܥܵܠܡܵܐ ܒܲܥܪܝܼܪܵܐ</l>
                <l n="6">ܘܐܲܥܸܠ ܚܲܒܼܫܹܗ ܬܚܹܝܬܼ ܢܵܡܘܿܣܹ̈ܐ ܕܟܼܵܪܘܿܙܘܼܬܹܗ ܀</l>
                <l n="7">:ܒܪܹܫ ܓܵܓܼܵܘܠܬܵܐ ܡܲܬܼ݂ܚܹܗ ܠܢܝܼܫܵܐ ܕܚܹܝܠ ܙܵܟܼܘܼܬܹܗ</l>
                <l n="8">ܕܲܢܟܲܢܸܫ ܒܹܗ ܠܲܫܡܲܝܵܢܹ̈ܐ ܘܠܲܐܪ̈ܥܵܢܵܝܹܐ ܀</l>
                <l n="9">:ܒܝܲܕܼ ܒܲܪܢܵܫܵܐ ܗܘ̤ܵܬܼ ܫܘܼܪܥܬܼܵܐ ܠܲܒܼܢܲܝ̈ܢܵܫܵܐ</l>
                <l n="10">ܘܚܵܒܼ݂ܘ ܒܲܚܛܝܼܬܼܵܐ ܘܲܢܦ݂ܲܠܘ ܒܵܗܘܬܼܵܐ ܕܡ̇ܝܘܿܬܼܘܿܬܼܵܐ ܀</l>
                <l n="11">:ܒܝܲܕܼ ܒܲܪܢܵܫܵܐ ܨܒܼܵܐ ܡ̇ܪܹܟܿܠ ܕܢܲܚܸܐ ܠܐ̄ܢܵܫܵܐ</l>
                <l n="12">ܘܩܲܒܼܥܹܗ ܒܩܲܝܣܵܐ ܕܲܢܒܲܛܸܠ ܒܹܗ ܚܛܝܼܬܼܵܐ ܕܐ̄ܢܵܫܵܐ ܀</l>
                <l n="13">:ܒܲܙܩܝܼܦܘܼܬܹܗ ܙܲܩ̣ܩܹܗ ܥܲܡܹܗ ܠܟܼܠܹܗ ܓܸܢܣܲܢ</l>
                <l n="14">ܕܲܢܚܲܪܲܪ ܒܹܗ ܟܝܵܢ ܡ̇ܝܘܿܬܹ̈ܐ ܡ̇ܘܠܸܕܼ ܚܲܫܹ̈ܐ ܀</l>
                <l n="15">:ܒܡܵܘܬܹܿܗ ܡܝܼܬܼ ܒܹܗ ܡ̇ܘܬܵܐ ܝܲܥܢܵܐ ܩܵܛܹ̇ܠ ܐ̄ܢܵܫܵܐ</l>
                <l n="16">ܘܲܒܼܢܘܼܚܵܡܹܗ ܦܲܠܸܓܼ ܚܲܝܹ̈ܐ ܠܟܼܠܹܗ ܓܸܢܣܲܢ ܀</l>
                <l n="17">:ܡܸܛܠܵܬܲܢ ܐܸܬܼܵܐ ܠܥܵܠܡܵܐ ܡ̇ܪܹܗ ܕܥܵܠܡܵܐ</l>
                <l n="18">ܘܒܸܐܣܛܲܠ ܦܲܓܼܪܲܢ ܚܵܘܝܼ ܚܵܢܢܹܗ ܕܲܠܘܵܬܼ ܐ̄ܢܵܫܵܐ ܀</l>
                <l n="19">:ܒܕܼܝܼܢܵܐ ܕܚܵܒܼ ܒܹܗ ܐܵܕܼܵܡ ܒܲܥܕܹܢ ܒܓܼܵܘ ܦܲܪܕܲܝܣܵܐ</l>
                <l n="20">ܒܹܗ ܙܟܼܵܐ ܘܐܲܡ̣ܠܸܟ ܐܵܕܼܵܡ ܕܲܬܼܪܹܝܢ ܒܪܹܫ ܓܵܓܼܘܼܠܬܵܐ ܀</l>
                <l n="21">:ܒܲܙܩܝܼܦܘܼܬܹܗ ܐܲܒܼܗܸܬܼ ܠܐܲܪ̈ܟܿܘܼܣ ܘܲܠܫܘܼܠܛܵܢܹ̈ܐ</l>
                <l n="22">ܘܒܲܫܠܵܚ ܒܸܣܪܹܗ ܦܲܪܣܝܼ ܐܸܢܘܿܢ ܠܥܹܝܢ ܚܲܙܵܝܹ̈ܐ ܀</l>
                <l n="23">ܡܸܛܠ ܗܵܟܹܝܠ ܕܲܒܼܚܸܟܼܡܬܹܗ ܕܐܲܠܵܗ ܟܠܵܐ: </l>

                <pb ed="http://syriaca.org/bibl/1765" n="115"/>
                <l n="24">:ܠܵܐ ܐܸܣܬܲܟܲܠ ܥܵܠܡܵܐ ܟܠܹܗ ܚܹܝܠ ܚܸܟܼܡܵܬܹ̈ܗ</l>
                <l n="25">:ܨܒܼܵܐ ܒܵܪܘܿܝܵܐ ܕܲܒܼܫܝܼܛܘܼܬܼܵܐ ܕܟܼܵܪܘܿܙܘܼܬܼܵܐ</l>
                <l n="26">ܢܲܚܸܐ ܘܢܸܦܪܘܿܩ ܠܲܒܼܢܲܝ̈ܢܵܫܵܐ ܒܓܲܒܼܪܵܐ ܙܩܝܼܦܵܐ ܀</l>
                <l n="27">:ܠܵܐ ܐܸܬܼܚܲܟܲܡ ܡ̣ܢ ܒܸܪ̈ܝܵܬܼܵܐ ܕܐܲܬܼܩܸܢ ܪܸܡܙܹܗ</l>
                <l n="28">ܫܡܲܝܵܐ ܕܲܠܥܸܠ ܒܲܡܬܼܝܼܚܘܼܬܹܗ ܘܒܲܫܛܝܼܚܘܼܬܹܗ ܀</l>
                <l n="29">:ܪܩܝܼܥ ܡ̣ܢ ܡܲܝܵ̈ܐ ܐܲܝܟ ܬܲܛܠܝܼܠܵܐ ܠܥܸܠ ܡ̣ܢ ܐ̄ܢܵܫܵܐ</l>
                <l n="30">ܘܲܒܼܩܘܼܝܵܡܹܗ ܡܚܵܘܸܐ ܫܘܼܒܼܚܹܗ ܕܡܲܬܼܩܸܢ ܟܠܵܐ ܀</l>
                <l n="31">:ܘܐܵܦ ܢܲܗܝܼܪܹ̈ܐ ܕܣܝܼܡܝܼܢ ܠܙܲܒܼܢܹ̈ܐ ܠܢܘܼܗܪܵܐ ܕܐ̄ܢܵܫܵܐ</l>
                <l n="32">ܒܝܲܕܼ ܕܸܠܩܲܝ̈ܗܘܿܢ ܘܛܘܼܟܵܣܲܝ̈ܗܘܿܢ ܡܚܵܘܹܝܢ ܚܲܝܠܹܗ ܀</l>
                <l n="33">:ܐܵܐܲܪ ܗܸܵܟܹܝܠ ܒܝܲܕܼ ܫܘܼܚܵܠܵܦܵܘ̈ܗܝ ܘܲܒܼܡܘܼܙܵܓܼܵܘ̈ܗܝ</l>
                <l n="34">ܚܲܕܼ ܥܵܒ̇ܒܼܘܿܕܼܵܐ ܡܚܵܘܸܐ ܒܙܵܘܥܸܵܘ̈ܗܝ ܠܲܒܼܢܲܝ̈ܢܵܫܵܐ ܀</l>
                <l n="35">:ܒܲܙܒܲܢ ܡܸܬܼܠܒܸܕܼ ܘܗܵܘ̈ܝܵܢ ܡܸܢܹܗ ܐܵܦ ܥܢܵܢܹ̈ܐ</l>
                <l n="36">ܘܡܸܢܹܗ ܡܸܬܼܚܙܹܝܢ ܒܼܲ̈ܩܹܐ ܘܪ̈ܲܥܡܹܐ ܥܲܙܝܼܙܵܐܝܼܬܼ ܀</l>
                <l n="37">:ܝܗ̇ܒܿܝܼܢ ܩܵܠܹ̈ܐ ܪ̈ܲܥܡܹܐ ܩ̈ܫܲܝܵܐ ܒܐܲܦܲܝ̈ ܪܵܘܡ̇ܐ</l>
                <l n="38">:ܘܡܸܬܼܓܿܒܸܠ ܒܲܪܕܼܵܐ ܘܡܸܬܼܠܒܸܕܼ ܬܲܠܓܵܐ ܩܲܠܝܼܠܐܝܼܬܼ</l>
                <l n="39">:ܐܲܪܥܵܐ ܒܫܸܛܚܵܗ̇ ܘܲܒܼܡܵܘܥܝܼܬܼܵܗ̇ ܘܲܒܼܡܼܒܿܘܼܥܹ̈ܝܗ̇</l>
                <l n="40">ܡܲܦܩܵܐ ܡܚܵܘܝܵܐ ܟܠ ܐܸܣܟܹܿܡܝܼ̈ܢ ܠܥܹܝܢ ܚܲܙܵܝܹ̈ܐ ܀</l>
                <l n="41">:ܙܓܼܵܪܹܗ ܕܝܲܡܵܐ ܬܚܘܼܡ̇ܐ ܕܚܸܠܵܐ ܣܵܡ̣ ܠܹܗ ܪܸܡܙܵܐ</l>
                <l n="42">ܘܐܲܪܡܝܼ ܒܓܼܵܘܹܗ ܩܹܐܡ̇ܐ ܩܲܫܝܵܐ ܕܠܵܐ ܢܸܬܼܒܲܥܪܲܪ ܀</l>
                <l n="43">:ܐܲܪܥܵܐ ܢܛܝܼܪܵܐ ܘܠܵܐ ܡܸܫܬܿܪܝܵܐ ܒܚܹܐܦܵܐ ܕܡܲܝ̈ܵܐ</l>
                <l n="44">ܘܗܸܢ̣ܘܿܢ ܡܲܝ̈ܵܐ ܠܵܐ ܡܸܬܿܛܲܠܩܝܼܢ ܡ̣ܢ ܓܵܘ ܐܲܪܥܵܐ ܀</l>
                <l n="45">:ܢܛܝܼܪ ܬܘܼܩܵܢܵܗ̇ ܕܟܼܠܵܗ̇ ܒܪܝܼܬܼܵܐ ܐܲܝܟ ܡ̇ܐ ܕܲܗܘ̤ܵܐ</l>
                <l n="46">ܘܠܵܘ ܡܸܬܼܓܲܡܪܝܼܢ ܟܝܵܢܹ̈ܐ ܕܐܝܼܬܼ ܒܵܗ̇ ܚܲܕܼ ܡ̣ܢ ܚܲܒܼܪܹܗ ܀</l>
                <l n="47">:ܒܝܲܕܼ ܚܸܟܼܡܬܼܵܐ ܠܵܐ ܐܸܣܬܲܟܲܠ ܥܵܠܡܵܐ ܠܡܵܪܹܗ</l>
                <l n="48">ܘܠܵܐ ܐܸܬܼܒܲܝܲܢ ܒܲܡܕܲܒܿܪܵܢܵܐ ܐܲܚܝܼܕܼ ܟܠܵܐ ܀</l>
                <l n="49">:ܒܡܲܕܿܥܵܐ ܗܵܟܹܝܠ ܣܝܼܡ ܒܘܼܝܵܢܵܐ ܕܲܒܼܢܲܝ̈ܢܵܫܵܐ</l>
                <l n="50">ܠܵܐ ܝܼܠܸܦܘ ܒܹܗ ܚܲܕܼ ܒܵܪܘܿܝܵܐ ܡܲܬܼܩܸܢ ܟܠܵܐ ܀</l>
                <l n="51">:ܒܪܝܼܬܼܵܐ ܟܠܵܗ̇ ܡܚܵܘܝܵܐ ܫܘܼܒܼܚܹܗ ܐܲܝܟ ܣܵܦܲܪܬܵܐ</l>
                <l n="52">ܘܡܲܠܦܵܐ ܠܐ̄ܢܵܫܵܐ ܚܲܕܼ ܝܘܼܠܦܵܢܵܐ ܕܥܲܠ ܚܲܕܼ ܐܝܼܬܼܝܵܐ ܀</l>
                <l n="53">:ܥܵܡܠܵܡ ܟܠܹܗ ܒܥܲܛܠܘܼܬܼ ܠܸܒܹܿܗ ܠܵܐ ܐܸܬܼܒܲܝܲܢ</l>
                <l n="54">ܘܠܵܐ ܐܸܬܼܚܲܟܲܡ ܡ̣ܢ ܒܸܪ̈ܝܵܬܼܵܐ ܠܡܸܕܲܥܜ ܠܡܵܪܹܗ ܀</l>
                <l n="55">:ܡܸܛܠ ܗܵܕܹܐ ܨܒܼܵܐ ܒܵܪܘܿܝܵܐ ܒܚܲܪܬܼܵܐ ܕܙܲܒܼܢܹ̈ܐ</l>
                <l n="56">ܕܲܒܼܫܝܼܛܘܼܬܼܵܐ ܕܟܼܵܪܘܿܙܘܼܬܼܵܐ ܢܲܚܸܡ ܠܐ̄ܢܵܫܵܐ ܀</l>
                <l n="57">:ܒܓܲܒܼܪܵܐ ܨܠܝܼܒܼܵܐ ܫܝܵܛܵܐ ܡ̣ܢ ܟܵܦܘܿܪܹ̈ܐ</l>
                <l n="58">ܨܒܼܵܐ ܡܲܚܸܐ ܟܠ ܕܒܲܙܩܝܼܦܘܼܬܹܗ ܢܲܚܸܐ ܠܐ̄ܢܵܫܵܐ ܀ </l>

                <pb ed="http://syriaca.org/bibl/1765" n="116"/>
                <l n="59">:ܫܝܼܛ ܗ̄ܘ̣ܵܐ ܡ̇ܘܬܹܿܗ ܘܲܨܥܝܼܪ ܚܲܫܹܗ ܡ̣ܢ ܡܲܪ̈ܵܚܹܐ</l>
                <l n="60">ܘܲܒܼܫܝܼܛܘܼܬܼܵܐ ܕܟܼܵܪܘܿܙܘܼܬܹܗ ܦܪ̣ܵܩ ܠܐܲܒܿܝܼ̈ܕܹܐ ܀</l>
                <l n="61">:ܒܗܸܬܼܘ ܡܲܠܵܠܹ̈ܐ ܫܬܸ݂ܩܘ ܚܲܟܿܝܼܡܹ̈ܐ ܢܦܲܠ̣ܘ ܡ̇ܪ̈ܘܿܕܹܐ</l>
                <l n="62">ܘܲܟܼܕܲܢ ܐܸܢܘܿܢ ܓܲܒܼܪܵܐ ܙܩܝܼܦܵܐ ܬܚܹܿܝܬܼ ܡ̇ܪܘܼܬܹܗ ܀</l>
                <l n="63">:ܐܲܝܟܵܐ ܐܸܢܘܿܢ ܦܝܼܠܵܣܘܿܦܹ̈ܐ ܕܒܹܝܬܼ ܝܵܘܢܵܝܹ̈ܐ</l>
                <l n="64">ܕܲܚܬܼܿܝܼܪܝܼܢ ܗ̄ܘ̣ܵܘ ܒܲܗ̈ܦܵܟܼܵܬܼܵܐ ܕܝܘܼܠܦܵܢܲܝ̈ܗܘܿܢ ܀</l>
                <l n="65">:ܣܵܒܝܼܢ ܗ̄ܘ̣ܵܘ ܓܹܝܪ ܕܲܒܼܗܸܪ̈ܓܲܝܗܘܿܢ ܢܵܗܲ݁ܪ ܥܵܠܡܵܐ</l>
                <l n="66">ܘܲܕܼܢܲܚ ܨܠܝܼܒܼܵܐ ܘܚܲܦܝܼ ܐܸܢܘܿܢ ܠܣܘܼܟܵܠܲܝ̈ܗܘܿܢ ܀</l>
                <l n="67">:ܟܲܕܼ ܐܸܬܼܒܲܝܲܢܘ ܒܚܹܝܠ ܪܲܒܿܘܼܬܼܵܐ ܕܓܲܒܼܪܵܐ ܨܠܝܼܒܼܵܐ</l>
                <l n="68">ܐܲܪܦܝܼܘ ܕܝܼܠܗܘܿܢ ܘܲܪܗܸܛܘ ܟܠܗܘܿܢ ܘܐܸܬܼܢܲܩܲܦܘ ܠܹܗ ܀</l>
                <l n="69">:ܒܛܸܠܘ ܟܢܘܼ̈ܫܵܬܼܗܘܿܢ ܘܝܘܼܠܦܵܢܲܝ̈ܗܘܿܢ ܡ̣ܢ ܥܵܡܲܪܬܵܐ</l>
                <l n="70">ܕܫܪ̣ܵܐ ܐܸܢܘܿܢ ܨܠܝܼܒܼܵܐ ܒܕܼܢܚܹܗ ܡ̣ܢ ܓܵܘ ܬܹܒܹܝܠ ܀</l>
                <l n="71">:ܫܸܠܡܲܬ̤ ܗܵܟܹܝܠ ܡܸܠܬܹܗ ܕܦܵܘܠܘܿܣ ܟܲܪܘܿܙ ܪܘܼܚܵܐ</l>
                <l n="72">ܕܲܒܼܛܸܠܘ ܘܐܸܒܸܿܕܼܘ ܐܵܦ ܚܲܟܿܝܼܡܹ̈ܐ ܡ̣ܢ ܝܵܘܢܵܝܹ̈ܐ ܀</l>
                <l n="73">:ܘܐܵܦ ܥܸܒܼܪ̈ܵܝܹܐ ܕܲܒܼܣܸܦܪ̈ܲܝܗܘܿܢ ܡܸܬܿܬܼܿܪܝܼܡܝܼܢ ܗ̄ܘ̣ܵܘ</l>
                <l n="74">ܒܲܛܸܠ ܐܸܢܘܿܢ ܨܠܝܼܒܼܵܐ ܕܲܨܠܲܒܼܘ ܡ̣ܢ ܕܲܪ̈ܓܲܝܗܘܿܢ ܀</l>
                <l n="75">:ܫܪ̣ܵܐ ܢܵܡܘܿܣܹ̈ܐ ܘܡܲܠܦܵܢܲܝ̈ܗܘܿܢ ܕܲܝܗܘܼܕܵܝܝܹ̈ܐ</l>
                <l n="76">:ܘܒܲܕܲܪ ܐܸܘܢܘܿܢ ܒܚܲܝܠܹܗ ܪܲܒܵܐ ܒܐܲܪܒܲܥ ܦܸܢ̈ܝܵܢ</l>
                <l n="77">:ܝܗ̄ܘܼܕܵܝܹ̈ܐ ܠܲܡ ܥܲܛܠܲܝ̈ ܠܸܒܵܐ ܫܐܸ݂ܠܘ ܐܵܬܼܵܘܬܼܵܐ</l>
                <l n="78">ܐܲܟܼܡܵܐ ܕܲܚܙ̣ܵܘ ܒܝܵܘܡܲܝ̈ ܡܘܼܫܹܐ ܟܲܕܼ ܦܲܪܩ ܐܸܢܘܿܢ ܀</l>
                <l n="79">:ܢܹܐܡܲܪ ܥܲܡܗܘܿܢ ܕܲܝܗܘܼܕܵܝܹ̈ܐ ܡ̇ܢܵܐ ܝܼܬܲܪ</l>
                <l n="80">ܥܵܠܡܵܐ ܟܠܹܗ ܡ̣ܢ ܐܵܬܼ̈ܘܬܼܵܐ ܕܲܥܒ݂ܲܪ ܡܘܼܫܹܐ ܀</l>
                <l n="81">:ܥܣܲܪ ܠܲܡ ܡܲܚ̈ܘܵܢ ܣܥ݂ܲܪ ܙܲܕܿܝܼܩܵܐ ܒܐܲܪܥܵܐ ܕܡܸܨܪܹܝܢ</l>
                <l n="82">ܘܚܲܕܼ ܡܸܨܪܵܝܵܐ ܠܵܐ ܐܲܦܢܝܼ ܗ̄ܘ̣ܵܐ ܡ̣ܢ ܥܲܛܠܘܼܬܼܵܐ ܀</l>
                <l n="83">:ܢܦܲܩ̣ ܗ̄ܘ̣ܵܐ ܛܸܒܵܐ ܕܚܹܝܠ ܐܵܬܼܵܘܵܬܹ̈ܗ ܒܐܲܪܥܵܐ ܟܠܵܗ̇</l>
                <l n="84">ܘܠܵܐ ܐܸܬܼܩܲܪܲܒܼ ܚܲܕܼ ܒܲܪܢܵܫܵܐ ܨܹܝܕܼ ܝܘܼܠܦܵܢܹܗ ܀</l>
                <l n="85">:ܠܵܐ ܗ̄ܘ̣ܵܐ ܒܲܠܚܘܿܕܼ ܥܲܡܡܹ̈ܐ ܥܘܼܪ̈ܠܹܗ ܠܵܐ ܦܢ̣ܵܘ ܨܹܐܕܼܵܘܗܝ</l>
                <l n="86">ܐܸܠܵܐ ܐܵܦܠܵܐ ܥܲܡܵܐ ܕܝܼܠܹܗ ܢܛ݂ܲܪ ܢܵܡܘܿܣܵܘ̈ܗܝ ܀</l>
                <l n="87">:ܣܲܥ݂ܲܪ ܐܵܬܼ̈ܘܼܬܼܵܐ ܘܚܵܘܝܼ ܚܲܝܠܹ̈ܐ ܫܒܸܡ ܒܵܪܘܿܝܵܐ</l>
                <l n="88">ܘܥܲܡܵܐ ܥܲܛܠܵܐ ܡܲܪܓܸܿܙ ܗ̄ܘ̣ܵܐ ܠܹܗ ܒܛܸܠܵܠ ܡ̇ܘܬܵܐ ܀</l>
                <l n="89">:ܨܲܚܝܘܼܗܝ ܠܡܘܼܫܹܐ ܛܥ̣ܵܘ ܒܲܦܬܲܟܼܪܹ̈ܐ ܣܓܸܕܼܘ ܠܲܢܣܝܼܪܹ̈ܐ</l>
                <l n="90">ܘܐܸܒܲܕܼܘ ܟܠܗܘܿܢ ܒܲܓܼܙܵܪ ܕܝܼܢܵܐ ܕܡ̣ܢ ܐܲܠܵܗܵܐ ܀</l>
                <l n="91">:ܚܙܼܵܘ ܠܲܨܠܝܼܒܼܵܐ ܒܚܲܪܬܼܵܐ ܕܙܲܒܼܢܹ̈ܐ ܡ̇ܢܵܐ ܫܲܡܠܝܼ</l>
                <l n="92">ܕܟܲܕܼ ܣܒܼܝܼܪ ܫܝܼܛܵܐ ܢܲܓܼܕܹܿܗ ܠܥܵܠܡܵܐ ܒܵܬܲܪ ܫܘܼܒܼܚܹܗ ܀</l>
                <l n="93">:ܪܗܸܛ̣ܘ ܝܗ̄ܘܼܕܼܵܝܹ̈ܐ ܘܐܸܣܬܲܬܲܪܘ ܗ̄ܘ̣ܵܘ ܒܟܵܪܪܘܿܙܘܼܬܹܗ</l>
                <l n="94">ܘܫܸܚܠܵܐ ܕܡܸܢܗܘܿܢ ܗܵܐ ܐܸܬܼܒܲܕܲܪܘ ܒܐܲܪܒܲܥܦܸܢ̈ܝܵܢ ܀</l>
                <l n="95">:ܥܲܡܡܹ̈ܐ ܟܠܗܘܿܢ ܒܲܚܕܼܵܐ ܫܲܘܝܘܼ ܫܩܲܠܘ̣ ܗ̄ܘ̣ܵܘ ܢܝܼܪܹܗ</l>
                <l n="96">ܘܗܵܐ ܣܵܓܼ̇ܕܲܝܼܢ ܠܹܗ ܒܫܲܦܝܘܼܬܼ ܠܸܒܵܐ ܠܓܲܒܼܪܵܐ ܨܠܝܼܒܼܵܐ ܀ </l>

                <pb ed="http://syriaca.org/bibl/1765" n="117"/>
                <l n="97">:ܐܵܬܼܵܐ ܕܫܲܝܢܵܐ ܗܘ̤ܵܐ ܠܲܟܼܝܵܢܲܢ ܨܠܝܼܒܼܵܐ ܒܕܸܢܚܹܗ</l>
                <l n="98">ܘܐܲܝܼܡ ܣܵܡ̣ܹܗ ܒܲܠܡܹܐܝܢ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀</l>
                <l n="99">:ܒܐܪܵܙ ܢܘܿܚ ܟܹܐܢܵܐ ܐܲܢܝܼܚ ܠܹܐܘܬܹܗ ܕܥܵܠܡܵܐ ܫܚܝܼܩܵܐ</l>
                <l n="100">ܘܒܲܙܩܝܼܦܘܼܬܹܗ ܦܲܠܸܛ ܐ̄ܢܵܫܵܐ ܡ̣ܢ ܐܲܒܼܕܵܢܵܐ ܀</l>
                <l n="101">:ܒܢܘܿܚ ܙܲܕܿܝܼܩܵܐ ܐܸܬܿܬܿܢܝܼܚ ܥܵܠܡܵܐ ܡ̣ܢ ܒܝܼ̈ܫܵܬܼܵܐ</l>
                <l n="102">ܘܲܗܘ̤ܵܐ ܚܠܲܦܬܼܵܐ ܠܥܵܠܡܵܐ ܟܠܹܗ ܒܝܲܕܼ ܟܹܐܘܸܠܵܐ ܀</l>
                <l n="103">:ܢܘܿܚ ܕܲܫܪܵܪܵܐ ܡܫܝܼܚܵܐ ܡܲܠܟܲܢ ܡܫܲܝܸܢ ܟܠܵܐ</l>
                <l n="104">ܣܵܡܹ݂ܗ ܠܥܵܠܡܵܐ ܒܲܠܡܹܐܝܢ ܫܲܝܢܵܐ ܕܲܨܠܝܼܒܼܘܼܬܹܗ ܀</l>
                <l n="105">:ܐܲܝܟ ܩܹܒܼܘܿܬܼܵܐ ܗܘ̤ܵܐ ܠܲܟܼܝܵܢܲܢ ܨܠܝܼܒܹܗ ܚܲܝܵܐ</l>
                <l n="106">ܘܒܹܗ ܐܸܬܼܦܲܠܲܛܢ ܡ̣ܢ ܡ̇ܡܘܿܠܵܐ ܕܵܓܼܙܵܪ ܕܝܼܢܵܐ ܀</l>
                <l n="107">:ܬܵܘ ܢܸܬܼܒܲܩܸܐ ܒܪܲܒܿܘܼܬܼ ܚܲܝܠܹ̈ܐ ܕܲܣܥ݂ܲܪ ܨܠܝܼܒܼܵܐ</l>
                <l n="108">ܕܐܲܝܟܲܢ ܐܲܩܢܝܼ ܣܲܒܼܪܵܬܐ ܠܐ̄ܢܵܫܵܐ ܒܝܲܕܼ ܓܸܠܝܵܢܹܗ ܀</l>
                <l n="109">:ܒܪܸܒܿܘܿ ܒܝܼ̈ܫܵܢ ܢܦ݂ܲܠ ܗ̄ܘ̣ܵܐ ܓܸܢܣܵܐ ܕܲܒܼܢܲܝ̈ܢܵܫܵܐ</l>
                <l n="110">:ܘܲܡܢܲܟܼܪܲܝ ܗ̄ܘ̣ܵܐ ܡ̣ܢ ܦܘܼܠܚܵܢܵܐ ܐܲܠܵܗܵܝܵܐ</l>
                <l n="111">:ܓܠܝܼܙܝܼܢ ܗ̄ܘ̣ܵܘ ܓܹܝܪ ܡ̣ܢ ܝܼܕܲܥܬܼܵܐ ܕܫܸܡ ܒܵܪܘܿܝܵܐ</l>
                <l n="112">ܘܡܸܛܠܵܗܵܕܹܐ ܝܲܠܸܦܘ ܫܘܼܒܼܚܹܗ ܒܲܥ̇ܒܼܵܕܼ ܐܝܼܕܼܵܘ̈ܗܝ ܀</l>
                <l n="113">:ܫܲܡܸܫܘ ܘܲܣܓܸܕܼܘ ܩܕܼܵܡ ܒܸܪ̈ܝܵܬܼܵܐ ܐ̄ܢܵܫܵܐ ܒܛܘܼܥܝܲܝ</l>
                <l n="114">ܘܠܵܐ ܐܸܬܼܒܲܝܲܢܘ ܒܗܵܘ̇ ܒܵܪܘܿܝܵܐ ܕܐܲܬܼܩܸܢ ܐܸܢܹܝܢ ܀</l>
                <l n="115">:ܦܠܲܚ̣ܘ ܠܲܓܼܝܼܦܹ̈ܐ ܘܝܲܩܲܪܘ ܨܲܠܡܹ̈ܐ ܕܲܕܼܠܵܐ ܪܓܸܫܬܵܐ</l>
                <l n="116">ܘܲܛܠ݂ܲܡܘ ܫܘܼܒܼܚܹܗ ܕܗܵܘ̇ ܥܵܒܲ݁ܘܿܕܵܐ ܕܲܒܼܪܵܐ ܐܸܢܘܿܢ ܀</l>
                <l n="117">:ܕܲܝܘܹ̈ܐ ܟܠܗܘܿܢ ܡܸܫܬܿܒܿܚܝܼܢ ܗ̄ܘ̣ܵܘ ܡ̣ܢ ܟܵܦܘܿܪܹ̈ܐ</l>
                <l n="118">ܘܡܸܬܼܝܲܩܪܝܼܢ ܗ̄ܘ̣ܵܘ ܡ̣ܢ ܛܵܥܲܝ̈ܐ ܐܲܝܟ ܐܲܠܵܗܵܐ ܀</l>
                <l n="119">:ܒܲܛܝܼܠܵܐ ܗ̄ܘ̣ܵܬܼ ܐܵܦ ܬܸܫܒܿܘܿܚܬܹܿܗ ܕܐܲܠܵܗ ܟܠܵܐ</l>
                <l n="120">ܡ̣ܢ ܦܘܼܡܲܝ̈ܗܘܿܢ ܘܠܸܫܵܢܲܝ̈ܗܘܿܢ ܕܲܒܼܢܲܝ̈ܢܵܫܵܐ ܀</l>
                <l n="121">:ܥܡܝܼܠܝܼܢ ܗ̄ܘ̣ܵܘ ܓܹܝܪ ܠܸܫܵܢܲܝ̈ܗܘܿܢ ܒܲܣܪ̈ܝܼܩܵܬܼܵܐ</l>
                <l n="122">ܒܫܘܼܒܼܚܵܐ ܕܫܹܐܕܹ̈ܐ ܘܲܒܼܫܘܼܠܵܣܵܐ ܕܕܲܝܘܹ̈ܐ ܛܲܡܐܹ̈ܐ ܀</l>
                <l n="123">:ܠܵܐ ܣܸܦܩܲܬ̤ ܠܗܘܿܢ ܠܲܡܝܲܩܵܪܘܼ ܠܫܹܐܕܹ̈ܐ ܛܪ̈ܘܼܢܹܗ</l>
                <l n="124">ܒܕܸܡ ܚܲܝ̈ܘܵܬܼܵܐ ܘܲܒܼܩܘܼܪ̈ܒܵܢܹܐ ܕܡ̣ܢ ܙܲܪ̈ܥܘܿܢܹܐ ܀</l>
                <l n="125">:ܐܸܠܵܐ ܒܗܵܕܹܐ ܟܠܵܗ̇ ܪܸܓܼܬܼܵܐ ܐܸܫܬܲܝܚܲܢܘ ܗ̄ܘ̣ܵܘ</l>
                <l n="126">ܕܲܒܼܕܸܡ ܒܢܲܝ̈ܗܘܿܢ ܡܪܲܥܹܝܢ ܗ̄ܘ̣ܵܘ ܠܗܘܿܢ ܠܩܵܛ̇ܠܲܝ̈ ܐ̄ܢܵܫܵܐ ܀</l>
                <l n="127">:ܒܸܗܬܿܬܼܵܐ ܦܠܲܚ̣ܘ ܐ̄ܢܵܫܵܐ ܟܬܼܝܼܫܹ̈ܐ ܠܫܹܐܕܹ̈ܐ ܒܝܼܫܹ̈ܐ</l>
                <l n="128">ܘܒܲܕܼܡ̇ܐ ܕܲܟܼܝܵܐ ܡܢܝܼܚܝܼܢ ܗ̄ܘ̣ܵܘ ܠܗܘܿܢ ܠܨܲܗܝܲܝ̈ ܠܲܕܼܡ̇ܐ ܀</l>
                <l n="129">:ܒܗܵܕܹܐ ܗܵܘܬܼܵܐ ܕܥܘܼܡܩܵܐ ܕܥܵܘ̣ܠܵܐ ܪܡܸܐ ܗ̄ܘ̣ܵܐ ܓܸܢܣܲܢ</l>
                <l n="130">ܘܕܼܵܝ̇ܫܝܼܢ ܗ̄ܘ̣ܵܘ ܠܹܗ ܒܡܵܪܘܿܕܼܘܼܬܼܗܘܿܢ ܕܲܝܘܹ̈ܐ ܚܲܪ̈ܡܹܐ ܀</l>
                <l n="131">:ܦܣܝܼܩ ܗ̄ܘ̣ܵܐ ܣܲܒܼܪܹܗ ܕܲܟܼܝܵܢ ܐ̄ܢܵܫܵܐ ܡ̣ܢ ܛܵܒܼܵܬܼ̈ܐ</l>
                <l n="132">ܘܒܲܦܣܵܩ ܣܲܒܼܪܵ ܦܠ݂ܲܚ ܥܲܒܼܕܼܿܘܼܬܼܵܐܠ ܠܲܪ̈ܓܼܝܼܓܼܵܬܹܗ ܀</l>
                <l n="133">ܡܸܛܠ ܗܵܕܹܐ ܐܲܪܦܝܼ ܐܸܢܘܿܢ ܗܵܘ̇ ܝܵ̇ܕܲܥ ܟܠ: </l>

                <pb ed="http://syriaca.org/bibl/1765" n="118"/>
                <l n="134">ܘܐܲܫܠܸܡ ܐܸܢܘܿܢ ܠܲܪ̈ܓܼܝܼܓܼܵܬܼܵܐ ܕܒܸܕܼܝܵܐ ܕܠܸܒܿܗܘܿܢ ܀</l>
                <l n="135">:ܛܲܢܸܦܘ ܘܐܲܣܠܝܼܘ ܒܲܪ݁ܓܼܝܼܓܼܵܗܘܿܢ ܐܵܦ ܦܲܓܼܪ̈ܲܝܗܘܿܢ</l>
                <l n="136">ܘܲܠܒܸܫ̣ܘ ܒܸܣܬܿܬܼܵܐ ܡ̣ܢ ܗܘܼܦܵܟܼܵܐ ܕܙܲܠܝܼܠܘܼܬܼܗܘܿܢ ܀</l>
                <l n="137">:ܒܐ̄ܪܵܙܵܐ ܕܫܹܐܕܹ̈ܐ ܚܲܒܸܿܠܘ ܛܲܟܼܣܵܐ ܕܣܝܼܡ ܒܲܟܼܝܵܢܵܐ</l>
                <l n="138">ܘܲܗܦܝܼܟܼܵܐܝܼܬܼ ܐܸܫܬܵܘܬܵܦܘ ܗ̄ܘ̣ܵܘ ܐܲܝܟ ܚܲܝ̈ܘܵܬܼܵܐ ܀</l>
                <l n="139">:ܕܸܟܼܪܵܐ ܘܢܸܩܒܿܬܼܵܐ ܛܲܢܸܦܘ ܥܲܪܣܵܐ ܕܫܵܘܬܵܦܘܼܬܼܵܐ</l>
                <l n="140">ܒܝܲܕܼ ܒܘܼܠܒܵܠܵܐ ܘܲܒܼܫܘܼܚܵܛܵܐ ܕܥܲܡ ܣܲܓܿܝܼ̈ܠܹܐ ܀</l>
                <l n="141">:ܦܠܲܚ̣ܘ ܗ̄ܘ̣ܵܘ ܓܵܘܪܵܐ ܐܵܦ ܙܵܢܝܘܼܬܼܵܐ ܠܒܲܪ ܡ̣ܢ ܛܲܟܼܣܵܐ</l>
                <l n="142">ܒܲܫܟܼܝܼܪܘܼܬܼܵܐ ܘܙܲܠܝܼܠܘܼܬܼܵܐ ܕܲܕܼܠܵܐ ܢܵܡܘܿܣ ܀</l>
                <l n="143">:ܟܠܗܹܝܢ ܒܐ̄ܪܵܙܵܐ ܕܫܹܐܕܹ̈ܐ ܓܡ݂ܲܪܘ ܪ̈ܲܫܝܼܥܹܐ</l>
                <l n="144">ܘܲܚܫܸ݂ܟ ܡܸܢܗܘܿܢ ܢܘܼܗܪܵܐ ܒܲܒܵܐ ܕܲܡܠܝܼܠܵܘܼܬܼܵܐ ܀</l>
                <l n="145">:ܐܸܬܼܡܠܝܼܘ ܫܘܼܩܹ̈ܐ ܘܲܡܕܼܝܼ̈ܢܵܬܼܵܐ ܡܲܕܼܒܿܚܹ̈ܐ ܛܲܡ̈ܠܹܐ</l>
                <l n="146">ܘܲܒܼܟܼܠ ܒܵܬܿܝܼ̈ܢ ܐܲܬܼܩܸܢܘ ܓܠܝܼܦܹ̈ܐ ܘܲܣܕ݂ܲܪܘ ܨܲܠܡܹ̈ܐ ܀</l>
                <l n="147">:ܕܠܵܐ ܡܼܢܝܵܢܵܐ ܗܘ̤ܵܘ ܐܲܠܵܗܹ̈ܐ ܕܣܵܓܼ̇ܕܿܝܼܢ ܗ̄ܘ̣ܵܘ ܠܗܘܿܢ</l>
                <l n="148">ܘܲܕܼܠܵܐ ܛܲܟܼܣܵܐ ܐܲܠܵܗ̈ܬܼܵܐ ܕܡܸܬܼܦܵܠ̈ܚܵܢ ܗ̣̄ܘܲܝ̈ ܀</l>
                <l n="149">:ܣܸܕܼܩܵܐ ܪܲܒܵܐ ܗܘ̤ܵܐ ܒܹܝܬܼ ܟܘܼܡܪܹ̈ܐ ܠܟܼܘܼܡܪܹ̈ܐ ܐ̄ܚܪ̈ܢܹܐ</l>
                <l n="150">ܘܟܼܠܢܵܫ ܒܕܼܝܼܠܹܗ ܐܲܚܸܒܼ ܛܘܼܥܝܲܝ ܒܒܼܝܼܫܘܼܬܼ ܝܲܨܪܹܗ ܀</l>
                <l n="151">:ܣܓܼܝܼܘ ܚܸܪ̈ܝܵܢܹܐ ܐܵܦ ܦܘܼܠܵܓܼ̈ܐ ܒܲܝܢܵܬܼ ܥܲܡܡܹ̈ܐ</l>
                <l n="152">ܘܲܥܫܸ݂ܢܘ ܩܪ̈ܵܒܹܐ ܕܠܵܐ ܡܸܢܝܵܢܵܐ ܠܟܼܠܗܘܿܢ ܕܵܪܹ̈ܐ ܀</l>
                <l n="153">:ܡ̣ܢ ܒܝܼܫܘܼܬܼܵܐ ܕܫܹܐܕܹ̈ܐ ܚܲܪ̈ܡܹܐ ܒܝܼ̈ܫܵܬܼܵܐ</l>
                <l n="154">ܘܲܗܘ̤ܵܘ ܚܲܪ̈ܡܹܐ ܠܡܹܐܫܲܕܼ ܠܲܕܼܡ̇ܐ ܕܲܟܼܢܵܘܵܬܼ̈ܗܘܿܢ ܀</l>
                <l n="155">:ܠܵܐ ܡܸܬܼܡܲܠܠܵܐ ܚܛܝܼܬܼܵܐ ܕܲܣܥ݂ܲܪ ܥܵܠܡܵܐ ܡ̣ܢ ܩܕܼܝܼܡ</l>
                <l n="156">ܘܠܵܐ ܡܸܬܼܦܲܫܲܩ ܪܘܼܫܥܵܐ ܕܲܦܠܲܚ̣ ܒܟܼܠܗܘܿܢ ܙܲܒܼܢܹ̈ܐ ܀</l>
                <l n="157">:ܙܥܘܿܪܝܵܐ ܗ̄ܝܼ ܡܸܠܬܼܵܐ ܕܬܹܐܡܲܪ ܙܢܲܝ̈ܵܐ ܕܥܵܘ̣ܠܵܐ ܕܲܣܥ݂ܲܪܘ</l>
                <l n="158">ܐ̄ܢܵܫܵܐ ܟܠܗܘܿܢ ܩܕܼܵܡ ܡܹܐܬܼܝܼܬܹܗ ܕܡܲܠܟܵܐ ܨܠܝܼܒܼܵܐ ܀</l>
                <l n="159">:ܗܵܠܹܝܢ ܟܠܗܹܝܢ ܒܲܛܸܠ ܨܠܝܼܒܼܵܐ ܒܝܲܕܼ ܓܸܠܝܵܢܹܗ</l>
                <l n="160">ܡ̣ܢ ܓܵܘ ܥܲܡܵܐ ܐܵܦ ܡ̣ܢ ܥܲܡܡܹ̈ܐ ܕܲܒܼܥܵܡܲܪܬܵܐ ܀</l>
                <l n="161">:ܥܲܡܡܹ̈ܐ ܟܠܗܘܿܢ ܗܵܐ ܣܵܓܼ̇ܕܿܝܼܢ ܠܹܗ ܒܲܚܕܼܵܐ ܫܲܘܝܘܼ</l>
                <l n="162">ܠܚܲܕܼ ܐܵܠܵܗܵܐ ܕܐܲܦܢܝܼ ܐܸܢܘܿܢ ܒܓܲܒܼܪܵܐ ܨܠܝܼܒܼܵܐ ܀</l>
                <l n="163">:ܘܟܼܵܦ̇ܪܝܼܢ ܟܠܗܘܿܢ ܒܫܸܡ ܐܲܠܵܗܹ̈ܐ ܕܐܲܦܲܬ̤ ܛܘܼܥܲܝܲܝ</l>
                <l n="164">ܘܡ̇ܘܕܹܿܝܢ ܒܝܼܫܘܿܥ ܕܐܲܚܝܼ ܐܸܢܘܿܢ ܒܚܹܝܠ ܙܵܟܼܘܼܬܹܗ ܀</l>
                <l n="165">:ܘܩܵܥܹ̇ܝܢ ܟܠܗܘܿܢ ܚܕܼܵܐ ܬܵܘܕܿܝܼܬܼܵܐ ܒܠܸܫܢܲܝ̈ܗܘܿܢ</l>
                <l n="166">ܠܗܵܘ̇ ܕܒܲܨܠܝܼܒܹܗ ܐܲܡܠܸܟ ܫܲܝܢܵܐ ܒܪܵܘܡ̇ܐ ܘܥܘܼܡܩܵܐ ܀</l>
                <l n="167">:ܐܹܝܘ ܠܲܨܠܝܼܒܼܵܐ ܕܒܲܙܩܝܼܦܘܼܬܹܗ ܩܲܛܝܼܠܹܗ ܠܡܵܘܬܵܐ</l>
                <l n="168">ܘܣܲܒܲܪ ܫܠܵܡܵܐ ܠܟܼܠ ܪ̈ܲܚܝܼܩܹܐ ܘܲܠܩܲܪ̈ܝܼܒܹܐ ܀</l>
                <l n="169">:ܗܘ̤ܝܘܼ ܫܲܝܢܲܢ ܕܲܥܒ݂ܲܕܼ ܬܲܪܬܹܿܝܢ ܒܲܚܕܼܵܐ ܫܲܘܝܘܼ</l>
                <l n="170">ܘܲܫܪ̣ܵܐ ܣܝܵܓܼܵܐ ܗܵܘ̇ ܕܩܵܐܹ̇ܡ ܗ̄ܘ̣ܵܐ ܒܐܲܦܲܝ̈ ܐ̄ܢܵܫܵܐ ܀ </l>

                <pb ed="http://syriaca.org/bibl/1765" n="119"/>
                <l n="171">:ܠܟܼܠ ܢܵܡܘܿܣܝܼ̈ܢ ܒܚܲܕܼ ܦܘܼܩ̈ܕܵܢܵܘܗܝ ܒܲܛܸܠ ܐܸܢܘܿܢ</l>
                <l n="172">ܘܪܲܥܝܼ ܠܟܼܠܵܐ ܒܕܸܒܼܚܵܐ ܕܦܲܓܼܪܹܗ ܥܲܡ ܐܲܠܵܗܵܐ ܀</l>
                <l n="173">:ܐܹܝܘ ܠܲܨܠܝܼܒܼܵܐ ܕܲܒܼܓܸܠܝܵܢܹܗ ܚ̣ܝܵܘ ܡ̇ܝܘܿܬܹ̈ܐ</l>
                <l n="174">ܘܒܹܗ ܐܸܫܬܲܝܲܢܘ ܪ̈ܘܼܚܵܢܵܝܹܐ ܘܦܲܓܼܪ̈ܵܢܵܝܹܐ ܀</l>
                <l n="175">:ܐܹܝܘ ܠܲܨܠܝܼܒܼܵܐ ܕܫܲܚܠܸܦ ܘܒܲܛܸܠ ܟܠ ܓܘܼܕܵܦܝܼ̈ܢ</l>
                <l n="176">ܘܲܥܩܲܪ ܛܘܼܥܝܲܝ ܡ̣ܢ ܥܲܡܵܐ ܘܥܲܡܡܹ̈ܐ ܥܘܼܪ̈ܠܹܐ ܀</l>
                <l n="177">:ܐܹܝܘ ܠܲܨܠܝܼܒܼܵܐ ܕܫܲܚܠܸܦ ܘܒܲܛܸܠ ܟܠ ܓܘܼܕܵܦܝܼ̈ܢ</l>
                <l n="178">ܘܲܥܩ݂ܲܪ ܛܘܼܥܝܲܝ ܡ̣ܢ ܓܵܘ ܥܲܡܵܐ ܘܥܲܡܡܹ̈ܐ ܥܘܼܪ̈ܠܹܐ ܀</l>
                <l n="179">:ܐܹܝܘ ܠܲܨܠܝܼܒܼܵܐ ܕܐܲܫܘܝܼ ܠܛܘܿܗܡ̇ܐ ܕܓܼܢܣܵܐ ܕܐ̄ܢܵܫܵܐ</l>
                <l n="180">ܕܡ̣ܢ ܓܵܘ ܐܲܪܥܵܐ ܢܸܗܘܘܿܢ ܝܵܪ̈ܵܬܹܿܐ ܒܡܲܠܟܿܘܼܬܼ ܪܵܘܡܵܐ ܀</l>
                <l n="181">:ܗܵܢܵܘ̇ ܨܠܝܼܒܼܵܐ ܕܐܲܫܝܼܓܼ ܒܪܝܼܬܼܵܐ ܡ̣ܢ ܙܲܦܪܘܼܬܼܵܐ</l>
                <l n="182">ܘܟܲܦܲܪ ܡܸܢܵܗ̇ ܪܹܝܚܵܐ ܣܲܢܝܵܐ ܕܲܫܟܼܝܼܪ̈ܵܬܼܵܐ ܀</l>
                <l n="183">:ܗܵܢܵܘ ܨܠܝܼܒܼܵܐ ܕܒܹܗ ܐܸܬܼܟܲܢܲܫ ܛܘܿܗܡ̇ܐ ܕܐ̄ܢܵܫܵܐ</l>
                <l n="184">ܠܲܚܕܼܵܐ ܥܹܕܿܬܵܐ ܠܡܹܐܢܵܐ ܕܫܲܝܢܵܐ ܕܚܲܕܼ ܐܲܠܵܗܵܐ ܀</l>
                <l n="185">:ܘܐܸܢ ܨܵܒܹ̇ܐ ܐܲܢ̄ܬܿ ܠܡܹܐܠܲܦ ܚܲܝܠܹܗ ܕܓܲܒܼܪܵܐ ܨܠܝܼܒܼܵܐ</l>
                <l n="186">ܚܘܼܪ ܒܪܸܥܝܵܢܵܟ ܕܠܲܐܝܟܵܐ ܡܸܬܼܚܲܬ̤ ܟܵܪܘܿܙܘܼܬܹܗ ܀</l>
                <l n="187">:ܚܙܝܼ ܠܲܡ ܒܡܲܕܼܢܚܵܐ ܐܲܝܟܲܢ ܫܲܡܲܪ ܚܹܝܠ ܙܲܠܝܼܩܵܘ̈ܗܝ</l>
                <l n="188">ܘܢܸܗܪܲܬ̤ ܦܵܪܹܣ ܕܚܸܫܘܿܟܼܵܐ ܗ̄ܘ̣ܵܬܼ ܒܲܦܬܲܟܼܪܘܼܬܼܵܐ ܀</l>
                <l n="189">:ܢܸܬܼܥܲܠܸܐ ܕܹܝܢ ܪܸܥܝܵܢ ܠܐܲܦܲܝ̈ ܡܲܥܪܒܼܵܐ</l>
                <l n="190">ܘܲܚܙܝܼ ܬܲܡ̇ܢ ܪܲܒܿܘܼܬܼ ܚܲܝܠܹܗ ܒܝܲܕܼ ܣܵܓܼ̇ܘܿܕܼܵܘ̈ܗܝ ܀</l>
                <l n="191">:ܟܠܗܘܿܢ ܡܲܠ̈ܟܹܿܐ ܘܲܩܪ݁ܵܒܼܬܼܵܢܹܐ ܟܕܲܢ ܒܲܡܨܝܼܕܲܬܹܿܗ</l>
                <l n="192">ܘܫܲܪܲܪ ܐܸܢܘܿܢ ܥܲܠ ܫܲܬܼܐܸܣܬܼܵܐ ܕܗܲܝܡܵܢܘܼܬܹܗ ܀</l>
                <l n="193">:ܚܘܼܪ ܒܚܘܼܫܵܒܲܝ̈ܟ ܥܕܲܡ̇ܐ ܠܬܲܝܡܢܵܐ ܘܐܸܬܼܒܲܩܵܐ ܒܵܗ̇</l>
                <l n="194">ܕܡ̇ܢܵܐ ܫܲܡܠܝܼ ܨܠܝܼܒܼܵܐ ܒܕܸܢܚܹܗ ܨܹܝܕܼ ܥܵܡܘܿܪܹ̈ܝܗ̇ ܀</l>
                <l n="195">:ܣܲܩ ܒܝܼܕܲܥܬܼܵܟ ܐܵܦ ܠܲܦܢܝܼܬܼܵܐ ܕܓܲܪܒܿܝܵܐ ܟܠܵܗ̇</l>
                <l n="196">ܘܲܚܙܝܼ ܚܲܝܠܵܐ ܕܫܸܡ ܙܵܟܼܘܼܬܹܗ ܕܓܲܒܼܪܵܐ ܙܩܝܼܦܵܐ ܀</l>
                <l n="197">:ܚܘܼܪ ܘܐܸܬܿܕܲܡܲܪ ܒܟܼܠ ܝܘܼܠܦܵܬܝܼ̈ܢ ܕܲܗܘ̤ܵܘ ܒܐܲܪܥܵܐ</l>
                <l n="198">ܕܐܲܝܟܲܢ ܓܲܡܲܪ ܘܛܲܠܸܩ ܐܸܢܘܿܢ ܓܲܒܼܪܵܐ ܨܠܝܼܒܼܵܐ ܀</l>
                <l n="199">:ܡ̣ܢ ܙܲܠܝܼܩܹ̈ܐ ܕܢܝܼܩܹ̈ܐ ܕܢܝܼܫܹܗ ܚܲܝܵܐ ܢܦ݂ܲܠ ܕܸܚ̈ܠܵܬܼܵܐ</l>
                <l n="200">ܘܲܥܪ݂ܲܩܘ ܫܹ̈ܐܕܹܐ ܙܲܒܼܗܸܬܼܘ ܘܲܒܼܛܸܠܘ ܡܫܲܡܫܵܢܲܝ̈ܗܘܿܢ ܀</l>
                <l n="201">:ܐܲܪܒܿܥܵܐ ܐܲܠܦܹ̈ܐ ܫ̈ܢܲܝܵܐ ܐܸܚܕܲܬ̤ ܟܲܠܕܼܵܝܘܼܬܼܵܐ</l>
                <l n="202">ܘܕܲܬܼܫܲܥܒܸܿܕܼ ܟܠ ܨܹܝܕܼ ܝܘܼܠܦܵܢܵܗ̇ ܠܵܐ ܐܸܬܼܡܲܨܝܲܬ̤ ܀</l>
                <l n="203">:ܘܟܲܕܼ ܛܵܒܼ ܐܸܚܕܲܬ̤ ܢܘܼܡܹܗ ܒܐܲܪܥܵܐ ܒܥܲܬܿܝܼܩܬܼܵܗ̇</l>
                <l n="204">ܨܠܝܼܒܼܵܐ ܒܕܸܢܚܹܗ ܥܲܩܪܵܗ̇ ܘܲܫܕܵܗ̇ ܘܦܲܪܣܝܼ ܙܹܐܦܵܗ̇ ܀</l>
                <l n="205">:ܐܵܠܹܦ ܗܵܟܹܝܠ ܥܲܡ ܚܲܡܸܫܡܠܵܐ ܫܲܢܝܵ̈ܐ ܐܸܚܲܕܼ</l>
                <l n="206">ܐܵܜ ܢܵܡܘܿܣܵܐ ܕܡܘܼܫܹܐ ܒܘܼܟܼܪܵܐ ܕܲܢܒܼܝܼܘܼܬܼܵܐ ܀</l>
                <l n="207">:ܘܟܲܕܼ ܛܵܒܼ ܢܒܼܝܹ̈ܐ ܘܟܼܵܗܢܹ̈ܐ ܘܡܲܠ̈ܟܹܿܐ ܗܘ̤ܵܘ ܟܵܪ̈ܘܿܙܵܘܗܝ</l>
                <l n="208">ܚܲܕܼ ܡ̣ܢ ܥܲܡܡܹ̈ܐ ܠܵܐ ܦܢ̣ܵܐ ܘܐܸܬܼܵܐ ܨܹܝܕܼ ܝܘܼܠܦܵܢܹܗ ܀</l>
                <l n="209">:ܐܵܠܹܦ ܫ̈ܢܲܝܵܐ ܗܵܐ ܡ̣ܢ ܕܫܲܪܝܲܬ̤ ܐܵܦ ܡܓܼܘܼܫܘܼܬܼܵܐ</l>
                <l n="210">ܘܐܸܚܕܲܬ̤ ܢܘܼܡܹܐ ܕܲܫܓܼܝܼܫܘܼܬܵܗ̇ ܒܹܝܬܼ ܣܲܓܿܝܼ̈ܠܹܐ ܀ </l>

                <pb ed="http://syriaca.org/bibl/1765" n="120"/>
                <l n="211">:ܠܵܐ ܓܹܝܪ ܣܸܦܩܲܬ̤ ܟܲܕܼ ܛܵܒܼ ܡܲܠ̈ܟܹܿܐ ܩܵܡ̣ܘ ܒܥܘܼܕܼܪܵܢܵܗ̇</l>
                <l n="212">ܥܲܡ ܕܲܝܵܢܹ̈ܐ ܕܣܲܝܥܘܼܗ̇ ܒܪܘܼܓܼܙܵܐ ܕܠܘܼܚܵܡܲܝ̈ܗܘܿܢ ܀</l>
                <l n="213">:ܒܫܸܢ̈ܕܹܿܐ ܕܚܝܼܠܹ̈ܐ ܘܡ̇ܘ̈ܬܹܿܐ ܩ̈ܫܲܝܵܐ ܩܛܲܠ̣ܘ ܟܠ ܡܘܼܫ̈ܚܵܢ</l>
                <l n="214">ܘܠܵܐ ܐܸܫܟܲܚܘ ܗ̄ܘ̣ܵܘ ܕܢܲܦܢܘܿܢ ܚܲܕܼ ܐ̄ܢܵܫ ܨܹܝܕܼ ܝܘܼܠܦܵܘܢܗܘܿܢ ܀</l>
                <l n="215">:ܘܟܲܕܼ ܛܵܒܼ ܐܲܡ̣ܪܵܚܘ ܘܐܲܩܪܸܒܼܘ ܠܘܼܩܒܲܠ ܥܲܡܹܗ ܕܝܼܫܘܿܥ</l>
                <l n="216">ܗܦܲܟܼܘ ܡ̣ܢ ܕܝܼܠܗܘܿܢ ܕܠܵܐ ܡܸܢܝܵܢܵܐ ܘܗܲܝܡܸܢܘ ܒܝܼܫܘܿܥ ܀</l>
                <l n="217">:ܛܥܸܡ̣ܘ ܡ̣ܢ ܥܹܕܲܬܵܐ ܢܸܒܼܥܵܐ ܚܲܠܝܵܐ ܕܡܲܥܡܘܿܕܼܝܼܬܼܵܐ</l>
                <l n="218">ܘܲܗܘ̤ܵܘ ܣܢܹܐܓܼܪܹ̈ܐ ܚܠܵܦ ܬܸܘܕܿܝܼܬܼܵܐ ܕܗܲܝܡܵܢܘܼܬܲܢ ܀</l>
                <l n="219">:ܚܵܒܼ݂ܘ ܫܸܢܕܲܝ̈ܗܘܿܢ ܕܐ̄ܢܵܫܵܐ ܚܲܪ̈ܡܹܐ ܠܗܝܼܩܲܝ̈ ܠܲܕܼܡ̇ܐ</l>
                <l n="220">ܘܲܣܓܼܝܼܘ ܝܲܠܕܹܿܝ̈ܗ̇ ܕܥܹܕܲܬܼ ܩܘܼܕܼܫܵܐ ܕܠܵܐ ܡܸܢܝܵܢܵܐ ܀</l>
                <l n="221">:ܛܘܼܥܝܲܝ ܟܠܵܗ̇ ܕܲܡܓܼܘܼܫܘܼܬܼܵܐ ܗܵܟܲܢ ܐܸܚܕܲܬ̤</l>
                <l n="222">ܒܫܲܠܝܼܛܵܢܹ̈ܐ ܘܡܲܠ̈ܟܹܿܐ ܩ̈ܫܲܝܵܐ ܕܲܢܒܲܥ̣ܘ ܡܸܢܵܗ̇ ܀</l>
                <l n="223">:ܨܠܝܼܒܼܵܐ ܗܵܟܹܝܠ ܝܲܬܼܝܼܪ ܚܲܣܝܼܪ ܚܲܡܸܫܡܠܵܐ ܫܢܝܼ̈ܢ</l>
                <l n="224">ܠܟܼܠܗܘܿܢ ܥܲܡܡܹ̈ܐ ܩܲܪܸܒܼ ܐܸܢܘܿܢ ܠܘܵܬܼ ܝܘܼܦܵܢܹܗ ܀</l>
                <l n="225">:ܒܲܛܸܠ ܚܲܝܠܹܗ ܠܟܲܠܕܵܝܘܼܬܼܵܐ ܢܸܒܼܥܵܐ</l>
                <l n="226">ܘܦܲܪܣܝܼ ܪܘܼܫܥܵܐ ܕܕܲܓܵܠܘܼܬܼܵܗ̇ ܠܥܹܝܢ ܚܲܙܵܝܹ̈ܐ ܀</l>
                <l n="227">:ܡܕܲܝܼܢܲܬܼ ܨܸܗܝܘܿܢ ܕܠܵܐ ܩܲܒܸܿܠܬܹܗ ܣܲܚܦܵܗ̇ ܒܐܲܪܥܵܐ</l>
                <l n="228">ܘܒܲܛܸܠ ܡܸܢܵܗ̇ ܢܒܼܝܼܵܐ ܘܟܼܵܗܢܵܐ ܘܲܡܕܲܒܿܪܵܢܵܐ ܀</l>
                <l n="229">:ܣܲܬܼܪܹܗ ܠܗܲܝܟܿܠܵܐ ܕܒܹܝܬܼ ܙܵܩܘܿܦܹ̈ܐ ܥܲܡܵܐ ܦܲܩܪܵܐ</l>
                <l n="230">ܘܐܲܩܝܼܡ ܚܠܵܦܵܘܗܝ ܗܲܝܟܲܠܹ̈ܐ ܕܝܼܠܹܗ ܒܟܼܠ ܐܲܬܼܪ̈ܵܘܵܢ ܀</l>
                <l n="231">:ܫܪ̣ܵܐ ܠܢܵܡܘܿܣܵܐ ܩܢܸܐ ܙܘܼܗܵܪܹ̈ܐ ܦܲܓܼܪ̈ܵܢܵܝܹܐ</l>
                <l n="232">ܘܕܲܪܸܫ ܐܸܢܘܿܢ ܠܫܲܒܼܪ̈ܲܝ ܠܸܒܵܐ ܒܚܹܝܠ ܚܸܟܼܡܵܬܹ̈ܗ ܀</l>
                <l n="233">:ܐܲܫܠܝܼ ܪܸ̈ܛܢܹܐ ܕܲܡܓܼܘܼܫܘܼܬܼܵܐ ܒܸܕܼܝܵܐ ܕܛܘܼܥܝܲܝ</l>
                <l n="234">ܘܲܥܩ݂ܲܪ ܡܲܕܼܒܿܚܹ̈ܐ ܕܲܒܲܢܵܬ̤ ܛܘܼܥܝܲܝ ܠܐܵܟܹ̇ܠܩܲܪܨܵܐ ܀</l>
                <l n="235">ܕܲܟܿܝܼ ܠܐܵܐܲܪ ܡ̣ܢ ܬܸܢܵܢܵܐ ܟܡܝܼܪܵܐ ܕܼܕܸܒܼܚܹ̈ܐ ܀</l>
                <l n="236">ܘܫܲܦܝܼ ܡܲܝ̈ܵܐ ܡ̣ܢ ܣܘܼܚܵܝܵܐ ܕܲܒܼܫܸܡ ܫܹܐܕܹ̈ܐ ܀</l>
                <l n="237">:ܚܵܘܝܼ ܐܸܢܘܿܢ ܠܲܒܼܢܲܝ̈ ܚܸܫܟܵܐ ܫܪܵܪܵܐ ܓܲܠܝܵܐ</l>
                <l n="238">ܘܕܲܪܲܫ ܐܸܢܘܿܢ ܒܢܘܼܗܪܵܐ ܫܒܼܝܼܚܵܐ ܕܟܼܵܪܘܿܙܘܼܬܹܗ ܀</l>
                <l n="239">:ܬܘܼܩܦܵܐ ܕܚܲܝܠܹܗ ܚܵܘܝܼ ܒܕܸܢܚܹܗ ܠܦܘܼܪܩܵܢ ܚܲܝܲܝܹ̈ܢ</l>
                <l n="240">ܘܒܲܨܠܝܼܒܼܘܼܬܹ̈ ܡ̣ܠܵܗ̇ ܠܲܒܼܪܝܼܬܼܵܐ ܫܸܡ ܙܵܟܼܘܼܬܹܗ ܀</l>
                <l n="241">ܨܠܝܼܒܼܵܐ ܕܲܗܘ̤ܵܐ ܠܵܘܛܬܼܵܐ ܠܐ̄ܢܵܫܵܐ ܒܲܓܼܙܵܪ ܕܝܼܢܹܗ ܀</l>
                <l n="242">ܩܢ̣ܵܐ ܫܘܼܚܠܵܦܵܐ ܘܚܲܪܲܪ ܐ̄ܢܵܫܵܐ ܡ̣ܢ ܠܵܘ̈ܛܵܬܼܵܐ ܀</l>
                <l n="243">:ܨܠܝܼܒܼܵܐ ܕܲܚܫܝܼܒܼ ܚܸܣܕܵܐ ܠܥܲܡܡܹ̈ܐ ܘܠܲܝܗܘܼܕܵܝܹ̈ܐ</l>
                <l n="244">ܒܲܛܸܠ ܚܸܣܕܵܐ ܘܲܓܼܙܵܪ ܕܝܼܢܵܐ ܡ̣ܢ ܚܲܝܵܒܹ̈ܐ ܀ </l>

                <pb ed="http://syriaca.org/bibl/1765" n="121"/>
                <l n="245">:ܚܛܝܼܬܼܵܐ ܕܸܥܟܲܬ̤ ܘܡ̇ܘܬܵܐ ܐܸܫܬܿܪܝܼ ܒܓܲܒܼܪܵܐ ܙܩܝܼܦܵܐ</l>
                <l n="246">ܘܲܢܒܲܥ̣ܘ ܚܲܝܹ̈ܐ ܕܠܵܐ ܫܘܼܠܵܡܵܐ ܠܓܸܢܣܹܐ ܕܐܵܕܼܵܡ ܀</l>
                <l n="247">:ܓܢܘܿܢܵܐ ܕܪܵܘܡ̇ܐ ܦܬ݂ܲܚ ܒܲܨܠܝܼܒܹܗ ܚܲܬܼܢܵܐ ܕܪܵܘܡ̇ܐ</l>
                <l n="248">ܘܐܲܣܸܩ ܐܸܢܘܿܢ ܠܐܲܪ̈ܥܵܢܵܝܹܐ ܕܢܸܬܼܒܲܣܡܘܼܢ ܒܹܗ ܀</l>
                <l n="249">:ܒܪܝܼܬܼܵܐ ܟܠܵܗ̇ ܛܥܝܼܢܵܐ ܛܘܼܦܣܵܐ ܕܗܵܢܵܐ ܢܝܼܫܵܐ</l>
                <l n="250">ܘܡܲܚܵܘܝܵܐ ܠܹܗ ܠܢܝܼܫܵܐ ܕܝܼܠܹܗ ܐܲܝܟ ܕܲܒܼܨܸܒܥܵܐ ܀</l>
                <l n="251">:ܢܝܼܫܵܗ ܕܡ̇ܪܲܢ ܫܩܝܼܠܵܐ ܟܠܵܗ̇ ܘܲܡܙܲܝܚܵܐ ܠܹܗ</l>
                <l n="252">ܘܲܒܼܬܘܼܩܵܢܵܗ̇ ܛܥܝܼܢܵܐ ܐ̄ܪܵܙܵܐ ܘܛܘܼܦܣܵܐ ܕܫܘܼܒܼܚܹܗ ܀</l>
                <l n="253">:ܠܒܸܗܬܲܬܼ ܐܲܦܹ̈ܐ ܕܲܒܼܠܕܲܒܼܵܒܹ̈ܐ ܕܠܵܐ ܡܸܬܿܛܦܝܼܣܝܼܢ</l>
                <l n="254">ܘܲܠܚܲܕܼܘܼܬܼܵܐ ܕܟܼܠܗܘܿܢ ܝܲܠܕܹܿܝ̈ܗ̇ ܕܥܹܕܲܬܼ ܩܘܼܕܼܫܵܐ ܀</l>
                <l n="255">:ܥܵܠܡܵܐ ܟܠܹܗ ܒܝܲܕܼ ܐܸܣܟܹܿܡܵܘ̈ܗܝ ܛܥܝܼܢ ܙܵܟܼܘܼܬܹܗ</l>
                <l n="256">ܕܡܲܠܟܵܐ ܨܠܝܼܒܼܵܐ ܕܐܸܬܼܓܿܠܝܼ ܒܚܲܪܬܼܵܐ ܠܦܘܼܪܩܵܢ ܐ̄ܢܵܫܵܐ ܀</l>
                <l n="257">:ܡܚܲܙܲܩ ܥܵܠܡܵܐ ܒܛܘܼܦܣܵܐ ܕܝܼܠܹܗ ܒܝܲܕܼ ܦܸܢ̈ܝܵܬܹܗ</l>
                <l n="258">ܘܲܡܫܲܡܸܫ ܠܹܗ ܠܗܵܢܵܐ ܐ̄ܪܵܙܵܐ ܒܝܲܕܼ ܩܘܼܝܵܡܹܗ ܀</l>
                <l n="259">:ܒܲܕܼܡܘܼܬܼ ܨܠܝܼܒܼܵܐ ܕܠܲܐܪܒܿܥܵܐ ܓܲܒܹܿܗ ܡܪܲܟܲܒܼ ܛܘܼܦܣܹܗ</l>
                <l n="260">ܡܚܵܘܸܐ ܥܵܠܡܵܐ ܒܓܼܘܼܫܡܵܐ ܕܝܵܬܹܗ ܕܲܛܥܝܼܢ ܢܝܼܫܹܗ ܀</l>
                <l n="261">:ܒܐܲܪܒܿܥܵܐ ܐ̄ܣܛܘܼܟܼܣܝܼ̈ܢ ܒܲܕܼܡܘܼܬܼ ܨܠܝܼܒܼܵܐ ܩܵܝ̇ܡܵܐ ܫܲܢ̄ܬܵܐ</l>
                <l n="262">ܘܐܸܢ ܡܸܬܼܥܵܘܟܼܵܐ ܒܚܲܕܼ ܡ̣ܢ ܗܵܠܹܝܢ ܠܵܐ ܡܸܬܓܼܡܪܵܐ ܀</l>
                <l n="263">ܐܵܦ ܢܲܗܝܼܪܵܐ ܕܡܲܢܗܲܪ ܢܘܼܗܪܹܗ ܠܥܵܠܡܵܐ ܟܠܹܗ ܀</l>
                <l n="264">ܒܸܠܥܵܕܼ ܛܲܟܼܣܵܐ ܕܢܝܼܫܵܐ ܨܠܝܼܒܼܵܐ ܠܵܐ ܡܸܫܬܿܡܠܸܐ ܀</l>
                <l n="265">:ܒܝܲܕܼ ܡܲܣܲܩܬܵܐ ܘܲܒܼܡܲܚܬܿܬܵܐ ܕܕܲܪ̈ܓܹܐ ܕܝܼܠܹܗ</l>
                <l n="266">ܒܝܲܪ̈ܚܹܐ ܐܲܪܒܿܥܵܐܠ ܡܚܵܘܸܐ ܢܝܼܫܹܗ ܕܓܲܒܼܪܵܐ ܨܠܝܼܒܼܵܐ ܀</l>
                <l n="267">:ܒܥܸܣܪܝܼܢ ܘܐܲܪܒܿܥܵܐ ܒܹܗ ܒܲܚܙܝܼܪܵܢ ܠܘܼܩܒܲܠ ܟܵܢܘܿܢ</l>
                <l n="268">ܗܵܠܹܝܢ ܒܪܵܘܡ̇ܐ ܘܗܵܠܹܝܢ ܒܥܘܼܡܩܵܐ ܒܲܬܼܪܹܝܢ ܓܼܒܹ̈ܐ ܀</l>
                <l n="269">:ܒܥܸܣܪܝܼܢ ܘܐܲܪܒܿܥܵܐ ܒܐܵܕܼܵܪ ܝܲܪܚܵܐ ܠܘܼܩܒܲܠ ܐܝܼܠܘܿܠ</l>
                <l n="270">ܡܫܘܼܚܬܼܵܐ ܬܪܝܼܨܬܵܐ ܕܲܬܼܪܹܝܢ ܓܲܒܿܝܼ̈ܢ ܛܥܝܼܢܝܼܢ ܐܲܟܲܚ̄ܕܼ ܀</l>
                <l n="271">:ܒܥܸܣܪܝܼܢ ܘܐܲܪܒܿܥܵܐ ܕܚܲܪ̈ܚܹܐ ܐܲܪܒܿܥܵܐ ܡܚܵܘܸܐ ܫܸܡܫܵܐ</l>
                <l n="272">ܢܝܼܫܵܐ ܨܠܝܼܒܼܵܐ ܒܝܲܕܼ ܡܲܚܲܬܿܬܹܿܗ ܘܲܒܼܡܲܣܲܩܬܹܿܗ ܀</l>
                <l n="273">:ܡܲܕܼܢܚܵܐ ܘܡܲܥܪܒܼܵܐ ܘܓܲܪܒܿܝܵܐ ܘܬܲܝܡܢܵܐ ܠܘܼܩܒܲܠ ܚܕܼܵܕܹ̈ܐ</l>
                <l n="274">ܛܘܼܦܣܵܐ ܓܡܝܼܪܵܐ ܕܲܨܠܝܼܒܼܘܼܬܼܵܐ ܫܩܝܼܠܝܼܢ ܐܲܟܲܚ̄ܕܼ ܀</l>
                <l n="275">:ܐܸܢ ܕܹܝܢ ܗܵܟܹܝܠ ܚܕܼܵܐ ܡܸܣܬܲܕܿܩܵܐ ܡ̣ܢ ܚܲܒܼܪ̈ܵܬܼܵܗ̇</l>
                <l n="276">ܫܪܵܝܵܐ ܕܡܝܼܪܵܐ ܗܵܘܹ̇ܐ ܠܟܼܠܗܹܝܢ ܕܠܵܐ ܩܘܼܝܵܡܵܐ ܀</l>
                <l n="277">:ܚܘܼܪ ܒܦܵܪܲܚܬܼܵܐ ܕܦܵܪܚܵܐ ܒܐܵܐܲܪ ܐܲܝܟܲܢ ܨܵܝܪܵܐ</l>
                <l n="278">ܨܠܝܼܒܼܵܐ ܒܓܼܘܼܫܡܵܗ̇ ܘܲܡܚܵܘܝܵܐ ܠܹܗ ܠܥܹܝܢ ܣܲܓܿܝܼ̈ܠܹܐ ܀</l>
                <l n="279">:ܡ̇ܬܿܚܵܐ ܪܹܫܵܗ̇ ܘܦܵܫ̇ܛܵܐ ܪܸ̈ܓܼܠܹܝܗ̇ ܘܦܵܪܣܵܐ ܓܸܦܝ̈ܗ̇</l>
                <l n="280">ܘܟܸܢ ܡܙܲܝܲܚ ܠܵܗ̇ ܐܵܐܲܪ ܫܲܦܝܵܐ ܠܥܸܠ ܡ̣ܢ ܚܲܨܹܗ ܀ </l>

                <pb ed="http://syriaca.org/bibl/1765" n="122"/>
                <l n="281">:ܗܵܢܵܐ ܐ̄ܪܵܙܵܐ ܗ̄ܘ̣ ܕܟܼܠ ܡܲܢ ܕܡ̇ܘܕܸܿܐ ܒܢܝܼܫܹܗ ܕܝܼܫܘܿܥ</l>
                <l n="282">ܦܵܪܲܚ ܣܵܠܹ̇ܩ ܒܝܘܿܡ ܢܘܼܚܵܡܵܐ ܠܪܵܘܡܵܐ ܕܲܠܥܸܠ ܀</l>
                <l n="283">:ܘܡܲܢ ܕܠܵܐ ܥܵܡܹ̇ܕܼ ܘܪܸܫܹ̇ܡ ܨܠܝܼܒܼܵܐ ܥܲܠ ܦܲܪܨܘܿܦܹܗ</l>
                <l n="284">ܦܵܐܹ̇ܫ ܒܐܲܪܥܵܐ ܘܡܸܬܿܬܿܚܸܕܼ ܒܐܲܦܵܘ̈ܗܝ ܬܲܪܥܵܐ ܕܪ̈ܲܚܡܹܐ ܀</l>
                <l n="285">:ܐܵܦ ܐܝܼܠܵܢܹ̈ܐ ܥܲܡ ܙܲܪ̈ܥܘܿܢܹܐ ܥܲܡ ܟܠ ܓܸܢܣܝܼ̈ܢ</l>
                <l n="286">ܛܥܝܼܢܝܝܼܢ ܢܝܼܫܵܐ ܕܐܲܪܒܿܥܵܐ ܓܲܒܹ̈ܐ ܕܦܲܓܼܪܵܐ ܨܠܝܼܒܼܵܐ ܀</l>
                <l n="287">:ܢܸܩܪܘܿܒܼ ܗܵܟܹܝܠ ܠܣܸܦܪ̈ܲܝ ܪܘܼܚܵܐ ܘܢܸܚܙܸܐ ܢܝܼܫܹܗ</l>
                <l n="288">ܟܲܕܼ ܡܸܬܼܒܲܕܸܿܩ ܡ̣ܢ ܩܕܼܵܡ ܕܵܪܹ̈ܐ ܒܐܝܼܕܼܵ ܕܟܹܐܢܹ̈ܐ ܀</l>
                <l n="289">:ܐܲܒܼܪܵܡ ܣܵܗܹ̇ܕܼ ܕܐܲܝܟܲܢ ܩܲܒܿܠ ܡܘܼܠܟܵܢ ܐܲܪܥܵܐ</l>
                <l n="290">ܡ̣ܢ ܐܲܠܵܗܵܐ ܕܲܫܦܝܼܥ ܚܘܼܒܹܿܗ ܥܲܠ ܒܲܝܬܵܝܘ̈ܗܝ ܀</l>
                <l n="291">:ܝܵܪܬܿܘܼܬܼ ܐܲܪܥܵܐ ܩܲܒܸܿܠ ܐܲܒܼܪܵܐ ܒܝܲܕܼ ܫܘܼܘܕܵܝܹ̈ܐ</l>
                <l n="292">ܕܟܲܕܼ ܡܸܫܬܲܪܲܪ ܒܗܲܝܡܵܢܘܼܬܼܵܐ ܢܸܗܘܸܐ ܡ̇ܪܵܗ̇ ܀</l>
                <l n="293">:ܐܲܪܦܝܼ ܐܲܪܥܹܗ ܘܒܹܝܬܼ ܐܲܒܼܵܗܵܘ̈ܗܝ ܒܐܘܿܪ ܕܟܲܠܕܵܝܹ̈ܐ</l>
                <l n="294">ܘܐܸܙܲܠ ܒܵܬܲܪ ܩܵܠܵܐ ܕܲܩܪ̣ܵܝܗܝ ܨܹܝܕܼ ܡܘܼܠܟܵܢܹܗ ܀</l>
                <l n="295">:ܐܲܪܥܵܐ ܟܠܵܗ̇ ܕܐܵܡܘܿܪ̈ܵܝܹܐ ܡ̣ܠܲܟ ܕܝܵܗܹ̇ܒܼ ܠܹܗ</l>
                <l n="296">ܗܵܘ̇ ܝܵ̇ܕܲܥ ܟܠ ܕܲܫܪܝܼܪ ܚܘܼܒܹܿܗ ܘܠܵܐ ܡܸܬܿܕܲܓܲܠ ܀</l>
                <l n="297">:ܐܲܗܩܩܹܗ ܠܐܲܒܼܪܵܡ ܒܝܲܕܼ ܓܸܠܝܵܢܹܗ ܕܢܸܚܙܹܝܗ̇ ܠܐܲܪܥܵܐ</l>
                <l n="298">ܟܲܕܼ ܦܵܩܹ̇ܕܼ ܠܹܗ ܕܲܢܗܲܠܸܟ ܒܵܗ̇ ܒܲܕܼܡܘܼܬܼ ܡܵܪܵܐ ܀</l>
                <l n="299">:ܠܐܘܼܪܟܵܗ̇ ܗܵܟܹܝܠ ܐܵܦ ܠܲܦܬܼܵܝܵܗ̇ ܐܲܠܦܹܗ ܕܢܸܪܕܸܿܐ</l>
                <l n="300">ܕܲܒܼܝܲܕܼ ܗܵܕܹܐ ܢܸܓܼܠܸܐ ܢܝܼܫܵܐ ܕܒܹܗ ܝܵܪܹܬܼ ܠܵܗ̇ ܀</l>
                <l n="301">:ܨܠܝܼܒܼܵܐ ܨܵܪ ܗ̄ܘ̣ܵܐ ܒܝܲܕܼ ܗܲܠ̈ܟܼܵܬܹܗ ܟܲܕܼ ܝܵܪܹܬܼ ܠܵܗ̇</l>
                <l n="302">ܕܢܵܘܕܲܥ ܠܹܗ ܒܹܗ ܕܲܒܼܗܵܢ ܢܝܼܫܵܐ ܝܵܪܹܬܼ ܐܲܪܥܵܐ ܀</l>
                <l n="303">:ܚܵܙܘ ܝܗ̄ܘܼܕܼܵܝܹ̈ܐ ܕܐܲܝܝܟܲܢ ܪܲܫܡܹܗ ܪܹܫ ܫܲܪ̈ܒܼܵܬܼܟܼܘܿܢ</l>
                <l n="304">ܠܛܘܼܦܣܵܐ ܪܲܒܵܐ ܕܢܝܼܫܵܐ ܨܠܝܼܒܼܵܐ ܒܐܲܪܥܵܐ ܕܝܼܪܸܬܼ ܀</l>
                <l n="305">:ܕܘܼܡܝܵܐ ܕܪܵܘܡ̇ܐ ܫܩܝܼܠܵܐ ܐܲܪܥܵܐ ܕܝܼܪܸܬܼ ܐܲܒܼܪܵܡ</l>
                <l n="306">ܗܵܘ̇ ܬܘܼܩܵܢܵܐ ܕܲܥܬܼܝܼܕܼ ܕܢܸܬܼܓܿܠܸܐ ܒܓܲܒܼܪܵܐ ܨܠܝܼܒܼܵܐ ܀</l>
                <l n="307">:ܢܚܵܬܵܐ ܕܬܲܪܬܹܿܝܢ ܣܵܡ̣ ܠܲܫܡܲܝܵܐ ܡܲܠܟܵܐ ܕܪܵܘܡ̇ܐ</l>
                <l n="308">ܘܒܼܵܗ̇ ܨܒܼܵܐ ܕܢܢܝܝܼܚ ܠܐܸܠܦܹܗ ܕܥܵܠܡܵܐ ܒܲܠܡܹܐܝܢ ܛܘܼܒܹ̈ܐ ܀</l>
                <l n="309">:ܟܠܡܲܢ ܕܪܵܫܹ̇ܡ ܥܲܠ ܒܹܝܬܼ ܥܲܝܢܵܘ̈ܗܝ ܢܝܼܫܵܐ ܨܠܝܼܒܼܵܐ</l>
                <l n="310">ܗܘ̤ ܥܵܐܹ̇ܠ ܠܵܗ̇ ܠܗܵܝ̇ ܡܲܠܟܿܘܼܬܼܵܐ ܕܠܵܐ ܡܸܫܬܲܪܝܵܐ ܀</l>
                <l n="311">:ܕܵܡ̇ܝܵܐ ܠܗܵܕܹܐ ܐܵܦ ܦܸܠܐܬܼܵܐ ܕܲܠܘܵܬܼ ܐܝܼܣܚܵܩ</l>
                <l n="312">ܕܡ̣ܢ ܣܲܝܒܿܘܼܬܼܵܐ ܘܡ̣ܢ ܥܲܩܪܘܼܬܼܵܐ ܗܘ̤ܵܐ ܡ̇ܘܠܵܕܹܗ ܀</l>
                <l n="313">:ܣܠܸܩ̣ ܠܲܥܠܵܬܼܵܐ ܒܲܕܼܡܘܼܬܼ ܐܸܡܪܵܐ ܐܲܝܟ ܦܘܼܩܕܵܢܵܐ</l>
                <l n="314">ܘܡ̣ܢ ܩܕܼܵܡ ܕܲܢܡܘܼܬܼ ܦܲܠܛܹܗ ܐܸܡܪܵܐ ܕܡ̣ܢ ܐܝܼܠܵܢܵܐ ܀</l>
                <l n="315">:ܒܲܓܼܙܵܪ ܕܝܼܢܵܐ ܕܒܼܝܼܫܵܐ ܘܡ̇ܘܬܵܐ ܚܵܒܼܘ ܡ̇ܝܘܿܬܹ̈ܐ</l>
                <l n="316">ܘܚܲܪܲܪ ܐܸܢܘܿܢ ܐܸܡܪܵܐ ܚܲܝܵܐ ܒܲܙܩܝܼܦܘܼܬܹܗ ܀ </l>

                <pb ed="http://syriaca.org/bibl/1765" n="123"/>
                <l n="317">:ܠܐܝܼܣܚܵܩ ܦܲܪܩܹܗ ܕܸܟܼܪܵܐ ܕܐܸܬܿܬܿܠܝܼ ܒܓܼܵܘ ܐܝܼܠܵܢܵܐ</l>
                <l n="318">ܘܠܵܗ̇ ܠܲܒܼܪܝܼܬܼܵܐ ܦܲܪܩܵܗ̇ ܒܲܕܼܡ̇ܐ ܚܲܝܵܐ ܕܐܸܨܛܠܸܒܼ ܀</l>
                <l n="319">:ܝܲܥܩܘܿܒܼ ܣܵܒܼܵܐ ܚ̣ܙܵܐ ܒܓܸܠܝܵܢܵܐ ܐܵܦ ܣܸܒܿܠܬܵܐ</l>
                <l n="320">ܕܣܝܼܡܵܐ ܒܐܲܪܥܵܐ ܘܐܝܼܬܼܵܘܗܝ ܪܹܫܵܗ̇ ܠܥܸܠ ܒܲܡܫܲܝܵܐ ܀</l>
                <l n="321">:ܗܵܢ ܓܸܠܝܵܢܵܐ ܐ̄ܪܵܙܵܐ ܐܝܼܬܼܵܘܗܝ ܕܓܲܒܼܪܵܐ ܨܠܝܼܒܼܵܐ</l>
                <l n="322">ܕܒܹܗ ܒܲܨܠܝܼܒܼܵܐ ܣܵܠ̇ܩܝܼܢ ܐ̄ܢܵܫܵܐ ܠܪܵܘܡܵܐ ܕܲܠܥܸܠ ܀</l>
                <l n="323">:ܒܲܪܸܟ ܝܲܥܩܘܿܒܼ ܐܲܟܼܡܵܐ ܕܝܼܠܸܦ ܡ̣ܢ ܓܸܠܝܵܢܵܐ</l>
                <l n="324">ܘܚܵܘܝܼ ܐ̄ܪܵܙܵܐ ܕܲܨܠܝܼܒܼܘܼܬܼܵܐ ܒܲܒܼܢܲܝ̈ ܝܵܘܣܸܦ ܀</l>
                <l n="325">:ܐܲܩܝܼܡ ܝܵܘܣܸܦ ܩܕܼܵܡ̇ܘܗܝ ܕܐܲܒܼܘܼܗܝ ܠܲܒܼܢܵܘ̈ܗܝ ܬܪ̈ܲܝܗܘܿܢ</l>
                <l n="326">ܡ̣ܢ ܝܲܡܝܼܢܹܗ ܡܢܲܫܸܐ ܘܠܲܐܦܪܹܝܡ ܡ̣ܢ ܣܸܡܵܠܹܗ ܀</l>
                <l n="327">:ܫܲܚܸܠܦ ܕܪ̈ܵܥܵܘܗܝ ܚܲܕܼ ܥܲܠ ܚܲܒܼܪܹܗ ܒܲܕܼܡܘܼܬܼ ܨܠܝܼܒܼܵܐ</l>
                <l n="328">ܘܐܵܘܪܸܒ ܘܐܲܙܥܲܪ ܠܲܒܼܢܲܝ̈ ܝܵܘܣܸܦ ܒܢܝܼܫܵܐ ܨܠܝܼܒܼܵܐ ܀</l>
                <l n="329">:ܠܐܲܦܪܹܝܡ ܐܵܘܪܸܒܼ ܒܝܲܕܼ ܝܲܡܢܹܗ ܐܲܒܼܘܼܢ ܝܲܥܩܘܿܒܼ</l>
                <l n="330">ܘܲܒܼܣܸܡܵܠܹܗ ܐܲܙܥܲܪ ܠܐܲܚܘܼܗܝ ܕܐܝܼܬܼܵܘܗܝ ܒܘܼܟܼܪܵܐ ܀</l>
                <l n="331">:ܗܵܢܵܐ ܐ̄ܪܵܙܵܐ ܗܵܐ ܐܸܬܼܦܲܫܲܩ ܒܓܲܒܼܪܵܐ ܨܠܝܼܒܼܵܐ</l>
                <l n="332">ܕܐܵܘܪܸܒܼ ܐܸܢܘܿܢ ܠܥܲܡܡܹ̈ܐ ܫܝܼܛܹ̈ܐ ܕܲܥܡ݂ܲܕܼܘ ܒܲܫܡܹܗ ܀</l>
                <l n="333">ܥܲܡܵܐ ܕܲܗܘ̤ܵܐ ܒܘܼܟܼܪܵܐ ܠܥܲܡܡܹ̈ܐ ܫܲܒܒܼܝܼܚܵܬܹ̈ܐ ܀</l>
                <l n="334">ܙܥܲܪ ܒܲܨܠܝܼܒܼܵܐ ܘܲܗܘ̤ܵܐ ܫܝܼܛܵܐ ܒܡܲܪܵܚܘܼܬܹܗ ܀</l>
                <l n="335">:ܒܹܗ ܒܲܨܠܝܼܒܼܵܐ ܪܫܲܡ̣ ܒܘܼܪ̈ܟܵܬܹܗ ܝܝܲܥܩܘܿܒܼ ܣܵܒܼܵܐ</l>
                <l n="336">ܕܢܹܐܠܲܦ ܟܠܢܵܫ ܕܒܸܠܥܵܕܼ ܨܠܝܼܒܼܵܐ ܠܵܐ ܡܸܬܼܓܲܡܪ̈ܵܢ ܀</l>
                <l n="337">:ܡ̣ܢ ܕܫܲܠܸܡ ܗ̄ܘ̣ܵܐ ܟܠܡܵܐ ܕܐܸܡ݂ܲܪ ܩܵܡ̣ ܡ̣ܢ ܥܲܪܣܹܗ</l>
                <l n="338">ܘܐܵܕܿܝܼ ܠܡܵܪܹܗ ܘܦܲܪܥܹܗ ܣܸܓܼܕܿܬܼܵܐ ܥܲܠ ܪܹܫ ܚܘܼܛܪܹܗ ܀</l>
                <l n="339">:ܐ̄ܪܵܙܵܐ ܓܲܠܝܵܐ ܕܐܵܦ ܗܘ̤ ܡ̇ܪܲܢ ܣܥ݂ܲܪ ܒܲܩܢܘܿܡܹܗ</l>
                <l n="340">ܘܫܲܡܠܝܼ ܘܲܓܼܡ݂ܲܪ ܟܠܹܗ ܪܲܗܛܵܐ ܕܟܼܵܘܿܙܘܼܬܹܗ ܀</l>
                <l n="341">:ܐܲܪܟܸܿܢ ܪܹܫܹܗ ܥܲܠ ܪܹܫ ܩܲܣܝܵܐ ܘܐܲܫܠܸܡ ܪܘܼܚܹܗ</l>
                <l n="342">ܘܒܹܗ ܒܲܨܠܝܼܒܼܵܐ ܓܲܡܪܹܗ ܠܐ̄ܪܵܙܵܐ ܕܦܘܼܩܵܢܢ ܐ̄ܢܵܫܵܐ ܀</l>
                <l n="343">:ܬܵܐ ܠܘܵܬܼ ܚܘܼܛܪܹܗ ܕܡܘܼܫܹܐ ܢܒܼܝܼܵܐ ܕܒܹܝܬܼ ܥܵܒܼܪܵܝܼܐ</l>
                <l n="344">ܘܲܚܙܝܼ ܕܐܲܝܟܲܢ ܨܝܼܕ ܒܹܗ ܐ̄ܪܵܙܵܐ ܕܓܲܒܼܪܵܐ ܨܠܝܼܒܼܵܐ ܀</l>
                <l n="345">:ܟܲܕܼ ܓܹܝܪ ܒܐܲܪܥܵܐ ܣܵܐܹ̇ܡ ܗ̄ܘ̣ܵܐ ܠܹܗ ܙܲܗܗܝܵܐ ܡܘܼܫܹܐ</l>
                <l n="346">ܢܲܦܝܼܠܵܐ ܗ̄ܘ̣ܵܬܼ ܣܵܥܘܿܘܼܬܹܗ ܘܒܲܛܝܼܠܵܐ ܗ̄ܘ̣ܵܬܼ ܀</l>
                <l n="347">:ܘܟܲܕܼ ܡܸܙܕܲܩܸܦ ܗ̄ܘ̣ܵܐ ܠܐܲܦܲܝ̈ ܪܵܘܡ̇ܐ ܒܐܝܼܕܼܵܐ ܕܡܘܼܫܹܐ</l>
                <l n="348">ܡܸܫܬܲܡܥܝܼܢ ܠܹܗ ܟܠܗܘܿܢ ܟܝܵܢܹ̈ܐ ܡܠܝܼܠܹ̈ܐ ܘܚܲܪ݁ܫܹܐ ܀</l>
                <l n="349">ܡ̇ܐ ܕܡܸܬܿܬܿܪܝܼܡ ܗ̄ܘ̣ܵܐ ܒܐܝܼܕܲܐ ܕܡܘܼܫܹܐ ܠܐܲܪܥܵܐ ܕܡܸܨܪܹܝܢ: </l>

                <pb ed="http://syriaca.org/bibl/1765" n="124"/>
                <l n="350">ܣܓܼܝܼ ܐܵܬܼ̈ܘܼܬܼܵܐ ܕܠܵܐ ܡܸܢܝܵܢܵܐ ܥܲܠ ܡܸܨܪ̈ܵܝܹܐ ܀</l>
                <l n="351">:ܚܲܝܠܹ̈ܐ ܪܵܘܪ̈ܒܹܐ ܣܥ݂ܲܪ ܒܵܪܘܿܝܵܐ ܒܚܘܼܛܪܹܗ ܕܟܹܐܢܵܐ</l>
                <l n="352">ܗܵܘ̇ ܕܲܛܥܝܼܢ ܗ̄ܘ̣ܵܐ ܐ̄ܪܵܙܵܐ ܕܩܲܝܣܵܐ ܕܲܨܠܝܼܒܼܘܼܬܹܗ ܀</l>
                <l n="353">:ܐܲܪܝܼܡ ܡܘܼܫܹܐ ܚܘܼܛܪܵܐ ܕܒܼܐܝܼܕܼܵܘ̈ܗܝ ܠܘܼܩܒܲܠ ܝܡܵܐ</l>
                <l n="354">ܘܦܲܠܓܹܗ ܒܝܲܡܵܐ ܘܩܵܡ̣ܘ ܗ̄ܘ̣ܵܘ ܡܲܝ̈ܵܐ ܒܲܕܼܡܘܼܬܼ ܫܘܼܪܵܐ ܀</l>
                <l n="355">:ܗܲܠܸܟ ܥܲܡܵܐ ܒܥܘܼܡܩܵܐ ܕܡܲܝܵܐ ܕܠܵܐ ܒܲܥܝܵܕܼܵܐ</l>
                <l n="356">ܘܲܢ̣ܣܲܒܼܘ ܡܸܢܫܹܠܚ ܚܪܘܼܪܹ̈ܐ ܓܡܝܼܪܹ̈ܐ ܕܠܵܐ ܣܘܼܟܵܝܵܐ ܀</l>
                <l n="357">:ܐܵܦ ܡܸܨܪ̈ܵܝܹܐ ܕܐܲܡ̣ܪܲܚܘ ܘܲܪܕܲܦܸܘ ܒܵܬܲܪ ܥܲܡܵܐ</l>
                <l n="358">ܐܲܪܝܼܡ ܚܘܼܛܪܹܗ ܘܛܲܒܲܥ ܐܸܢܘܿܢ ܒܡܸܨܥܲܬܼ ܝܲܡܵܐ ܀</l>
                <l n="359">:ܡܸܚܕܼܵܐ ܗܵܟܹܝܠ ܕܐܸܬܿܬܿܪܝܼܡ ܨܠܝܼܒܼܵܐ ܥܲܠ ܓܵܓܼܘܼܠܬܵܐ</l>
                <l n="360">ܕܲܝܘܹ̈ܐ ܟܠܗܘܿܢ ܛܒ݂ܲܥܘ ܒܲܨܠܝܼܒܼܵܐ ܐܲܝܟ ܕܲܒܼܝܲܡܵܐ ܀</l>
                <l n="361">:ܐܲܝܟ ܡܸܨܪ̈ܵܝܹܐ ܛܒܲܥ̣ܘ ܡ̇ܪ̈ܘܿܕܹܐ ܒܓܲܒܼܪܵܐ ܨܠܝܼܒܼܵܐ</l>
                <l n="362">ܘܛܲܠܸܩ ܐܸܢܘܿܢ ܚܲܝܠܹܗ ܪܲܒܵܐ ܡ̣ܢ ܓܵܘ ܬܹܒܹܝܠ ܀</l>
                <l n="363">:ܝܗ̄ܘܼܕܼܵܝܝܘܼܬܼܵܐ ܘܫܵܡܪܲܝܘܼܬܼܵܐ ܥܲܡ ܚܲܢܦܘܼܬܼܵܐ</l>
                <l n="364">ܫܪ̣ܵܐ ܒܲܨܠܝܼܒܹܗ ܡܲܠܟܵܐ ܣܓܼܝܼܕܼܵܐ ܘܐܲܡܠܸܟ ܥܲܠ ܟܠ ܀</l>
                <l n="365">:ܒܙܲܒܼܢܵܐ ܕܲܗܘ̤ܵܐ ܩܪܵܒܵܐ ܪܲܒܵܐ ܠܲܥܡܲܠܩܵܝܹ̈ܐ</l>
                <l n="366">ܙܲܩܦܹܗ ܡܘܼܫܹܐ ܠܘܼܩܒܲܠ ܥܡܵܠܹܝܩ ܠܚܘܼܛܪܵܐ ܕܒܼܐܝܼܕܹܗ ܀</l>
                <l n="367">:ܟܲܕܼ ܡܸܬܼܪܟܸܢ ܗ̄ܘ̣ܵܐ ܚܘܼܛܪܵܐ ܕܒܼܐܝܼܕܹܗ ܬܵܩܹ̇ܦ ܥܡܵܠܹܝܩ</l>
                <l n="368">ܘܡ̇ܐ ܕܡܸܬܿܬܿܪܝܼܡ ܗ̄ܘ̣ܵܐ ܝܵܪܹܒܼ ܥܲܡܵܐ ܒܝܲܕܼ ܙܵܟܼܘܼܬܼܵܐ ܀</l>
                <l n="369">:ܗ̤ܘܲܝ̈ ܠܲܡ ܐܝܼܕܼܵܘ̈ܗܝ ܕܡܘܼܫܹܐ ܓܼܒܲܝܵܐ ܒܗܲܝܝܡܵܢܘܼܬܼܵܐ</l>
                <l n="370">ܘܒܲܙܩܝܼܦܘܼܬܹܗ ܕܚܘܼܛܪܵܐ ܕܒܼܐܝܼܕܼܵܘ̈ܗܝ ܙܟܼܵܘ ܒܢܲܝ̈ ܥܲܡܹܗ ܀</l>
                <l n="371">:ܝܼܫܘܿܥ ܒܲܪܢܘܿܢ ܒܐ̄ܪܵܙܹܗ ܕܝܼܫܘܿܥ ܙܟܼܵܐ ܠܥܡܵܠܹܝܩ</l>
                <l n="372">ܘܐܲܒܼܗܸܬܼ ܐܸܢܘܿܢ ܒܬܼܘܼܩܦܵܐ ܕܙܲܝܢܵܐ ܕܚܘܼܛܪܹܗ ܕܡܘܼܫܹܐ ܀</l>
                <l n="373">:ܒܪܵܐ ܕܐܲܠܵܗܵܐ ܝܼܫܘܿܥ ܡܲܠܟܲܢ ܙܟܼܵܐ ܒܲܨܠܝܼܒܼܵܐ</l>
                <l n="374">ܘܒܲܙܩܝܼܦܘܼܬܹܗ ܚܵܒܼ ܣܵܛܵܢܵܐ ܘܲܒܼܛܸܠ ܡ̇ܘܬܵܐ ܀</l>
                <l n="375">:ܡܘܼܫܹܐ ܕܥܲܒܼܕܵܐ ܗ̄ܘ̣ ܐ̄ܪܵܙܵܐ ܛܥܝܼܢ ܗ̄ܘ̣ܵܐ ܕܲܨܠܝܼܒܼܘܼܬܼܵܐ</l>
                <l n="376">ܘܝܼܫܘܿܥ ܕܐܝܼܬܼܵܘܗܝ ܡ̇ܪܹܐ ܐ̄ܪ̈ܵܙܹܐ ܙܩܝܼܦܵܐ ܛܲܥ̣ܢܹܗ ܀</l>
                <l n="377">:ܗܵܠܹܝܢ ܐ̄ܪ̈ܵܙܹܐ ܒܚܘܼܛܪܹܗ ܪܫܲܡ̣ ܗ̄ܘ̣ܵܐ ܒܲܪ ܥܸܒܼܪ̈ܵܝܹܐ</l>
                <l n="378">ܘܒܲܨܠܝܼܒܼܘܼܬܹܗ ܕܒܲܪ ܐܲܠܵܗܵܐ ܫܩ݂ܲܠܘ ܫܘܼܠܵܡܵܐ ܀</l>
                <l n="379">:ܒܩܲܝܣܵܐ ܕܡܲܪܝܼܪ ܚܲܠܝܼ ܡܘܼܫܹܐ ܡܲܝ̈ܵܐ ܒܡܘܼܪܲܬܼ</l>
                <l n="380">ܘܬܸܫܬ݂ܼܿܝ ܥܲܡܵܐ ܘܐܸܬܼܦܲܝܲܓܼ ܗ̄ܘ̣ܵܐ ܡ̣ܢ ܨܲܗܝܘܼܬܹܗ ܀</l>
                <l n="381">:ܨܠܝܼܒܹܗ ܕܝܼܫܘܿܥ ܚܲܠܝܼ ܥܲܡܡܹ̈ܐ ܕܡܲܪܝܼܪܝܼܢ ܗ̣̄ܘܵܘ</l>
                <l n="382">ܘܐܲܩܢܝܼ ܐܸܢܘܿܢ ܛܲܥܡܵܐ ܚܲܠܝܵܐ ܕܫܸܡ ܒܵܪܘܿܝܵܐ ܀ </l>

                <pb ed="http://syriaca.org/bibl/1765" n="125"/>
                <l n="383">:ܒܚܸܘܝܵܐ ܕܲܙܩܲܦ̣ ܡܘܼܫܹܐ ܒܡܲܕܼܒܿܪܵܐ ܡ̇ܢܵܐ ܢܹܐܡܲܪ</l>
                <l n="384">ܕܲܡܚܵܘܸܐ ܠܹܗ ܠܐ̄ܪܵܙ ܓܸܠܝܵܢܹܗ ܕܓܲܒܼܪܵܐ ܨܠܝܼܒܼܵܐ ܀</l>
                <l n="385">:ܚܸܘܝܵܐ ܗܵܟܹܝܠ ܕܲܢܚܵܫܵܐ ܗ̄ܘ̣ܵܐ ܗܵܘ̇ ܕܐܸܬܿܬܲܩܲܢ</l>
                <l n="386">ܕܒܲܙܩܝܼܦܘܼܬܹܗ ܐܲܚܝܼ ܠܥܲܡܵܐ ܡ̣ܢ ܚܲܪ̈ܡ̇ܢܹܐ ܀</l>
                <l n="387">:ܒܲܡܬܼܝܼܚܘܼܬܹܗ ܕܚܸܘܝܵܐ ܚܲܪܫܵܐ ܚܝ̣ܵܘ ܥܸܒܼܪ̈ܵܝܹܐ</l>
                <l n="388">ܘܒܹܗ ܐܸܬܼܦܲܠܲܛܘ ܡ̣ܢ ܢܘܼܟܼ̈ܬܵܬܼܵܐ ܕܚ̈ܘܵܘܵܬܼܵܐ ܀</l>
                <l n="389">:ܐ̄ܪܵܙܵܐ ܪܲܒܵܐ ܕܓܼܒܼܪܵܐ ܙܩܝܼܦܵܐ ܫܩܝܼܠ ܗ̄ܘ̣ܵܐ ܚܸܘܝܵܐ</l>
                <l n="390">ܘܒܲܨܠܝܼܒܼܘܼܬܹܗ ܡܲܐܣܸܐ ܟܹܐܒܹ̈ܐ ܡ̣ܢ ܚܵܫܘܿܫܹ̈ܐ ܀</l>
                <l n="391">:ܥܲܠ ܓܵܓܼܘܼܠܬܵܐ ܐܸܙܕܿܩܸܦ ܐܵܦ ܗܘ̤ ܒܲܕܼܡܘܼܬܼ ܚܸܘܝܵܐ</l>
                <l n="392">ܕܢܸܦܪܘܿܩ ܐ̄ܢܵܫܵܐ ܡ̣ܢ ܟܘܼܪܗܵܢܵܐ ܕܡܸܪܲܬܼ ܫܹܐܕܹ̈ܐ ܀</l>
                <l n="393">:ܓܸܢܣܹܗ ܕܐܵܕܼܵܡ ܕܢܲܟܼܬܹܿܗ ܚܸܘܝܵܐ ܒܹܝܬܼ ܐܝܼܠܵܢܹ̈ܐ</l>
                <l n="394">ܚܵܪ̣ ܒܲܨܠܝܼܒܼܵܐ ܘܲܩܢ̣ܵܐ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀</l>
                <l n="395">:ܚܘܼܪܘ ܒܐܹܠܝܼܫܵܥ ܥܒܼܝܼܵܐ ܕܪܘܼܚܵܐ ܡ̇ܢܵܐ ܫܲܡܠܝܼ</l>
                <l n="396">ܟܲܕܸ ܡܢܲܚܸܢ ܠܹܗ ܠܝܼܚܝܼܕܼܵܝܵܗ̇ ܕܫܝܼܠܘܿܡܵܝܬܵܐ ܀</l>
                <l n="397">:ܐܲܡܝܼܪ ܗܵܟܹܝܠ ܕܲܢܦܲܠ ܢܒܼܝܼܵܐ ܠܥܸܠ ܡ̣ܢ ܛܲܠܝܵܐ</l>
                <l n="398">ܘܲܦܫ݂ܲܛ ܪܸ̈ܓܼܠܵܘܗܝ ܘܲܡ̣ܬܲܚ ܐܝܼܕܼܵܘ̈ܗܝ ܒܲܕܼܡܘܼܬܼ ܨܠܝܼܒܼܵܐ ܀</l>
                <l n="399">:ܩܵܡ̣ ܐܹܠܝܼܫܫܵܥ ܡܸܢܹܗ ܕܡܝܼܬܼܵܐ ܟܲܕܼ ܚܲܡ̣ ܒܸܣܪܹܗ</l>
                <l n="400">ܘܫܲܪܝܼ ܨܵܐܲܪ ܨܠܝܼܒܹܗ ܕܝܼܫܘܿܥ ܒܝܲܕܼ ܗܲܠ̈ܟܼܵܬܹܗ ܀</l>
                <l n="401">:ܒܒܲܝܬܵܐ ܗܲܠܸܟ ܚܕܼܵܐ ܠܟܼܵܐ ܠܐܘܼܪܟܹܿܗ ܚܕܼܵܐ ܠܲܦܬܼܵܝܹܗ</l>
                <l n="402">ܕܲܒܼܗܵܢ ܢܝܼܫܵܐ ܢܦܲܠܸܛ ܡܝܼܬܼܵܐ ܡ̣ܢ ܝܲܕܼ ܡ̇ܘܬܵܐ ܀</l>
                <l n="403">:ܐܸܬܼܡܬܲܚ ܢܒܼܝܼܵܐ ܥܠܵܘܗܝ ܬܘܼܒܼ ܕܡܝܼܬܼܵܐ ܬܠܵܬܼ ܙܲܒܼ̈ܢܵܬܼܵܐ</l>
                <l n="404">ܘܟܸܢ ܐܸܬܼܦܵܘܲܩ ܡܝܼܬܼܵܐ ܘܲܚ̣ܝܵܐ ܘܩܵܡ̣ ܥܲܠ ܪܸ̈ܓܼܠܵܘܗܝ ܀</l>
                <l n="405">:ܬܠܵܬܼ ܙܲܒܼ̈ܢܵܬܼܵܐ ܬܠܝܼܬܼܵܝܘܼܬܼܵܐ ܪܫܲܡ̣ ܥܲܠ ܛܲܠܝܵܐ</l>
                <l n="406">ܛܘܼܦܣܵܐ ܪܲܒܵܐ ܕܒܹܗ ܡܸܬܼܢܲܚܡܝܼܢ ܟܠܗܘܿܢ ܡܝܼ̈ܬܹܐ ܀</l>
                <l n="407">:ܗܵܝ̇ ܕܐܲܡܝܼܪܵܐ ܕܐܸܬܼܡܬܲܚ ܢܒܼܝܼܵܐ ܠܥܸܠ ܡ̣ܢ ܡܝܼܬܼܵܐ</l>
                <l n="408">ܐ̄ܪܵܙܹܗ ܕܡܵܪܲܢ ܕܲܥܬܼܝܼܕܼ ܕܢܸܬܼܡܬܲܚ ܥܲܠ ܪܹܫ ܩܲܝܣܵܐ ܀</l>
                <l n="409">:ܒܛܘܼܦܵܣܹ̈ܐ ܗܵܠܹܝܢ ܐܸܫܟ݂ܲܚ ܢܒܼܝܼܵܐ ܕܢܲܚܸܐ ܡܝܼܬܼܵܐ</l>
                <l n="410">ܕܲܢܚܵܘܸܐ ܠܲܢ ܕܲܒܼܗܵܢ ܐ̄ܪܵܙܵܐ ܩܵܝ̇ܡܝܼܢ ܡܝܼܬܹ̈ܐ ܀</l>
                <l n="411">:ܪܲܒܵܐ ܗ̄ܝܼ ܗܵܟܹܝܠ ܐܵܦ ܡ̣ܢ ܟܠܗܹܝܢ ܗܵܕܹܐ ܕܲܗܘ̤ܵܬܼ</l>
                <l n="412">ܟܲܕܼ ܢܦܲܠ̣ ܦܲܪܙܠܵܐ ܡ̣ܢ ܒܢܲܝ̈ ܢܒܼܝܹ̈ܐ ܒܥܘܼܡܩܵܐ ܕܡܲܝܹ̈ܐ ܀</l>
                <l n="413">:ܟܬܼܝܼܒܼ ܠܲܡ ܕܲܦܣܲܩ̣ ܢܒܼܝܼܵܐ ܩܲܣܝܵܐ ܘܐܲܡܝܼ ܬܲܡ̇ܢ</l>
                <l n="414">ܘܛܲܒ݂ܲܥ ܘܛܵܦ̣ ܗ̄ܘ̣ܵܐ ܦܲܪܙܠܵܐ ܠܥܸܠ ܡ̣ܢ ܡܲܝܝ̈ܵܐ ܀</l>
                <l n="415">:ܚܙ̣ܵܘ ܬܸܡܘܼܪܬܵܐ ܗܵܝ̇ ܕܒܹܐܠܝܼܫܵܥ ܡܸܬܼܚܵܘܝܵܐ ܗ̄ܘ̣ܵܬܼ</l>
                <l n="416">ܕܲܒܼܐ̄ܪܵܙ ܡ̇ܪܹܗ ܐܲܣܓܿܝܼ ܚܲܝܠܹ̈ܐ ܒܹܝܬܼ ܥܵܒܼܪ̈ܵܝܝܹܐ ܀</l>
                <l n="417">:ܒܲܕܼܡܘܼܬܼ ܦܲܪܙܠܵܐ ܛܒ݂ܲܥ ܗ̄ܘ̣ܵܐ ܟܝܵܢܲܢ ܒܗܵܘܬܼܵܐ ܕܡܵܘܬܵܐ</l>
                <l n="418">ܘܲܢܚܸ݂ܬܼ ܨܠܝܼܒܼܵܐ ܘܲܣܠܸ݂ܩ ܓܸܢܣܲܢ ܠܥܸܠ ܡ̣ܢ ܡ̇ܘܬܵܐ ܀ </l>

                <pb ed="http://syriaca.org/bibl/1765" n="126"/>
                <l n="419">:ܒܪ̣ܵܐ ܕܐܲܠܵܗܵܐ ܢܚܸ݂ܬܼ ܒܲܨܠܝܼܒܹܗ ܠܝܲܡܵܐ ܕܲܫܝܘܿܠ</l>
                <l n="420">ܘܲܣܠܸܩ̣ܘ ܡܝܼܬܹ̈ܐ ܡ̣ܢ ܨܵܡܲܪܬܵܐ ܕܡ̇ܝܘܿܬܼܘܼܬܼܵܐ ܀</l>
                <l n="421">:ܒܩܲܝܣܵܐ ܨܠܝܼܒܼܵܐ ܙܟܼܵܘ̣ ܡ̇ܝܘܿܬܹ̈ܐ ܕܚܵܒܼ݂ܘ ܒܐܝܼܠܵܢܵܐ</l>
                <l n="422">ܘܲܚܠܵܦ ܚܵܘܒܿܬܼܵܐ ܕܡ̣ܢ ܐܝܼܠܵܢܵܐ ܚܝ̣ܵܘ ܒܲܨܠܝܼܒܼܵܐ ܀</l>
                <l n="423">:ܐܲܝܢܵܐ ܕܡܲܡܪܲܚ ܘܡܸܬܼܚܪܸܐ ܠܘܼܩܒܲܠ ܗܵܠܹܝܢ ܐ̄ܪ̈ܵܙܹܐ</l>
                <l n="424">ܝܵ̇ܕܲܥܥ ܗܵܢܵܐ ܕܚܸܪܝܵܝܘܬܹܗ ܠܵܘ ܠܘܵܬܲܢ ܗ̄ܝܼ ܀</l>
                <l n="425">:ܠܘܼܩܒܲܠ ܡ̇ܪܹܗ ܕܲܪܫܲܡ̣ ܐ̄ܪ̈ܵܙܵܘܗܝ ܒܟܼܠܗܘܿܢ ܕܵܪܹ̈ܐ</l>
                <l n="426">ܥܲܡܹܗ ܡܲܩܪܸܻܒܼ ܠܘܼܩܒܲܠ ܛܘܼܦܵܣܵܘ̈ܗܝ ܢܘܼܟܼܪܵܝܵܐ ܀</l>
                <l n="427">:ܢܹܐܡܲܪ ܡܸܟܸܿܝܠ ܠܘܼܩܒܲܠ ܚܲܢܦܹ̈ܐ ܘܥܲܡ ܝܗ̄ܘܼܕܼܵܝܹ̈ܐ</l>
                <l n="428">ܕܲܒܲܥܲܛܠܘܼܬܗܘܿܢ ܡܒܲܙܚܝܼܢ ܐܲܟܲܚ̄ܕܼ ܒܟܼܵܪܘܿܙܘܼܬܲܢ ܀</l>
                <l n="429">:ܣܒ݂ܲܪܘ ܛܵܥܲܝ̈ܵܐ ܕܥܹܕܲܬܼ ܩܘܼܕܼܫܵܐ ܠܩܲܝܣܵܐ ܣܵܓܼ̇ܕܵܐ</l>
                <l n="430">ܘܠܹܗܘ̣ ܡܝܲܩܪܵܐ ܐܲܝܟ ܐܲܠܵܗܵܐ ܚܠܵܦ ܐܲܠܵܗܵܐ ܀</l>
                <l n="431">:ܡܸܛܠ ܕܗܸܢܘ̣ܿܢ ܣܓܸܕܼܘ ܠܲܒܼܝܼܕܹ̈ܐ ܚܠܵܦ ܥܵܒܼ̇ܘܿܕܼܵܐ</l>
                <l n="432">ܩܵܡ̣ܘ ܒܲܥܫܘܼܩܝܵܐ ܘܲܡܨܨܲܚܹܝܢ ܠܲܢ ܒܩܲܝܣܵܐ ܨܠܝܼܒܼܵܐ ܀</l>
                <l n="433">:ܛܵܥܹ̇ܝܢ ܟܬܼܝܼܫܹ̈ܐ ܒܕܲܓܵܠܘܼܬܹܗ ܕܐܵܟܹ̇ܠܩܲܪܨܵܐ</l>
                <l n="434">ܘܓܼܵܣܹ̇ܝܢ ܥܵܘ̣ܠܵܐ ܡܲܪܝܼܪܵܐܝܼܬܼ ܥܲܠ ܫܲܪܝܼܪܹ̈ܐ ܀</l>
                <l n="435">:ܠܵܘ ܠܲܡܠܘܿܠܵܐ ܡܸܬܼܚܲܙܝܵܢܵܐ ܣܵܓܼ̇ܕܵܐ ܥܹܕܲܬܵܐ</l>
                <l n="436">ܐܸܠܵܐ ܠܢܝܼܫܵܐ ܕܡܲܠܟܵܐ ܨܠܝܼܒܼܵܐ ܕܲܙܟܼܵܐ ܒܩܲܝܣܵܐ ܀</l>
                <l n="437">:ܐܸܢ ܕܹܝܢ ܠܩܲܝܣܵܐ ܣܵܓܼ̇ܕܵܐ ܥܹܕܿܬܵܐ ܐܲܟܼܡܵܐ ܕܲܣܒ݂ܲܪܘ</l>
                <l n="438">ܠܡܵܢܵܐ ܐܵܦ ܡ̣ܢ ܐܵܕܼܫܹ̈ܐ ܐ̄ܚܪ̈ܵܢܹܐ ܨܠܝܼܒܼܵܐ ܀</l>
                <l n="439">:ܡ̣ܢ ܟܠ ܐܵܕܼܫܝܼ̈ܢ ܙܥܘܿܪ̈ܒܹܐ ܘܪܵܘܪ̈ܒܹܐ ܐܵܦ ܝܲܩܝܼܪܹ̈ܐ</l>
                <l n="440">ܥܵܒܼ̇ܕܵܐ ܥܹܕܿܬܵܐ ܨܲܠܡܹܗ ܓܲܠܝܵܐ ܕܡܲܠܟܵܐ ܟܲܣܝܵܐ ܀</l>
                <l n="441">:ܒܢܝܼܫܹܗ ܚܲܝܵܐ ܩܢܸܐ ܙܵܟܼܘܼܬܼܵܐ ܠܒܼܝܼܟܼܵܐ ܓܵܘܣܵܐ</l>
                <l n="442">ܘܲܡܢܲܫܩܵܐ ܠܹܗ ܒܚܘܼܒܵܐ ܕܲܟܼܝܵܐ ܕܠܵܐ ܦܘܼܠܵܓܼܵܐ ܀</l>
                <l n="443">:ܠܵܐ ܛܥܵܬ̤ ܥܹܕܿܬܵܐ ܠܵܐ ܒܐܝܼܠܵܢܹ̈ܐ ܐܵܦܠܵܐ ܒܨܲܠܡܹ̈ܐ</l>
                <l n="444">ܘܠܵܐ ܒܲܡܠ̈ܘܿܠܹܐ ܘܒܼܵܐܕܼܫܹ̈ܐ ܕܲܗܘ̤ܵܘ ܡܸܛܠ ܐ̄ܢܵܫܵܐ ܀</l>
                <l n="445">:ܟܲܕܼ ܣܵܓܼ̇ܕܵܐ ܠܹܗ ܠܢܝܼܫܵܐ ܚܲܝܵܐ ܐܲܝܟܵܐ ܕܲܪܫܝܼܡ</l>
                <l n="446">ܠܡܵܪܲܢ ܣܵܓܼ̇ܕܵܐ ܘܠܵܘ ܠܲܡܠ̈ܘܿܠܹܐ ܡܸܬܼܚܲܒܿܠܵܢܹ̈ܐ ܀</l>
                <l n="447">:ܥܲܡܵܐ ܦܲܩܪܵܐ ܕܲܝܗܘܼܕܵܝܹ̈ܐ ܣܓܸܕܼܘ ܠܲܦܬܲܟܼܪܹ̈ܐ</l>
                <l n="448">ܘܝܲܩܲܪܘ ܨܲܠܡܹ̈ܐ ܘܨܲܚܝܼܘ ܠܡܵܪܵܐ ܕܲܦܪ݂ܲܩ ܐܸܢܘܿܢ ܀</l>
                <l n="449">:ܗܵܟܲܢ ܐܸܡ݂ܲܪܘ ܩܕܼܵܘ ܗܵܘ̇ ܥܸܓܼܠܵܐ ܕܲܥܒ݂ܲܕܼܘ ܒܚܘܿܪܝܼܒܼ</l>
                <l n="450">ܟܲܕܼ ܣܵܓܼ̇ܕܼܝܼܢ ܠܹܗ ܘܲܡܝܲܩܪܝܼܢ ܠܹܗ ܐܲܝܟ ܐܲܠܵܗܵܐ ܀</l>
                <l n="451">:ܗܵܢܵܘ̇ ܡ̇ܪܵܟ ܐܘܿ ܝܼܣܪܵܝܹܠ ܐܸܡ݂ܲܪܘ ܥܲܛܠܹ̈ܐ</l>
                <l n="452">ܘܗܵܢܵܘ̇ ܕܦܲܪ̣ܩܵܟ ܡ̣ܢ ܓܵܘ ܡܸܨܪܹܝܢ ܡ̣ܢ ܥܲܒܼܕܿܘܼܬܼܵܐ ܀</l>
                <l n="453">:ܓܠܝܼܦܹ̈ܐ ܘܨܲܠܡܹ̈ܐ ܝܲܩܲܪ ܥܲܡܵܐ ܪܫܝܼܡ ܒܲܟܼܬܼܵܒܹ̈ܐ</l>
                <l n="454">ܘܗܵܐ ܡܸܬܼܩܲܛܪܓܼܵܐ ܛܵܠܘܿܡܘܼܬܹ̈ ܡ̣ܢ ܓܵܘ ܣܸܦܪܹ̈ܐ ܀</l>
                <l n="455">ܫܪܝܼܚ ܗ̄ܘ̣ܵܐ ܠܸܒܹܿܗ ܕܥܲܡܵܐ ܥܲܛܠܵܐ ܒܵܬܲܪ ܫܹܐܕܹ̈ܐ: </l>

                <pb ed="http://syriaca.org/bibl/1765" n="127"/>
                <l n="456">ܘܡܸܛܠ ܗܵܢܵܐ ܐܲܚܸܒܼ ܨܲܠܡܹ̈ܐ ܒܕܼܘܼܟܲܬܼ ܚܲܝܵܘ̈ܗܝ ܀</l>
                <l n="457">:ܚܲܢܦܹ̈ܐ ܟܠܗܘܿܢ ܣܛ̣ܵܘ ܡ̣ܢ ܐܘܼܪܚܵܐ ܕܫܲܦܝܵܐ ܘܕܲܟܼܝܵܐ</l>
                <l n="458">ܘܲܣܓܸܕܼܘ ܠܟܹܐܦܹ̈ܐ ܘܲܠܚܲܝ̈ܘܵܬܼܵܐ ܘܐܵܦ ܠܐܝܼܠܵܢܹ̈ܐ ܀</l>
                <l n="459">:ܝܲܩܲܪܘ ܐܸܢܘܿܢ ܐܲܝܟ ܕܠܲܐܠܵܗܵܐ ܒܦܘܼܠܚܵܢܲܝܝ̈ܗܘܿܢ</l>
                <l n="460">ܘܫܲܡܸܫܘ ܐܸܢܘܿܢ ܒܲܪ̈ܓܼܝܼܓܼܵܬܼܵܐ ܕܡܲܠ݁ܝܵܢ ܪܘܼܫܥܵܐ ܀</l>
                <l n="461">:ܚܙ̣ܸܵܘ ܢܲܗܝܼܪܹ̈ܐ ܕܲܒܼܪ̣ܵܐ ܒܚܲܝܠܹܗ ܡܲܬܼܩܸܢ ܟܠܵܐ</l>
                <l n="462">ܘܲܛܥ̣ܵܘ ܘܲܣܓܸܕܼܘ ܩܕܼܵܡ ܫܲܬܿܝܼܩܹ̈ܐ ܐܲܝܟ ܕܠܲܐܠܵܗܵܐ ܀</l>
                <l n="463">:ܠܗܵܢܵܐ ܪܘܼܫܥܵܐ ܢܚܸ̣ܬܼܘ ܒܢܲܝ̈ ܛܘܼܥܝܲܝ ܘܠܵܐ ܐܸܬܼܟܲܚܲܕܼܘ</l>
                <l n="464">ܘܲܣܓܸܕܼܘ ܘܲܦܠ݂ܲܚܘ ܠܡܸܕܸܿܡ ܕܝܼܗܝܲܒܼ ܠܲܒܼܢܲܝ̈ܢܵܫܵܐ ܀</l>
                <l n="465">:ܠܗܵܢܵܐ ܪܘܼܫܥܵܐ ܢܚܸ̣ܬܼܘ ܒܢܲܝ̈ ܛܘܼܥܝܲܝ ܘܠܵܐ ܐܸܬܼܟܲܓܲܕܸܘ</l>
                <l n="466">ܘܲܣܓܸܕܼܘ ܘܲܦܠ݂ܲܚܘ ܠܡܸܕܸܿܡ ܕܝܼܗܝܼܒܼ ܠܲܒܼܢܲܝ̈ܢܵܫܵܐ ܀</l>
                <l n="467">:ܚܵܣ ܠܵܗ̇ ܠܥܹܕܿܬܵܐ ܕܬܼܵܘܕܸܿܐ ܒܗܵܠܹܝܢ ܐܲܝܟ ܟܵܦܘܿܪܹ̈ܐ</l>
                <l n="468">ܘܚܵܣ ܠܵܗ̇ ܕܬܸܩܢܸܐ ܕܘܼܡܝܵܐ ܢܕܼܝܼܕܼܵܐ ܕܲܒܼܢܲܝ̈ ܛܘܼܥܝܲܝ ܀</l>
                <l n="469">:ܠܢܼܫܹܗ ܕܡ̇ܪܲܢ ܕܒܹܗ ܐܸܬܼܡܲܟܼܪܲܬ̤ ܡܩܲܠܣܵܐ ܒܫܘܼܒܼܚܵܐ</l>
                <l n="470">ܘܲܡܝܲܩܪܵܐ ܠܹܗ ܐܲܝܟ ܕܲܠܛܲܒܼܥܵܐ ܕܲܡܠܸܟ ܡܲܠ̈ܟܹܿܐ ܀</l>
                <l n="471">:ܡܸܕܸܿܡ ܕܡܲܠܟܵܐ ܡܝܲܩܲܪ ܥܲܠ ܟܠ ܡܸܛܠ ܡܲܠܟܵܐ</l>
                <l n="472">ܘܐܸܢܗܘ̤ ܕܫܝܼܛ ܗ̄ܘ̣ ܡܸܛܠ ܡܲܠܟܵܐ ܐܸܬܼܝܲܩܲܪ ܠܹܗ ܀</l>
                <l n="473">:ܩܲܝܣܵܐ ܨܠܝܼܒܼܵܐ ܟܲܕܼ ܒܲܟܼܝܵܢܹܗ ܒܨܝܼܪܵܐ ܐܝܼܬܼܵܘܗܝ</l>
                <l n="474">ܐܸܠܵܐ ܒܥܸܠܬܹܗ ܛܵܒܼ ܝܲܩܝܼܪ ܗ̄ܘ̣ ܡܸܛܠ ܝܼܫܘܿܥ ܀</l>
                <l n="475">:ܚܵܬܼܡ̇ܐ ܐܝܼܬܼܵܘܗܝ ܨܠܝܼܒܹܗ ܕܝܼܫܘܿܥ ܠܗܲܝܡܵܢܘܼܬܲܢ</l>
                <l n="476">ܕܒܹܗ ܐܸܬܼܓܲܡܪܲܬ̤ ܡܕܲܒܿܪܵܢܘܼܬܹܗ ܚܠܵܦ ܦܘܼܪܩܵܢܲܢ ܀</l>
                <l n="477">:ܐܵܦ ܕܹܝܢܵܪܵܐ ܕܲܛܥܝܼܢ ܨܲܠܡܵܐ ܕܡܲܠܟܵܐ ܕܐܲܪܥܵܐ</l>
                <l n="478">ܗܵܐ ܡܩܲܒܿܠܝܼܢ ܠܹܗ ܢܒܲܝ̈ ܐܘܼܚܵܕܼܵܢܵܐ ܐܲܝܟ ܕܲܠܡܲܠܟܵܐ ܀</l>
                <l n="479">:ܡܸܛܠ ܥܸܠܬܼܵܐ ܕܛܲܒܼܥܵܐ ܕܡܲܠܟܵܐ ܝܲܩܝܼܪ ܥܲܠ ܟܠ</l>
                <l n="480">:ܘܡܲܢ ܕܠܹܗ ܡܲܣܠܸܐ ܠܡܲܠܟܵܐ ܕܐܝܼܬܼܵܘܗܝ ܕܝܼܠܹܗ</l>
                <l n="481">:ܒܗܵܢܵܐ ܛܲܟܼܣܵܐ ܢܝܼܫܵܐ ܣܓܼܝܼܕܼܵܐ ܕܲܨܠܝܼܒܼܘܼܬܼܵܐ</l>
                <l n="482">ܛܥܝܼܢ ܒܲܚܙܵܬܹܗ ܨܲܠܡܹܗ ܪܲܒܵܐ ܕܡܲܠܟܵܐ ܡܫܝܼܚܵܐ ܀</l>
                <l n="483">:ܠܚܲܬܼܢܵܐ ܕܡܲܠܟܵܐ ܘܲܠܨܘܼܪ̈ܵܬܼܵܐ ܕܲܟܼܬܼܝܼ̈ܒܼܵܬܹܗ</l>
                <l n="484">ܡܢܲܫܩܝܼܢ ܐ̄ܢܵܫܵܐ ܘܲܡܝܲܩܪܝܼܢ ܠܹܗ ܐܲܝܟ ܕܲܠܡܲܠܟܵܐ ܀</l>
                <l n="485">:ܛܝܼܢܵܐ ܫܝܼܛܵܐ ܐܵܦ ܩܲܪܛܲܝܣܵܐ ܡܸܕܸܿܡ ܕܲܒܼܨܝܼܪ</l>
                <l n="486">ܫܝܼܛ ܒܲܟܼܝܵܢܹܗ ܘܠܵܘ ܚܫܝܼܒܼ ܡܸܕܸܿܡ ܠܘܵܬܼ ܝܵܕܼܘܿܥܹ̈ܐ ܀</l>
                <l n="487">:ܡ̇ܐ ܓܹܝܪ ܕܪܵܫܹ̇ܡ ܡܲܠܟܵܐ ܡܸܠܵܘ̈ܗܝ ܒܓܼܵܘ ܩܲܪܛܲܝܣܵܐ</l>
                <l n="488">ܝܲܩܪܹܗ ܟܠܢܵܫ ܐܲܝܟ ܕܠܲܡܠܘܿܠܵܐ ܘܕܲܗܒܼܵܐ ܣܢܝܼܢܵܐ ܀</l>
                <l n="489">:ܛܝܼܢܵܐ ܫܝܼܛܵܐ ܡܸܕܼܪܵܐ ܪܲܦܝܵܐ ܕܡ̣ܢ ܓܵܘ ܐܲܪܥܵܐ</l>
                <l n="490">ܡܵܐ ܕܛܵܒܼ̇ܥܝܼܢ ܠܹܗ ܡܲܠ̈ܟܹܿܐ ܕܐܲܪܥܵܐ ܩܢܸܐ ܬܸܫܒܿܘܿܚܬܵܐ ܀</l>
                <l n="491">:ܡ̇ܐ ܕܡܸܫܬܲܕܲܪ ܣܲܩܪܵܐ ܕܡܲܠܟܵܐ ܒܛܲܒܼܥܵܐ ܕܐܝܼܕܼܵܘ̈ܗܝ</l>
                <l n="492">ܩܵܐܹ̇ܡ ܟܠܢܵܫ ܘܲܡܢܲܫܸܩ ܠܹܗ ܐܲܝܟ ܕܲܠܡܲܠܟܵܐ ܀</l>
                <l n="493">ܒܛܲܒܼܥܵܐ ܕܲܫܡܹܗ ܡܚܵܘܸܐ ܡܲܠܟܵܐ ܫܘܼܘܕܵܝ ܡܸܠܵܘ̈ܗܝ: </l>

                <pb ed="http://syriaca.org/bibl/1765" n="128"/>
                <l n="494">ܘܠܵܐ ܡܸܫܬܲܕܲܪ ܡܸܕܸܿܡ ܒܐܝܼܕܵܘ̈ܗܝ ܠܒܲܪ ܡ̣ܢ ܛܲܒܼܥܹܗ ܀</l>
                <l n="495">:ܟܡܵܐ ܓܹܝܪ ܡ̇ܕܹܝܢ ܫܲܪܝܼܪ ܛܲܒܼܥܹܗ ܕܝܼܫܘܿܥ ܡܲܠܟܲܢ</l>
                <l n="496">ܕܚܲܬܸܿܡ ܡܸܠܵܘ̈ܗܝ ܒܛܲܒܼܥܵܐ ܪܲܒܵܐ ܕܲܨܠܝܼܒܼܘܼܬܹܗ ܀</l>
                <l n="497">:ܗܲܠܸܟ ܒܐܲܪܥܵܐ ܘܫܲܠܸܡ ܟܠܵܗ̇ ܡܕܲܒܿܪܵܢܘܼܬܹܗ</l>
                <l n="498">ܘܚܵܘܝܼ ܫܪܵܪܵܐ ܕܫܘܼܘܕܵܝ ܡܸܠܵܘ̈ܗܝ ܒܲܙܩܝܼܦܘܼܬܹܗ ܀</l>
                <l n="499">:ܐܸܢ ܕܹܝܢ ܛܲܒܼܥܹ̈ܐ ܕܡܲܠ̈ܟܹܿܐ ܕܙܲܒܼܢܵܐ ܡܝܲܩܪܝܼܢ ܒܐܲܪܥܵܐ</l>
                <l n="500">ܟܡܵܐ ܟܹܝܬܼ ܢܝܲܩܲܪ ܠܛܲܒܼܥܵܐ ܨܠܝܼܒܼܵܐ ܕܡܲܠܟܵܐ ܕܪܵܡ̇ܐ ܀</l>
                <l n="501">:ܐܸܢܕܲܝܹܢ ܥܲܡܡܹ̈ܐ ܡܢܲܫܩܝܼܢ ܘܣܵܓܼ̇ܕܿܝܼܢ ܠܛܲܒܼܥܵܐ ܕܡܲܠ̈ܟܹܿܐ</l>
                <l n="502">ܝܲܬܿܝܼܪ ܦܲܐܝܵܐ ܕܠܹܗ ܠܲܨܠܝܼܒܼܵܐ ܢܝܲܩܲܪ ܟܠܢܵܫ ܀</l>
                <l n="503">:ܢܲܫܸܩܘ ܘܲܣܓܼܘܿܕܼܘ ܠܢܝܼܫܹܗ ܕܝܼܫܘܿܥ ܡܸܛܠ ܝܼܫܘܿܥ</l>
                <l n="504">ܕܒܹܗ ܬܸܬܼܚܲܪܪܘܼܢ ܡ̣ܢ ܢܸܟܼܝܵܢܵܘ̈ܗܝ ܕܐܵܟܹ̇ܠܩܲܪܨܵܐ ܀</l>
                <l n="505">:ܚܵܬܼܡܹܗ ܕܡ̇ܪܲܢ ܨܠܝܼܒܼܵܐ ܐܝܼܬܼܵܘܗܝ ܩܢܸܐ ܙܵܟܼܘܼܬܼܵܐ</l>
                <l n="506">ܕܒܹܗ ܢܦ݂ܲܠ ܡ̇ܘܬܵܐ ܘܒܸܛܠܲܬ̤ ܛܘܼܥܝܲܝ ܡ̣ܢ ܥܵܡܲܪܬܵܐ ܀</l>
                <l n="507">:ܠܗܵܢܵܐ ܢܝܼܫܵܐ ܩܲܒܼܥܹܗ ܒܥܹܕܿܬܹܿܗ ܡܲܠܟܵܐ ܣܓܼܝܼܕܼܵܐ</l>
                <l n="508">ܕܠܹܗ ܢܸܬܼܩܲܪܒܼܘܼܢ ܐܲܝܟ ܕܲܠܨܲܠܡܵܐ ܕܲܡܠܸܟ ܡܲܠ̈ܟܹܿܐ ܀</l>
                <l n="509">:ܒܹܗ ܡܸܬܼܩܲܕܿܫܝܼܢ ܐܵܦ ܡܸܬܼܓܲܙܪܝܼܢ ܥܲܡܡܹ̈ܐ ܥܘܼܪ̈ܠܹܐ</l>
                <l n="510">ܘܗܵܘܹ̇ܝܢ ܥܲܡܵܐ ܠܡܲܠܟܵܐ ܪܲܒܵܐ ܕܐܲܡܠܸܟ ܥܲܠ ܟܠ ܀</l>
                <l n="511">:ܟܠܗܘܿܢ ܐܲܝܠܹܝܢ ܕܨܵܒܹ̇ܝܢ ܠܡܸܥܡܲܕܼ ܒܹܗ ܡܸܬܼܪܲܫܡܝܼܢ</l>
                <l n="512">ܘܒܸܠܥܵܕܼ ܢܝܼܫܹܗ ܠܵܐ ܡܸܬܼܟܲܢܹܝܢ ܥܹܕܿܬܹܿܗ ܕܝܼܫܘܿܥ ܀</l>
                <l n="513">:ܐܵܦ ܟܵܗܢܘܼܬܼܵܐ ܒܹܗ ܡܸܬܼܪܲܫܡܵܐ ܠܫܘܼܡܠܵܝ ܐ̄ܪ̈ܵܙܹܐ</l>
                <l n="514">ܘܒܲܫܡܹܗ ܓܵܡ̇ܪܵܐ ܛܲܟܼܣܹ̈ܐ ܘܐ̄ܪ̈ܵܙܹܐ ܒܥܹܕܲܬܼ ܩܘܼܕܼܫܵܐ ܀</l>
                <l n="515">:ܒܹܗ ܡܸܬܼܪܲܫܡܝܼܢ ܗܲܝܟܿܠܹ̈ܐ ܟܠܗܘܿܢ ܥܲܡ ܒܝܼܪ̈ܵܬܼܵܐ</l>
                <l n="516">ܘܡ̇ܐ ܕܐܸܬܼܩܲܕܲܫܘ ܒܗܵܢܵܐ ܢܝܼܫܵܐ ܫܪ̣ܵܐ ܒܗܘܿܢ ܪܘܼܚܵܐ ܀</l>
                <l n="517">:ܚܵܬܼܡܹܗ ܕܝܼܫܘܿܥ ܛܵܒܲ݁ܥ ܟܵܗܢܵܐ ܒܗܲܝܟܲܠ ܩܘܼܕܼܫܵܐ</l>
                <l n="518">ܕܢܸܗܘܸܐ ܠܡܹܐܢܵܐ ܕܲܡܠܸܐ ܚܲܝܹ̈ܐ ܠܓܸܢܣܵܐ ܕܐ̄ܢܵܫܵܐ ܀</l>
                <l n="519">:ܒܗܵܢܵܐ ܨܠܝܼܒܼܵܐ ܐܵܦ ܡܸܬܼܩܲܕܿܫܝܼܢ ܐ̄ܪ̈ܵܙܹܐ ܕܥܹܕܿܬܵܐ</l>
                <l n="520">ܘܗܵܘܹ̇ܝܢ ܒܲܫܡܹܗ ܪܲܗܒܼܘܿܢ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀</l>
                <l n="521">:ܗܵܠܹܝܢ ܟܠܗܹܝܢ ܡܫܲܡܠܸܐ ܨܠܝܼܒܼܵܐ ܒܗܲܝܟܲܠ ܩܘܼܕܼܫܵܐ</l>
                <l n="522">ܘܲܡܚܲܣܸܐ ܒܹܗ ܘܲܡܩܲܕܸܿܫ ܒܹܗ ܠܲܒܼܢܲܝ̈ܢܵܫܵܐ ܀</l>
                <l n="523">:ܫܪܵܪܹܗ ܕܝܼܫܘܿܥ ܒܹܗ ܡܸܬܼܒܲܕܲܩ ܠܐܲܪ̈ܥܵܢܵܝܹܐ</l>
                <l n="524">ܘܒܲܨܠܸܡ ܢܝܼܫܹܗ ܢܵܣ̇ܒܿܝܼܢ ܛܘܼܒܹ̈ܐ ܕܠܵܐ ܡܸܬܼܝܲܒܿܠܝܼܢ ܀</l>
                <l n="525">:ܒܹܗ ܡܸܬܿܛܲܪܕܿܝܼܢ ܕܲܝܘܹ̈ܐ ܛܲܡ̈ܠܹܐ ܡ̣ܢ ܥܘܼܡܪ̈ܲܝܗܘܿܢ</l>
                <l n="526">ܘܡ̣ܢ ܙܲܠܝܼܩܵܘ̈ܗܝ ܥܼܵܩܝܼܢ ܘܛܵܫܹ̇ܝܢ ܐܲܝܟ ܦܪ̈ܲܚܕܲܘܼܕܹܐ ܀</l>
                <l n="527">:ܒܗܵܢܵܐ ܢܝܼܫܵܐ ܒܵܛܹ̇ܠ ܩܹܐܪܣܵܐ ܘܚܲܝܠܵܐ ܕܫܹܐܕܹ̈ܐ</l>
                <l n="528">ܘܒܹܗ ܡܸܬܼܐܲܣܹܝܢ ܟܠ ܡܘܼܪ̈ܗܵܢܝܼܢ ܘܟܼܠ ܢܸܟܼܝܵܢܝܼ̈ܢ ܀</l>
                <l n="529">ܗܵܢܵܐ ܙܲܝܢܵܐ ܢܣܲܒ݂ܼܘ ܙܲܕܿܝܼܩܹ̈ܐ ܘܒܹܗ ܐܸܬܼܓܲܢ̄ܒܲܪܘ: </l>

                <pb ed="http://syriaca.org/bibl/1765" n="129"/>
                <l n="530">ܘܣܲܚܦ̣ܘܼܗܝ ܠܒܼܝܼܫܵܐ ܘܕܲܩܪ̣ܘܼܗܝ ܒܪܘܼܡܚܵܐ ܕܢܝܼܫܵܐ ܨܠܝܼܒܼܵܐ ܀</l>
                <l n="531">:ܗܘ̤ܵܘ ܩܪܲܒܼܬܼܵܢܹܐ ܘܲܫܩܲܠ̣ܘ ܢܲܝܙܟܼܵܐ ܨܠܝܼܒܹܗ ܕܝܼܫܘܿܥ</l>
                <l n="532">ܘܚܵܒܼ݂ܘ ܣܵܛܵܐ ܥܲܡ ܡܲܠܲܐܟܼܵܘ̈ܗܝ ܡ̣̤ ܩܕܼܵܡܲܝܗܘܿܢ ܀</l>
                <l n="533">:ܗܵܢܵܘ ܕܲܓܼܠ̣ܵܐ ܪܲܒܵܐ ܒܟܼܠ ܐܲܬܼܪ̈ܵܘܵܢ</l>
                <l n="534">ܘܢܲܨܚ ܐܸܢܘܿܢ ܠܣܵܗ̈ܕܹܿܐ ܙܗܲܝܵ̈ܐ ܒܐܵܓܼܘܲܢܲܝ̈ܗܘܿܢ ܀</l>
                <l n="535">:ܗܵܢܵܘ ܕܲܨܡܲܚ̣ ܫܘܼܦܪܵܐ ܕܢܘܼܗܪܹܗ ܒܥܵܠܡܵܐ ܟܠܹܗ</l>
                <l n="536">ܘܟܲܢܸܫ ܐܸܢܘܿܢ ܠܲܒܼܢܲܝ̈ܢܵܫܵܐ ܕܢܸܚܙܘܿܢ ܫܘܼܒܼܚܹܗ ܀</l>
                <l n="537">:ܐܲܝܟ ܩܹܒܼܘܿܬܼܵܐ ܐܝܼܬܼܵܘܗܝ ܥܲܡܲܢ ܒܪܹܫ ܡܲܫܪܝܼܬܲܢ</l>
                <l n="538">ܘܲܡܕܲܒܲܪ ܠܵܗ̇ ܠܐܸܠܦܵܗ̇ ܕܥܹܕܿܬܵܐ ܠܲܠܡܹܐܝܢ ܫܲܝܢܵܐ ܀</l>
                <l n="539">:ܡ̣ܢ ܩܹܒܼܘܿܬܼܵܐ ܙܵܥ ܡܕܼܝܼ̈ܢܵܬܼܵܐ ܘܲܢܦܲܠ̣ܘ ܟܲܪ̈ܟܹܐ</l>
                <l n="540">ܘܚܵܒܼ݂ܘ ܘܐܸܫܬܲܦܲܠܘ ܟܠܗܘܿܢ ܡܲܠ̈ܟܹܿܐ ܕܐܵܡܘܿܪ̈ܵܝܹܐ ܀</l>
                <l n="541">:ܡ̣ܢ ܕܹܝܢ ܕܐܲܡܠܸܟ ܨܠܝܼܒܹܗ ܕܝܼܫܘܿܥ ܥܲܠ ܒܸܪ̈ܝܵܬܼܵܐ</l>
                <l n="542">ܙܵܥ ܫܲܬܸܐܣܵܘ̈ܗܝ ܕܟܲܪܟܼܵܐ ܕܲܫܝܘܿܠ ܘܲܢܦܲܠ̣ ܒܐܲܪܥܵܐ ܀</l>
                <l n="543">:ܩܵܡ̣ܘ ܒܹܗ ܡܝܼܬܹ̈ܐ ܘܐܸܣܬܲܡܲܟܼܘ ܒܹܗ ܡܚܝܼܠܲܝ̈ ܢܲܦܫܵܐ</l>
                <l n="544">ܘܐܲܩܢܝܼ ܣܲܒܼܪܵܐ ܠܲܕܼܠܵܐ ܣܲܒܼܪܵܐ ܒܝܲܕܼ ܓܸܠܝܵܢܹܗ ܀</l>
                <l n="545">:ܫܲܦܸܠ ܚܲܝܠܵܐ ܘܬܼܘܼܩܦܵܐ ܕܫܹܐܕܹ̈ܐ ܩܵܛ̇ܠܲܝ̈ ܐ̄ܢܵܫܵܐ</l>
                <l n="546">ܘܥܲܒ݂ܲܕܼ ܐܸܢܘܿܢ ܡܚܝܼܠܹ̈ܐ ܫܘܝܼܛܹ̈ܐ ܩܕܼܵܡ ܣܵܓܼܘܿܕܵܘ̈ܗܝ ܀</l>
                <l n="547">:ܚܵܘܝܼ ܫܘܼܒܼܚܹܗ ܠܲܡܫܲܝܵܢܹ̈ܐ ܘܠܲܐܪ̈ܥܵܝܹܐ</l>
                <l n="548">ܒܪܵܘܡ̇ܐ ܢܝܼܫܹܗ ܘܒܲܐܪܥܵܐ ܨܲܠܡܵܐ ܕܲܙܩܝܼܦܘܼܬܹܗ ܀</l>
                <l n="549">:ܩܘܼܣܛܲܢܛܝܼܢܘܿܣ ܚܙ̣ܵܝܗܝ ܠܲܨܠܝܼܒܼܵܐ ܠܥܸܠ ܒܲܫܡܲܝܵܐ</l>
                <l n="550">ܟܲܕܼ ܨܵܡܲܚ̇ ܗ̄ܘ̣ܵܐ ܒܲܕܼܡܘܼܬܼ ܫܸܡܫܵܐ ܒܫܘܼܒܼܚܵܐ ܪܲܒܵܐ ܀</l>
                <l n="551">:ܘܲܪ̈ܫܝܼܡܵܢ ܗ̣̄ܘܲܝ̈ ܐܵܦ ܟܬܼܝܼ̈ܒܼܵܬܼܵܐ ܒܣܸܕܼܪܵܐ ܒܫܵܩܵܘ̈ܗܝ</l>
                <l n="552">ܕܲܒܼܗܵܢ ܢܝܼܫܵܐ ܙܵܟܹ̇ܝܬܿ ܡܲܠܟܵܐ ܩܘܼܣܛܲܢܛܝܼܢܘܿܣ ܀</l>
                <l n="553">:ܠܗܵܢܵܐ ܢܝܼܫܵܐ ܛܥ݂ܲܢ ܗ̄ܘ̣ܵܐ ܘܲܢܦ݂ܲܩ ܒܪܹܫ ܡܲܫܪܝܼܬܹܗ</l>
                <l n="554">ܘܡ̣ܢ ܩܕܼܵܡ ܚܙܵܬܹܗ ܢܦܲܠ̣ܘ ܒܥܸܠܕܲܒܼܵܒܹ̈ܐ ܕܐܲܩܪܸܒܼܘ ܥܲܡܹܗ ܀</l>
                <l n="555">:ܩܵܠܵܐ ܕܫܘܼܒܼܚܵܐ ܝܲܒܸܿܒܼ ܡܲܠܟܵܐ ܘܚܲܝ̈ܠܵܘܵܬܹܗ</l>
                <l n="556">ܠܗܵܘ̇ ܕܒܲܨܠܝܼܒܹܗ ܒܲܛܸܠ ܩܪ̈ܵܒܹܐ ܡ̣ܢ ܟܠ ܣܵܘܦܝܼ̈ܢ ܀</l>
                <l n="557">:ܐܸܡܹܗ ܕܡܲܠܟܵܐ ܥܲܩܒܲܬ̤ ܥܠܵܘܗܝ ܕܩܲܝܣܵܐ ܣܓܼܝܼܕܼܵܐ</l>
                <l n="558">ܘܐܸܬܼܒܲܕܲܩ ܠܵܗ̇ ܒܪܹܝܚܵܐ ܕܲܥܛ݂ܲܪ ܡ̣ܢ ܓܵܘ ܐܲܪܥܵܐ ܀</l>
                <l n="559">:ܥܸܛܪܵܐ ܚܲܠܝܵܐ ܕܒܸܣܡܹ̈ܐ ܛܵܒܹ̈ܐ ܦܵܚ̣ ܡ̣ܢ ܐܲܪܥܵܐ</l>
                <l n="560">ܘܲܚܙ̣ܵܘ ܫܘܼܒܼܚܹܿܗ ܥܲܡܵܐ ܘܥܲܡܡܹ̈ܐ ܕܲܟܼܢܲܫ̣ܘ ܬܲܡ̇ܢ ܀</l>
                <l n="561">:ܡܸܛܠ ܗܵܕܹܐ ܐܵܦ ܗܹܠܹܢܹܐ ܐܸܡܹܗ ܕܡܲܠܟܵܐ</l>
                <l n="562">ܠܢܵܬ̤ ܠܐܝܼܩܵܪܹܗ ܗܲܝܟܲܠܹ̈ܐ ܗܕܼܝܼܪܹ̈ܐ ܘܙܲܝܚܲܬ̤ ܥܹܐܕܼܵܘ̈ܗܝ ܀</l>
                <l n="563">:ܡ̣ܢ ܗܵܘ̇ ܝܵܘܡ̇ܐ ܕܐܸܬܼܚܲܦܝܼ ܗ̄ܘ̣ܵܐ ܩܲܝܣܵܐ ܣܓܼܝܼܕܼܵܐ</l>
                <l n="564">ܐܲܝܟ ܕܲܒܼܚܸܫܟܵܐ ܪܕܼܵܘ ܗ̄ܘ̣ܵܘ ܐ̄ܢܵܫܵܐ ܥܕܲܡ̇ܐ ܕܲܕܼܢܲܚ̣ ܀ </l>

                <pb ed="http://syriaca.org/bibl/1765" n="130"/>
                <l n="565">:ܘܗܵܫܵܐ ܕܲܕܼܢܲܚ̣ ܐܲܙܠܸܓܼ ܢܘܼܗܪܹܗ ܒܐܲܪܒܲܥ ܦܸܢ̈ܝܵܢ</l>
                <l n="566">ܘܚܲܕܿܝܼ ܒܫܘܼܦܪܹܗ ܠܲܡܫܲܝܵܢܹ̈ܐ ܘܠܲܐܥܵܢܵܝܹܐ ܀</l>
                <l n="567">:ܐܘܿ ܠܵܟ ܩܲܝܣܵܐ ܕܟܲܕܼ ܡ̣ܢ ܒܝܼܫܹ̈ܐ ܒܐܲܪܥܵܐ ܛܡܝܼܪ ܗ̣̄ܘܲܝܬܿ</l>
                <l n="568">ܚܵܘܝܵܟ ܪܸܡܙܵܐ ܠܥܸܠ ܒܲܫܡܲܝܵܐ ܒܐܲܬܼܪܵܐ ܕܢܘܼܗܪܵܐ ܀</l>
                <l n="569">:ܡܲܢ ܠܵܐ ܢܸܬܼܗܲܪ ܒܪܲܒܿܘܼܬܼ ܚܲܝܠܹ̈ܐ ܕܲܣܥܲܪ ܡ̇ܪܲܢ</l>
                <l n="570">ܕܐܸܬܼܵܐ ܒܚܘܼܒܹܿܗ ܘܫܲܝܢܹܗ ܠܥܵܠܡܵܐ ܒܲܨܠܝܼܒܼܘܼܬܹܗ ܀</l>
                <l n="571">:ܒܗܲܝܟܲܠ ܦܲܓܼܪܹܗ ܥܲܠ ܓܵܓܼܠܬܵܐ ܨܡܲܚ̣ ܒܲܙܩܝܼܦܵܐ</l>
                <l n="572">ܘܢܲܗ݂ܲܪ ܥܵܠܡܵܐ ܒܢܘܼܗܪܵܐ ܫܒܼܝܼܚܵܐ ܕܡ̣ܢ ܬܸܫܒܿܘܿܬܹ̇ܗ ܀</l>
                <l n="573">:ܦܪܲܚ̣ܘ ܙܲܠܝܼܩܵܘ̈ܗܝ ܒܲܕܼܡܘܼܬܼ ܫܸܡܫܵܐ ܒܐܲܪܒܲܥܦܸܢ̈ܝܵܢ</l>
                <l n="574">ܘܲܛܠܸ݂ܩ ܚܸܫܟܵܐ ܕܲܦܬܲܟܼܪܘܼܬܼܵܐ ܡ̣ܢ ܒܸܪ̈ܝܵܬܼܵܐ ܀</l>
                <l n="575">:ܒܕܼܢܚܹܗ ܚܸܕܼܝܲܬ̤ ܫܡܲܝܵܐ ܘܐܲܪܥܵܐ ܘܟܼܾܡܵܐ ܕܲܒܼܗܘܿܢ</l>
                <l n="576">ܘܡ̣ܠܵܐ ܐܸܢܘܿܢ ܥܘܼܬܼܪܵܐ ܕܫܘܼܒܼܚܹܗ ܒܝܲܕܼ ܟܵܪ̈ܘܿܙܵܘܗܝ ܀</l>
                <l n="577">:ܗܵܢܵܘ̇ ܪܵܥܝܵܐ ܕܣܲܝܒܲܪ ܨܠܝܼܒܼܵܐ ܚܠܵܦ ܡܲܪܥܝܼܬܹܗ</l>
                <l n="578">ܗܲܝܡܸܢܘ ܒܲܫܡܹܗ ܘܲܣܓܼܘܿܕܼܘ ܠܢܝܼܫܹܗ ܕܠܵܐ ܦܘܼܠܵܓܼܵܐ ܀</l>
                <l n="579">:ܒܗܵܢܵܐ ܡܲܠܟܵܐ ܬܵܘ ܐܸܬܼܓܵܘܲܣܘ ܐܘܿ ܡ̇ܝܘܿܬܹ̈ܐ</l>
                <l n="580">ܘܲܪܫܘܿܡܘ ܨܠܝܼܒܹܗ ܐܲܡܝܼܢܵܐܝܼܬܼ ܥܲܠ ܦܲܓܼܪ̈ܲܝܟܿܘܿܢ ܀</l>
                <l n="581">:ܒܲܫܡܹܗ ܫܲܡܠܵܐ ܣܘܼܥܪ̈ܵܢܲܝܟܲܘܿܢ ܘܗܘܼܦܵܟܲܝ̈ܟܿܘܿܢ</l>
                <l n="582">ܘܠܵܐ ܬܸܬܼܩܲܪܒܼܘܼܢ ܠܡܸܛܥܲܡ ܡܸܕܸܿܡ ܒܸܠܥܵܕܼ ܨܠܝܼܒܹܗ ܀</l>
                <l n="583">:ܒܠܸܒܵܐ ܕܲܟܼܝܵܐ ܗܲܡܸܢܘ ܘܐܵܘܕܵܘ ܒܢܝܼܫܹܗ ܚܲܝܵܐ</l>
                <l n="584">ܘܗܘ̤ ܡܢܲܛܲܪ ܠܟܼܘܿܢ ܡ̣ܢ ܣܘܼܪ̈ܚܵܢܹܐ ܕܲܟܼܣܹܝܢ ܘܲܓܼܠܹܝܢ ܀</l>
                <l n="585">:ܕܚܝܼܠܘ ܨܠܝܼܒܹܗ ܥܲܠ ܥܸܠܵܝܹ̈ܐ ܘܥܲܠ ܬܲܚܬܵܝܹ̈ܐ</l>
                <l n="586">ܘܡ̇ܐ ܕܚܵܙܹ̇ܝܢ ܠܹܗ ܪܵܥܠ̇ܝܼܢ ܡܸܢܹܗ ܫܹܐܕܹ̈ܐ ܟܠܗܘܿܢ ܀</l>
                <l n="587">:ܠܗܵܢܵܐ ܢܝܼܫܵܐ ܡܙܲܝܚܵܐ ܒܫܘܼܒܼܚܵܐ ܥܹܕܲܬܼ ܩܘܼܕܸܫܵܐ</l>
                <l n="588">ܘܲܡܝܲܩܪܵܐ ܠܹܗ ܘܢܵܣ̇ܒܵܐ ܡܸܢܹܗ ܚܢܵܢܵܐ ܘܪ̈ܲܚܡܹܐ ܀</l>
                <l n="589">:ܒܹܗ ܡܸܫܬܲܒܼܗܪܝܼܢ ܘܒܹܗ ܡܸܬܼܓܵܘܣܝܼܢ ܟܠܗܘܿܢ ܟܹܐܢܹ̈ܐ</l>
                <l n="590">ܕܚܲܪܲܪ ܐܸܢܘܿܢ ܡ̣ܢ ܥܲܒܼܕܿܘܼܬܼܵܐ ܕܡ̇ܝܘܿܬܼܘܼܬܼܵܐ ܀</l>
                <l n="591">:ܗܵܐ ܣܵܓܼ̇ܕܿܝܼܢ ܠܹܗ ܘܲܡܝܲܩܪܝܼܢ ܠܹܗ ܒܲܙܡܝܼܪ̈ܵܬܼܵܐ</l>
                <l n="592">ܘܡܫܲܒܿܚܝܼܢ ܠܹܗ ܟܸܢܫܝܼ̈ܢ ܕܥܝܼܪܹ̈ܐ ܘܐ̄ܢܵܫܵܐ ܀</l>
                <l n="593">:ܬܵܘ ܢܵܘܕܸܿܐ ܠܹܗ ܚܕܼܵܐ ܬܵܘܕܿܝܼܬܼܵܐ ܥܲܡ ܪ̈ܘܼܚܵܢܹܐ</l>
                <l n="594">ܠܗܵܘ ܕܒܲܨܠܝܼܒܹܗ ܪܲܡܪܸܡ ܓܸܢܣܲܢ ܠܹܗ ܬܸܫܒܿܘܿܚܬܵܐ ܀</l>
            </div>

        </body>
    </text>
</TEI>
