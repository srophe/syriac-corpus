<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8608">On Reproof (Memra
                    79) - <foreign xml:lang="syr">ܥܲܠ ܡܲܟܿܣܵܢܘܼܬܼܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/107</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and released under a under a Creative Commons Attribution 4.0 International Public License (CC BY 4.0). The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>D. Alphonsi Mingana</editor>
                        <idno type="URI">http://syriaca.org/bibl/1765</idno>
                    </analytic>
                    <monogr>
                        <title level="a">Narsai Doctoris Syri Homiliae et Carmina</title>
                        <imprint>
                            <pubPlace>Mosul</pubPlace>
                            <publisher>Typis Fratrum Praedicatorum</publisher>
                            <date when="1905">1905</date>
                        </imprint>
                        <extent>2 Volumes</extent>
                        <biblScope type="vol">2</biblScope>
                        <biblScope type="pp">340-352</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-04-19" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="0">
                <ab xml:lang="syr">ܥܲܠ ܡܲܟܿܣܵܢܘܼܬܼܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="340"/>

                <l>ܡܐܡܪܐ ܕܐܪܒܥܝܢ ܘܫܬܐ</l>
                <l>ܥܲܠ ܡܲܟܿܣܵܢܘܼܬܼܵܐ</l>
            </div>
            <div type="text" xml:lang="syr">
                <l n="1">:ܒܹܝܬܼ ܐܲܣܝܼܪܹ̈ܐ ܕܡ̇ܝܘܿܬܼܘܼܬܼܵܐ ܚܒܼܝܼܫ ܒܲܪܢܵܫܵܐ</l>
                <l n="2">ܘܠܵܐ ܪܵܓܵܐ ܠܹܗ ܕܢܸܦܘܿܩ ܡܸܢܹܗ ܐܵܦܠܵܐ ܒܡܵܘܬܹܿܗ ܀</l>
                <l n="3">:ܒܓܼܵܘ ܢܵܡܲܪܬܵܐ ܕܚܵܫܘܿܫܘܼܬܼܵܐ ܪܡܸܐ ܚܲܠܵܫܵܬܐ</l>
                <l n="4">ܘܠܵܐ ܗܲܢܝܼ ܠܹܗ ܠܡܸܬܼܦܲܠܵܛܘܼ ܡ̣ܢ ܩܲܫܝܘܼܬܼܵܗ̇ ܀</l>
                <l n="5">:ܒܚܲܒܼܠܹ̈ܐ ܩ̈ܫܲܝܵܐ ܕܲܪ̈ܓܼܝܼܓܼܵܬܼܵܐ ܦܟܼܝܼܪ ܗ̄ܘ̣ ܘܲܫܕܹܐ</l>
                <l n="6">ܘܠܵܐ ܡܢܵܚ ܕܲܢܩܘܼܡ ܡ̣ܢ ܡܲܦܘܼܠܬܵܐ ܕܲܪ̈ܓܼܝܼܓܼܵܬܹܗ ܀</l>
                <l n="7">:ܪܸܚܡܲܬܼ ܪܸܓܿܬܼܵܐ ܕܲܪ̈ܓܼܝܼܬܼܵܐ ܫܲܪܝܵܐ ܒܓܼܵܘܹܗ</l>
                <l n="8">ܘܣܲܦܝܼܦܵܐ ܒܹܗ ܒܲܕܼܡܘܼܬܼ ܢܘܼܪܵܐ ܒܩܲܝܣܹ̈ܐ ܕܥܵܒܼܵܐ ܀</l>
                <l n="9">:ܒܢܘܼܪ ܚܘܼܬܼܚܵܬܹ̈ܐ ܕܵܠܹܩ ܟܠܹ̈ܗ ܒܟܼܠܥܸܕܵܢܝܼ̈ܢ</l>
                <l n="10">ܘܠܲܝܬܿ ܥܸܕܵܢܵܐ ܕܠܵܐ ܡܸܫܬܿܠܗܲܒܼ ܒܚܲܕܼ ܡ̣ܢ ܚܲܫܝܼ̈ܢ ܀</l>
                <l n="11">:ܒܓܼܵܘ ܗܲܕܵܡ̇ܘ̈ܗܝ ܛܡܝܼܪܵܐ ܢܘܼܪܵܐ ܕܲܪ̈ܓܼܝܼܓܼܵܬܹܗ</l>
                <l n="12">ܘܠܵܐ ܡܸܬܼܕܲܥܟܵܐ ܥܕܲܡ̇ܐ ܕܕܼܵܥܟܵܐ ܡ̇ܝܘܿܬܼܘܼܬܹܗ ܀</l>
                <l n="13">:ܐܲܝܟ ܫܸܫܠܬܵܐ ܪܲܡܝܵܐ ܒܢܲܦܫܹܗ ܪܸܚܡܲܬܼ ܟܣܸܦܵܐ</l>
                <l n="14">ܘܠܑܵܐ ܡܸܫܬܲܪܝܵܐ ܥܕܲܡ̇ܐ ܕܫܵܪܹܐ ܡ̇ܘܬܵܐ ܠܦܲܓܼܪܹܗ ܀</l>
                <l n="15">:ܒܢܝܼܪܵܐ ܕܫܘܼܒܼܚܵܐ ܟܕܼܝܼܢܝܼܢ ܙܵܘܥܹ̈ܐ ܕܦܵܪܘܿܫܘܼܬܹܗ</l>
                <l n="16">ܘܐܸܠܵܐ ܬܲܒܼܪܹܗ ܝܘܿܡ ܥܘܼܢܕܵܢܵܐ ܠܵܐ ܡܸܬܼܚܲܪܲܪ ܀</l>
                <l n="17">:ܩܹܐܡ̇ܐ ܩܲܫܝܵܐ ܕܪܸܓܼܬܼ ܒܸܣܪܵܐ ܪܡܸܐ ܒܗܲܕܵܡ̇ܘ̈ܗܝ</l>
                <l n="18">ܘܲܡܫܲܥܒܸܿܕܼ ܠܹܗ ܐܲܝܟ ܕܲܠܚܲܝܘ̄ܬܼܵܐ ܕܠܵܐ ܒܘܼܝܵܢܵܐ ܀</l>
                <l n="19">:ܙܲܝܢܵܐ ܗ̄ܝܼ ܩܲܫܝܵܐ ܡ̇ܝܘܿܬܼܘܼܬܼܵܐ ܘܠܹܗ ܠܵܐ ܩܲܫܝܵܐ</l>
                <l n="20">ܘܒܹܝܬܼ ܐܲܣܝܼܪܹ̈ܐ ܗ̄ܝܼ ܕܚܵܫܘܿܫܘܼܬܼܵܐ ܘܠܹܗ ܠܵܐ ܚܫܝܼܒܼܵܐ ܀</l>
                <l n="21">:ܡ̇ܘܬܵܐ ܟܣܸܐ ܒܵܗ̇ ܒܪܸܚܡܲܬܼ ܟܸܣܦܵܐ ܘܠܹܗ ܐܲܝܟ ܚܲܝܹ̈ܐ ܗ̄ܝܼ</l>
                <l n="22">ܘܢܸܓܼ̈ܕܹܿܐ ܥܦܝܼܦܹ̈ܐ ܪܸܚܡܲܬܼ ܫܘܼܒܼܚܵܐ ܘܠܹܗ ܒܘܼܣܵܡܵܐ ܗ̄ܝܼ ܀</l>
                <l n="23">:ܢܘܼܪܵܐ ܘܬܵܘܠܥܵܐ ܢܸܒܼܥ̈ܢ ܡܸܢܵܗ̇ ܕܪܸܓܲܬܼ ܒܸܣܪܵܐ</l>
                <l n="24">ܘܠܹܗ ܐܲܝܟ ܚܸܠܡܵܐ ܚܫܝܼܒܼ ܫܘܼܢܵܩܵܐ ܕܣܝܼܡ ܒܲܟܼܬܼܵܒܹ̈ܐ ܀ </l>

                <pb ed="http://syriaca.org/bibl/1765" n="341"/>
                <l n="25">:ܐܲܝܟ ܠܵܐ ܡܝܼܠܵܐ ܪܵܕܹܐ ܒܐܘܼܪܚܵܐ ܕܲܡܠܝܼܠܘܼܬܹܗ</l>
                <l n="26">ܘܐܲܝܟ ܫܲܬܿܝܼܩܵܐ ܕܵܐܹ̇ܫ ܛܲܟܼܣܵܐ ܕܦܵܪܘܿܫܘܼܬܹܗ ܀</l>
                <l n="27">:ܚܲܝܘ̄ܬܼܢܵܐܝܼܬܼ ܡܕܲܡܸܐ ܒܲܙܢܵܘ̈ܗܝ ܘܲܒܼܗܘܼ̈ܦܵܟܼܵܘܗܝ</l>
                <l n="28">ܘܲܒܼܨܝܼܪ ܩܲܠܝܼܠ ܠܵܐ ܒܨܝܼܪ ܡܸܕܸܿܡ ܡ̣ܢ ܚܵܝ̈ܘܵܬܼܵܐ ܀</l>
                <l n="29">:ܠܚܲܝܘ̄ܬܼܵܐ ܕܵܡܹ̇ܐ ܠܵܐ ܗ̄ܘ̣ܵܐ ܕܕܼܵܡܹ̇ܐ ܐܸܠܵܐ ܕܨܵܒܹ̇ܐ</l>
                <l n="30">ܕܐܸܠܘܼ ܕܨܵܒܹ̇ܐ ܠܲܝܬܿ ܕܥܵܨܹ̇ܐ ܠܹܗ ܐܲܝܟ ܕܲܠܚܪܫܵܐ ܀</l>
                <l n="31">:ܠܵܘ ܐܲܝܟ ܚܲܪ̈ܫܹܐ ܟܕܼܝܼܢ ܒܲܬܼܥܵܫܐ ܕܐܲܪ̈ܥܵܢܝܵܬܼܵܐ</l>
                <l n="32">ܘܠܵܐ ܟܲܕܼ ܠܵܐ ܪܓܼܝܼܫ ܛܵܥܹ̇ܐ ܒܛܘܼܥܝܲܝ ܕܲܪ̈ܓܼܝܼܓܼܵܬܼܵܐ ܀</l>
                <l n="33">:ܡܦܵܣ ܕܲܡܠܝܼܠܵܐ ܗ̄ܘ̣ ܘܠܵܐ ܡܸܬܿܛܦܝܼܣ ܠܵܗ̇ ܠܲܡܠܝܼܠܘܼܬܹܗ</l>
                <l n="34">ܪܓܼܝܼܫ ܕܲܥܪܝܼܡܵܐ ܗ̄ܘ̣ ܘܠܵܐ ܡܸܬܼܥܲܪܲܡ ܠܘܼܩܒܲܠ ܚܲܫܵܘ̈ܗܝ ܀</l>
                <l n="35">:ܥܪܝܼܡ ܕܲܢܣܲܓܸܿܦ ܘܲܦܫܝܼܛ ܠܲܡܦܵܫ ܡ̣ܢ ܣܘܼܓܼܦܵܢܵܐ</l>
                <l n="36">ܨܢܝܼܥ ܕܲܢܕܲܓܸܿܠ ܘܒܼܘܿܪ ܕܲܢܬܲܪܓܸܿܡ ܫܲܪܝܼܪ̈ܵܬܼܵܐ ܀</l>
                <l n="37">:ܡܠܝܼܠ ܕܲܢܡܲܠܸܠ ܐܲܝܠܹܝܢ ܕܥܵܕܼܪ̈ܵܢ ܠܲܡܚܝܼܠܘܼܬܹܗ</l>
                <l n="38">ܘܫܲܬܿܝܼܩ ܘܲܚܪܸܫ ܠܲܡܵܟܼܵܘܵܢܘܼ ܙܢܲܝ̈ ܒܝܼܫܘܼܬܹܗ ܀</l>
                <l n="39">:ܦܵܪܘܿܫ ܙܲܡܗܝܼܪ ܠܡܸܦܪܲܫ ܐܲܝܕܵܐ ܕܫܲܦܝܼܪܵܐ ܠܹܗ</l>
                <l n="40">ܘܠܸܠ ܘܲܡܕܼܵܘܲܕܼ ܠܡܸܒܼܣܲܪ ܡܘܼܡܹ̈ܐ ܕܲܫܟܼܝܼܪ݁ܵܬܹܗ ܀</l>
                <l n="41">:ܚܬܝܼܪ ܒܝܼܕܲܥܬܹܗ ܘܥܵܕܹ̇ܠ ܠܚܲܪ̈ܫܹܐ ܕܠܵܐ ܝܵܕܼܘܿܥܝܼܢ</l>
                <l n="42">ܘܗܘ̤ ܠܵܐ ܡܸܡܬܼܘܿܡ ܥ̣ܕܲܠ ܠܲܩܢܘܿܡܹܗ ܒܐܲܝܠܹܝܢ ܕܲܥܕܼܝܼܠ ܀</l>
                <l n="43">ܥܕܼܝܼܠ ܡ̣ܢ ܟܠ ܘܠܵܐ ܡܸܬܼܪܲܥܸܐ ܕܥܲܠ ܡ̇ܢ ܗܵܟܲܢ ܀</l>
                <l n="44">:ܕܵܐܹܢ ܥܵܘ̣ܠܵܐ ܕܲܠܒܲܪ ܡܸܢܹܗ ܚܲܬܿܝܼܬܼܵܐܝܼܬܼ</l>
                <l n="45">ܘܲܒܼܣܲܢ̈ܝܵܬܼܵܐ ܕܲܠܓܼܵܘ ܡܸܢܹܗ ܠܵܐ ܡܸܬܼܒܲܩܸܐ ܀</l>
                <l n="46">:ܐܘܿ ܕܲܝܵܢܵܐ ܕܕܼܵܐܹ̇ܢ ܟܠܵܐ ܒܟܼܘܼܪ ܒܘܼܚܵܢܹܗ</l>
                <l n="47">ܒܚܘܿܪ ܟܲܪ̈ܝܵܬܼܵܟ ܐܲܝܟ ܓܼܠ̈ܝܵܬܼܵܐ ܕܲܟܼ̈ܢܵܘܵܬܼܵܟ ܀</l>
                <l n="48">:ܡܚܲܝܸܒܼ ܚܲܒܼܪ݁ܵܘܗܝ ܡ̇ܐ ܕܚܲܝܵܒܼܝܼܢ ܚܵܘܒܲܬܼ ܚܵܘ̈ܒܹܿܐ</l>
                <l n="49">ܚܲܝܸܒܼ ܐܲܢ̄ܬܿ ܠܵܟ ܒܚܲܝܵܒܼܘܼܬܼܵܐ ܕܚܵܘܒܲܬܼ ܚܲܘܒܲܝ̈ܟ ܀</l>
                <l n="50">:ܡܛܲܟܸܿܣ ܚܲܪ̈ܫܹܐ ܕܢܸܬܿܕܲܡܘܿܢ ܠܹܗ ܒܲܡܠܝܼܠܘܼܬܼܵܐ</l>
                <l n="51">ܛܲܟܸܿܣ ܚܲܝܲܝ̈ܟ ܕܢܸܗܘܘܿܢ ܕܵܡܹ̇ܝܢ ܠܲܕܼܡܲܠܵܠܹ̈ܐ ܀</l>
                <l n="52">:ܥܵܨܹ̇ܐ ܟܝܵܢܹ̈ܐ ܠܵܐ ܦܲܪ̈ܘܿܫܹܐ ܒܦܵܪܘܿܫܘܼܬܹܗ</l>
                <l n="53">ܥܨܝܼ ܠܲܟܼܝܵܢܵܟ ܕܢܸܦܪܘܿܫ ܫܲܦܝܼܪ ܫܲܦܝܼܪ̈ܵܬܼܵܐ ܀</l>
                <l n="54">:ܡܲܩܢܸܐ ܥܝܵܕܼܵܘ̈ܗܝ ܠܲܕܼܠܵܐ ܝܵ̇ܕܼܥܝܼܢ ܡܸܠܲܬܼ ܐ̄ܢܵܫܵܐ</l>
                <l n="55">ܥܲܝܸܕܼ ܐܲܢ̄ܬܿ ܠܵܟ ܒܐܲܠܹܝܢ ܕܲܩܢܸܐ ܟܝܵܢ ܚܹܐܪܘܼܬܼܵܟ ܀</l>
                <l n="56">:ܡܲܪܡܸܐ ܦܓܼܘܼ̈ܕܹܐ ܒܦܘܼܡ ܫܲܬܿܝܼܩܹ̈ܐ ܕܢܸܪܕܿܘܿܢ ܫܲܦܝܼܪ</l>
                <l n="57">ܦܲܓܸܕܼ ܙܵܘܥܲܝ̈ܟ ܕܢܸܗܘܸܐ ܡܫܲܝܲܢ ܪܲܗܛܵܐ ܕܐܘܼܪܚܵܟ ܀ </l>

                <pb ed="http://syriaca.org/bibl/1765" n="342"/>
                <l n="58">:ܦܵܠܲ݁ܚ ܐܲܪܥܵܐ ܘܦܵܣܹ̇ܠ ܛܘܼܪܹ̈ܐ ܒܟܲܫܝܼܪܘܼܪܬܹܗ</l>
                <l n="59">ܦܠܘܿܚ ܪܸܥܝܵܢܵܟ ܕܢܸܛܥܲܢ ܦܹܐܪܹ̈ܐ ܕܕܸܚܠܲܬܼ ܩܘܼܫܬܵܐ ܀</l>
                <l n="60">:ܡܟܲܒܸܿܫ ܓܼܠ̈ܠܹܐ ܘܚܵܣܹ̇ܢ ܪ̈ܘܼܚܹܐ ܒܐܘܼܡ̇ܢܘܼܬܹܗ</l>
                <l n="61">ܟܲܒܸܿܫ ܗܵܘܢܵܟ ܕܠܵܐ ܢܸܬܼܒܲܥܪܲܪ ܒܡܲܫܒܼܵܐ ܕܥܵܘ̣ܠܵܐ ܀</l>
                <l n="62">:ܨܵܐܹ̇ܕܼ ܪ̈ܲܚܫܵܐ ܘܛܵܡܲ݁ܪ ܦܲܚܹ̈ܐ ܠܚܲܝܘܲܬܼ ܫܵܢܵܐ</l>
                <l n="63">ܨܘܼܕܼ ܠܲܥܝܵܕܹ̈ܐ ܣܢܲܝܵ̈ܐ ܕܢܲܦܫܵܟ ܐܲܝܟ ܕܲܠܚܲܪ̈ܫܹܐ ܀</l>
                <l n="64">:ܥܵܩܲ݁ܪ ܟܘܼ̈ܒܹܿܐ ܡ̣ܢ ܚܲܩ̈ܠܵܬܼܵܐ ܫܲܬܿܝܼ̈ܩܵܬܼܵܐ</l>
                <l n="65">ܥܩܘܿܪ ܒܝܼ̈ܫܵܬܼܵܟ ܐܲܝܟ ܙܝܼܙܵܢܹ̈ܐ ܡ̣ܢ ܓܵܘ ܚܲܩܠܵܐ ܀</l>
                <l n="66">:ܡܫܲܝܸܢ ܥܵܠܡܵܐ ܒܡܸܠܲܬܼ ܫܲܝܢܵܐ ܕܫܲܪܝܵܐ ܒܓܼܵܘܹܗ</l>
                <l n="67">ܫܲܝܹܢ ܝܲܨܪܵܟ ܒܹܗ ܒܐܸܣܟܹܿܡܵܐ ܕܲܡܫܲܝܢܘܼܬܼܵܟ ܀</l>
                <l n="68">:ܥܸܠܲܬܼ ܫܲܝܢܵܐ ܐ̄ܢܬܿ ܐܘܿ ܒܲܪܢܵܫܵܐ ܫܡܵܐ ܝܲܩܝܼܪܵܐ</l>
                <l n="69">ܝܲܩܲܪ ܠܲܫܡܵܟ ܕܠܐ ܢܸܬܿܕܵܘܲܕܼ ܫܲܝܢܵܐ ܒܲܫܡܵܟ ܀</l>
                <l n="70">:ܒܫܲܝܢܵܐ ܕܲܫܡܵܟ ܢܛܝܼܪ ܘܲܡܫܲܝܲܢ ܥܵܠܡܵܐ ܕܙܲܒܼܢܵܐ</l>
                <l n="71">ܛܲܪ ܚܹܐܪܘܼܬܼܵܟ ܕܠܵܐ ܬܸܬܼܒܲܙܲܚ ܒܠܵܐ ܚܹܐܪܘܼܬܼܵܐ ܀</l>
                <l n="72">ܩܪܵܒܼܵܐ ܟܲܣܝܵܐ ܐܝܼܬܼ ܠܵܟ ܥܲܡ ܟܠ ܘܲܠܟܼܠ ܥܲܡܵܟ.</l>
                <l n="73">ܠܵܐ ܬܸܬܼܪܲܦܸܐ ܕܠܵܐ ܬܸܬܼܚܲܝܲܒܼ ܘܲܬܼܚܲܝܸܒܼ ܟܠ ܀</l>
                <l n="74">:ܩܪܵܒܼܵܟ ܐܲܠܨܲܢܝ ܕܐܹܡܲܪ ܥܲܡܵܟ ܡܹܐܡܪܵܐ ܕܡܸܠܹ̈ܐ</l>
                <l n="75">ܘܠܵܐ ܚܝܼܨܘܼܬܼܵܟ ܥܨܵܬܲܢܝ ܕܐܸܪܫܹܝܟ ܐܲܝܟ ܕܲܠܪܲܦܝܵܐ ܀</l>
                <l n="76">:ܬܵܐ ܫܡܲܥ ܫܸܡܥܵܐ ܕܚܲܝܵܒܼܘܼܬܼܵܟ ܡ̣ܢ ܚܲܝܵܒܼܘܼܬܝ</l>
                <l n="77">ܘܕܼܘܼܢ ܟܹܐܢܵܐܝܼܬܼ ܐܸܢ ܟܹܐܢܵܐܝܼܬܼ ܡܚܲܝܸܒܼ ܐܲܢ̄ܬܿ ܠܵܟ ܀</l>
                <l n="78">:ܒܟܼܘܼܪ ܒܘܼܚܪܵܢܵܐ ܕܦܵܪܘܿܫܘܼܬܼܵܟ ܒܚܘܿܪ ܦܸܬܼܓܼܵܡܲܝ̈</l>
                <l n="79">ܘܲܚܙܝܼ ܫܲܦܝܼܪ ܓܸܠܝܵܢ ܙܹܐܦܵܐ ܕܙܹܐܦܵܢܘܼܬܼܵܟ ܀</l>
                <l n="80">:ܐܲܝܟ ܕܲܒܼܕܼܝܼܢܵܐ ܒܩܘܼܡ ܐܵܡ̇ܘܿܪܵܐ ܐܵܦ ܫܵܡ̇ܘܿܥܵܐ</l>
                <l n="81">ܘܐܲܝܢܵܐ ܕܚܵܐܹ̇ܒܼ ܠܵܐ ܢܸܬܼܥܲܣܲܩ ܠܡܸܒܼܣܲܪ ܥܵܘ̣ܠܹܗ ܀</l>
                <l n="82">:ܫܡܲܥ ܟܹܝܬܼ ܘܐܹܡܲܪ ܡܹܐܡܪܵܐ ܕܲܥܠܲܝܟ ܐܘܿ ܒܲܪܢܵܫܵܐ</l>
                <l n="83">ܕܡܸܛܠ ܡ̇ܢܵܐ ܡܕܼܵܘܲܕܼ ܥܘܼܡܪܵܟ ܘܒܲܛܝܼܠ ܪܲܗܛܵܟ ܀</l>
                <l n="84">:ܠܡܢܵܐ ܕܵܡܹ̇ܐ ܕܘܼܒܵܪ ܚܲܝܲܝ̈ܟ ܠܲܕܼܚܲܝ̈ܘܵܬܼܵܐ</l>
                <l n="85">ܘܢܘܼܟܼܪܵܝ ܛܲܟܼܣܵܐ ܠܛܲܟܼܣܵܐ ܬܲܩܦܢܵܐ ܕܲܡܠܝܼܠܘܼܬܼܵܐ ܀</l>
                <l n="86">:ܠܡܵܢܵܐ ܕܠܝܼܚܵܐ ܒܪܝܼܬܼܵܐ ܒܬܸܛܪܵܐ ܕܡܲܪܝܼܪܘܼܬܼܵܟ</l>
                <l n="87">ܘܠܲܝܬܿ ܣܘܼܥܪܵܢܵܐ ܕܲܚܠܸܐ ܛܲܥܡܹܗ ܒܦܘܼܡ ܣܵܥܘܿܪ̈ܵܘܗܝ ܀</l>
                <l n="88">:ܠܡܵܢܵܐ ܡܫܲܚܠܲܦ ܫܘܼܠܚܵܦ ܙܲܒܼܢܹ̈ܐ ܡ̣ܢ ܟܠ ܙܲܒܼܢܝܼ̈ܢ</l>
                <l n="89">ܘܠܲܝܬܿ ܠܹܗ ܕܘܼܡܝܵܐ ܕܕܼܵܡܹ̇ܐ ܠܙܲܒܼܢܹ̈ܐ ܕܲܩܕܼܵܡܲܝܗܘܿܢ ܀</l>
                <l n="90">:ܠܡܵܢܵܐ ܠܵܐ ܫܘܸܐ ܪܲܗܛܵܐ ܫܲܘܝܵܐ ܕܫܘܼܚܠܵܦܲܝ̈ܗܘܿܢ</l>
                <l n="91">ܘܥܲܠ ܡ̇ܢ ܥܵܠ̇ܒܿܝܼܢ ܐܵܘ ܡܸܬܼܥܲܠܒܿܝܼܢ ܠܒܲܪ ܡ̣ܢ ܛܲܟܼܣܵܐ ܀</l>
                <l n="92">:ܠܡܵܢ ܕܸܡܹ̇ܐ ܩܲܝܛܵܐ ܠܩܲܝܛܵܐ ܘܣܲܬܼܘܵܐ ܠܣܲܬܼܘܵܐ</l>
                <l n="93">ܘܡܸܛܠ ܡ̇ܢܵܐ ܡܝܲܬܿܪ ܘܲܒܼܨܝܼܪ ܥܲܪܝܵܐ ܘܚܘܼܡ̇ܐ ܀</l>
                <l n="94">:ܠܡܵܢ ܟܲܕܼ ܚܲܕܼ ܗ̄ܘ̣ ܪܸܗܛܵܐ ܕܝܲܪ̈ܚܹܐ ܘܲܕܼܝܵܘ̈ܡ̇ܬܼܵܐ</l>
                <l n="95">ܠܵܐ ܡܸܬܼܡܲܠܸܐ ܡ̇ܙܘܿܢ ܚܲܝܲܝ̈ܢ ܐܲܝܟ ܕܲܒܼܩܲܕܼܡ̇ܐ ܀ </l>

                <pb ed="http://syriaca.org/bibl/1765" n="343"/>
                <l n="96">:ܠܡܵܢ ܚܲܣܝܼܪ݁ܵܢ ܐܲܪ̈ܥܵܢܝܵܬܼܵܐ ܒܥܘܼܡܪܵܐ ܕܐ̄ܢܵܫܵܐ</l>
                <l n="97">ܘܠܵܐ ܡܸܬܼܦܲܢܸܐ ܐܲܓܼܪܵܐ ܛܵܒܼܵܐ ܠܥܲܡܠܹ̈ܐ ܫܚܝܼܩܹ̈ܐ ܀</l>
                <l n="98">:ܠܡܵܢܵܐ ܡܙܲܠܗܲܙ ܥܘܼܡܪܵܐ ܕܙܲܒܼܢܵܐ ܥܲܡ ܕܲܠܥܵܠܲܡ</l>
                <l n="99">ܘܠܲܝܬܿ ܒܹܗ ܒܕܼܵܪܲܢ ܕܲܩܢܸܐ ܕܐܲܪܥܵܐ ܐܵܘ ܕܲܡܡܲܝܵܐ ܀</l>
                <l n="100">:ܠܡܵܢ ܣܲܓܿܝܼܐܝܼܢ ܟܹܐܢܹ̈ܐ ܕܦܲܓܼܪܵܐ ܘܲܕܼܪܥܝܵܢܵܐ</l>
                <l n="101">ܘܠܲܝܬܿ ܒܲܢ ܕܲܚܠܝܼܡ ܦܲܓܼܪܵܢܵܐܝܼܬܼ ܘܪܘܼܚܵܢܵܐܝܼܬܼ ܀</l>
                <l n="102">:ܠܡܵܢܵܐ ܣܒܼܝܼܣܵܐ ܠܵܐ ܝܼܕܲܥܬܼܵܐ ܒܟܼܠܗܘܿܢ ܬܸܓܼܡܹ̈ܐ</l>
                <l n="103">ܘܠܲܝܬܿ ܚܲܟܿܝܼܡܵܐ ܕܡܲܐܣܸܐ ܟܹܐܢܹ̈ܐ ܕܗܸܕܼܝܘܿܛܘܼܬܼܵܐ ܀</l>
                <l n="104">:ܒܛܸܠܘ̣ ܡ̣ܢ ܥܲܡܲܢ ܐܵܣܵܘ̈ܬܼܵܐ ܕܦܲܓܼܪܵܐ ܘܢܲܦܫܵܐ</l>
                <l n="105">ܘܠܲܝܬܿ ܕܲܒܼܛܝܼܠ ܠܹܗ ܥܲܠ ܚܘܼܠܡܵܢܲܢ ܐܵܦܠܵܐ ܒܡܸܠܬܼܵܐ ܀</l>
                <l n="106">:ܓܲܪܕܲܝܼܘ ܡܸܢܲܢ ܝܵܕܼܥܲܝ̈ ܚܲܫܹ̈ܐ ܕܚܵܫܘܿܫܘܼܬܼܵܐ</l>
                <l n="107">ܘܩܲܪܝܼܒܼ ܓܸܢܣܲܢ ܕܲܢܢܲܓܿܕܼܘܼܢܵܝܗܝ ܚܲܫܹ̈ܐ ܘܟܹܐܒܹ̈ܐ ܀</l>
                <l n="108">:ܚܫܸܟ ܠܹܗ ܥܵܠܡܵܐ ܒܚܸܫܘܿܟܼܘܼܬܼܵܐ ܕܠܵܐ ܝܼܕܲܥܬܼܵܐ</l>
                <l n="109">ܘܛܵܟ ܡܝ̇ܫܝܼܢܲܢ ܐܸܣܹ̈ܐ ܒܛܲܗܪܵܐ ܐܲܟܼܡܵܐ ܕܲܟܼܬܼܝܼܒܼ ܀</l>
                <l n="110">:ܥܒ݂ܲܪ ܣܘܼܿܟܵܠܵܐ ܕܕܸܚܠܲܬܼ ܩܘܼܫܬܵܐ ܡ̣ܢ ܪܸܥܝܵܢܲܢ</l>
                <l n="111">ܘܠܵܐ ܦܵܫ̣ ܡܸܕܸܿܡ ܕܠܵܐ ܡܲܢܲܥ ܠܹܗ ܠܘܵܬܼ ܠܵܐ ܡܸܕܸܿܡ ܀</l>
                <l n="112">:ܐܘܿ ܟܡܵܐ ܩܲܫܝܵܐ ܩܲܫܝܘܼܬܼ ܠܸܒܲܢ ܡ̣ܢ ܟܠ ܕܲܩܫܸܐ</l>
                <l n="113">ܕܠܵܐ ܡܸܬܼܒܲܝܢܵܐ ܒܝܲܕܼ ܩܲܫ̈ܝܵܬܼܵܐ ܕܲܡ̈ܢܲܓܿܕܵܢ ܠܵܗ̇ ܀</l>
                <l n="114">:ܐܘܿ ܟܡܵܐ ܣܲܡܝܵܐ ܥܲܝܢܵܐ ܕܢܲܦܫܲܢ ܡ̣ܢ ܘܵܠܝܼܬܵܐ</l>
                <l n="115">ܕܠܵܐ ܡܸܬܼܪܲܟܼܢܵܐ ܠܡܸܚܙܵܐ ܡܘܼܡܹ̈ܐ ܕܐܲܡܝܼܢܝܼܢ ܒܵܗ̇ ܀</l>
                <l n="116">:ܐܘܿ ܟܡܵܐ ܝܲܩܝܼܪ ܫܸܡܥܹܗ ܕܗܵܘܢܲܢ ܩܲܠܝܼܠ ܫܸܡܥܵܐ</l>
                <l n="117">ܕܫܵܡܲ݁ܥ ܘܲܫܠܸܐ ܘܠܵܐ ܡܲܫܡܲܥ ܠܲܢ ܐܲܝܕܵܐ ܕܦܲܐܝܵܐ ܀</l>
                <l n="118">:ܐܘܿ ܟܡܵܐ ܡܲܗܡܸܐ ܟܝܵܢ ܚܹܐܪܘܼܬܿܢ ܡ̣ܢ ܚܹܐܪܘܼܬܹܗ</l>
                <l n="119">ܕܠܵܐ ܡ̇ܘܕܲܥ ܠܲܢ ܙܸܕܼܩܹ̈ܐ ܕܦܲܐܝܼܝܼܢ ܠܲܒܼܢܲܝ̈ ܚܹܐܪܹ̈ܐ ܀</l>
                <l n="120">:ܐܘܿ ܟܡܵܐ ܣܵܢܹ̇ܐ ܝܲܨܪܲܢ ܗܘ̤ ܠܹܗ ܕܠܵܐ ܒܲܡܫܘܼܚܬܼܵܐ</l>
                <l n="121">ܕܠܵܐ ܡܲܬܼܘܸܐ ܠܲܢ ܕܲܢܬܼܘܼܒܼ ܩܲܠܝܼܠ ܡ̣ܢ ܒܝܼ̈ܫܵܬܲܢ ܀</l>
                <l n="122">:ܒܵܠܲܥ ܦܲܓܼܪܲܢ ܘܠܵܐ ܟܲܪܝܵܐ ܠܹܗ ܥܲܠܐ ܒܘܼܣܒܵܣܹܗ</l>
                <l n="123">ܘܗܵܦܹ̇ܟ ܠܐܲܪܥܵܐ ܘܠܵܐ ܡܸܬܼܚܲܫܲܒܼ ܕܡ̇ܢܲܐ ܗ̄ܝܼ ܥܸܠܬܼܵܐ ܀</l>
                <l n="124">:ܠܵܐ ܪܵܢ݂̇ܝܢܲܢ ܕܡܵܢܲܐ ܗ̄ܝܼ ܥܸܠܬܼܵܐ ܕܢܸܓܼܕܲܝ̈ ܦܲܓܼܪܲܢ</l>
                <l n="125">ܘܠܵܐ ܒܵܥܹ̇ܝܢܲܢ ܒܥܵܬܼܵܐ ܕܚܲܫܹ̈ܐ ܕܲܡܥܝܼܩܝܼܢ ܠܲܢ ܀</l>
                <l n="126">:ܠܟܹܐܦ ܛܲܪܵܢܵܐ ܕܵܡܹ̇ܐ ܠܸܒܵܢ ܩܕܼܵܡ ܡܲܚ̈ܘܵܬܼܵܐ</l>
                <l n="127">ܘܲܕܼܠܵܐ ܚܵܐܹ̇ܫ ܗܵܐ ܡܲܚܫܝܼܢ ܠܹܗ ܚܲܫܹ̈ܐ ܣܒܼܝܼܣܹ̈ܐ ܀</l>
                <l n="128">:ܟܹܐܒܹ̈ܐ ܣܒܼܝܼܣܝܼܢ ܘܚܲܫܹ̈ܐ ܡܥܝܼܩܝܼܢ ܘܡ̇ܘܬܵܐ ܡܣܲܪܗܸܒܼ</l>
                <l n="129">ܘܗܘ̤ ܠܵܐ ܕܵܡܹ̇ܐ ܐܲܝܟ ܕܲܫܡܝܼܥ ܠܹܗ ܚܕܼܵܐ ܡ̣ܢ ܗܵܠܹܝܢ ܀</l>
                <l n="130">ܟܲܦܢܵܐ ܟܵܐܹ̇ܦ ܫܸܒܼܝܵܐ ܕܵܒܲܪ ܘܚܲܪܒܵܐ ܡܣܝܼܦܵܐ: </l>

                <pb ed="http://syriaca.org/bibl/1765" n="344"/>
                <l n="131">ܘܗܵܘܢܲܢ ܡܲܓܲܣ ܐܲܝܟ ܕܲܒܼܥܲܪܣܵܐ ܕܗܲܢܝܼܐܘܼܬܼܵܐ ܀</l>
                <l n="132">:ܩܪܵܒܼܵܐ ܬܵܩܹ̇ܦ ܩܹܐܪܣܵܐ ܣܵܓܹ̇ܐ ܕܡ̇ܐ ܡܸܫܬܲܦܲܥ</l>
                <l n="133">ܘܲܠܪܸܥܝܵܢܲܢ ܐܲܝܟ ܠܵܐ ܡܸܕܸܿܡ ܚܫܝܼܒܼ ܟܠ ܡܸܕܸܿܡ ܀</l>
                <l n="134">:ܣܸܕܼܩܹ̈ܐ ܒܥܹܕܿܬܵܐ ܫܓܼܘܼܫܝܹ̈ܐ ܒܚܲܢܦܹ̈ܐ ܘܗܸܪܬܼܵܐ ܒܟܼܠ ܕܘܼܟ</l>
                <l n="135">ܘܐܸܢ ܐ̄ܢܵܫ ܬܸܒܲܥ̇ ܕܲܪܓܼܝܼܫܝܼܢܲܢ ܠܵܐ ܪܓܼܝܼܫܝܼܢ ܚ̄ܢܲܢ ܀</l>
                <l n="136">:ܠܲܝܬܿ ܥܘܼܗܕܵܢܵܐ ܕܢܸܓܼܕܲܝ̈ ܦܲܓܼܪܲܢ ܒܓܼܵܘ ܪܸܥܝܵܢܲܢ</l>
                <l n="137">ܘܐܸܢ ܠܵܐ ܐܝܼܬܼ ܕܠܵܘ ܒܲܫܪܵܪܵܐ ܢܛܝܼܪ ܨܹܝܕ ܒܲܪܢܵܫ ܀</l>
                <l n="138">:ܠܵܘ ܒܲܫܪܵܪܵܐ ܢܛܝܼܪ ܥܘܼܗܕܵܢܵܐ ܕܫܲܪܝܼܪ݁ܵܬܼܵܐ</l>
                <l n="139">ܒܲܕܼܠܵܐ ܫܵܠ̈ܡܵܢ ܡܸܠܲܝ̈ ܦܘܼܡ̇ܐ ܠܗܵܘܢܵܐ ܕܲܠܓܼܵܘ ܀</l>
                <l n="140">:ܐܝܼܬܼ ܗ̄ܘ̣ ܕܬܼܵܢܹ̇ܐ ܥܘܼܗܕܵܢ ܡܸܠܹ݁̈ܐ ܒܡܸܠܹ̈ܐ ܒܲܠܚܘܿܕܼ</l>
                <l n="141">ܘܡ̣ܢ ܪܸܥܝܵܢܹܗ ܠܚܸܐ ܥܘܼܗܕܵܢܵܐ ܕܫܲܦܝܼܪ݁ܵܬܼܵܐ ܀</l>
                <l n="142">:ܐܝܼܬܼ ܗ̄ܘ̣ ܕܲܡܗܝܼܪ ܙܢܲܝ̈ ܛܵܒܼ̈ܬܼܵܐ ܠܡܸܫܬܲܥܵܝܘܼ</l>
                <l n="143">ܘܲܒܼܚܘܼܫܵܒܼܵܘ̈ܗܝ ܣܒܼܝܼܣ ܩܸܢܝܵܢܵܐ ܕܲܫܟܼܝܼܪ݁ܵܬܼܵܐ ܀</l>
                <l n="144">:ܐܝܼܬܼ ܗ̄ܘ̣ ܕܛܲܢܵܢ ܠܡܸܬܼܒܲܥ ܗܵܘ̣ܠܵܐ ܥܲܙܝܼܙܵܐܝܼܬܼ</l>
                <l n="145">ܘܥܵܘ̣ܠܵܐ ܕܢܲܦܫܹܗ ܐܸܦܠܵܐ ܒܡܸܠܬܼܵܐ ܡܨܸܐ ܪܵܫܹ̇ܐ ܠܹܗ ܀</l>
                <l n="146">:ܐܝܼܬܼ ܕܲܡܨܲܚܸܐ ܠܓܲܝܵܪܘܼܬܼܵܐ ܘܓܼܢܵܒܼܘܼܬܼܵܐ</l>
                <l n="147">ܘܐܲܬܲܝܗܹܝܢ ܒܹܗ ܘܠܵܐ ܡܸܬܼܪ̈ܲܫܝܵܢ ܡ̣ܢ ܚܹܐܪܘܼܬܹܐ ܀</l>
                <l n="148">:ܐܝܼܬܼ ܗ̄ܘ̣ ܕܲܠܒܼܝܼܫ ܐ̄ ܣܟܹܿܝܡ ܢܲܟܼܦܘܼܬܼܵܐ ܘܲܟܼܢܝܼܟܼܘܼܬܼܵܐ</l>
                <l n="149">ܘܠܲܝܬܿ ܙܲܠܝܼܠ ܣܲܓܼܝܼ ܐܲܝܟ ܪܸܥܝܵܢܹܗ ܀</l>
                <l n="150">:ܐܝܼܬܼ ܕܲܡܚܵܘܸܐ ܐܲܦܹ̈ܐ ܕܚܘܼܒܵܐ ܨܹܝܕܼ ܚܲܒܿܝܼܒܹܗ</l>
                <l n="151">ܘܝܲܨܪܹܗ ܕܲܠܓܼܵܘ ܠܵܛܹ̇ܫ ܣܲܝܦܵܐ ܠܲܕܼܡ̇ܐ ܀</l>
                <l n="152">:ܐܝܼܬܼ ܗ̄ܘ̣ ܕܡܲܟܼܪܸܐ ܥܲܠ ܥܵܩܵܬܼܵܐ ܟܲܕܼ ܠܵܠ ܡܲܟܼܪܸܐ</l>
                <l n="153">ܘܕܵܡܹ̇ܐ ܠܕܹܐܒܼܵܐ ܕܲܠܒܼܝܼܫ ܕܘܼܡܵܐ ܕܥܸܪܒܵܐ ܒܢܸܟܼܠܵܐ ܀</l>
                <l n="154">:ܐܝܼܬܼ ܗ̄ܘ̣ ܕܝܵܕܲܥ ܠܲܡܩܲܟܪܵܓܼܘܼ ܠܲܫܟܼܝܼܪ݁ܵܬܼܵܐ</l>
                <l n="155">ܘܲܫܟܼܝܼܪ݁ܵܬܼܵܐ ܕܲܐܓܼܵܘ ܡܸܢܹܗ ܠܵܐ ܫܟܼܝܼܪ̈ܵܢ ܠܹܗ ܀</l>
                <l n="156">:ܐܝܼܬܼ ܗ̄ܘ̣ ܕܩܵܪܹܿܐ ܒܣܸܦܪ̈ܲܝ ܪܘܼܚܵܐ ܪܗܸܛܪܵܪܵܐܝܼܬܼ</l>
                <l n="157">ܘܲܠܥܸܓܼ ܗܵܘܢܹܗ ܠܡܸܓܼܡܲܪ ܡܸܠܹ̈ܐ ܒܝܲܕܼ ܣܘܼܥܪ̈ܵܢܹܐ ܀</l>
                <l n="158">:ܐܝܼܬܼ ܕܲܡܦܲܫܸܩ ܐܵܦ ܣܘܼܟܵܠܵܐ ܕܲܣܬܼܝܼܪ̈ܵܬܼܵܐ</l>
                <l n="159">ܘܠܵܐ ܡܸܬܼܒܲܝܲܢ ܒܢܸܟܼܠܹ̈ܐ ܣܬܼܝܼܪܹ̈ܐ ܕܲܒܼܪܸܥܝܵܢܹܗ ܀</l>
                <l n="160">:ܐܝܼܬܼ ܕܲܡܥܲܗܸܕܼ ܥܲܠ ܬܲܒܼܥ̈ܬܼܵܐ ܕܕܼܝܼܢܵܐ ܕܲܥܬܼܝܼܕܼ</l>
                <l n="161">ܘܠܹܗ ܠܵܐ ܫܲܪܝܼܪ ܐܵܦܠܵܐ ܕܐܝܼܬܼܵܘܗܝ ܡ̇ܪܹܗ ܕܕܼܝܼܢܵܐ ܀</l>
                <l n="162">:ܐܝܼܬܼ ܕܲܡܙܲܗܲܪ ܕܠܵܐ ܐ̄ܢܵܫ ܢܲܥܘܸܠ ܒܲܕܼܠܵܐ ܕܝܼܠܹܗ</l>
                <l n="163">ܘܡܲܣܓܸܿܐ ܛܵܡܲܪ ܦܲܚܹ̈ܐ ܢܟܼܝܼܠܹ̈ܐ ܕܢܸܥܠܘܿܒܼ ܚܲܒܼܪ̈ܵܘܗܝ ܀</l>
                <l n="164">:ܐܝܼܬܼ ܕܲܡܓܲܢܸܐ ܠܪܸܚܡܲܬܼ ܟܸܣܦܵܐ ܓܲܢ̄ܒܵܪܵܐܝܼܬܼ</l>
                <l n="165">ܘܲܡܣܲܬܿܬܼܵܐ ܒܹܗ ܐܲܝܟ ܥܸܩܵܪܵܐ ܒܥܘܼܡܩܵܐ ܕܐܲܪܥܵܐ ܀</l>
                <l n="166">:ܐܝܼܬܼ ܕܲܡܟܲܐܲܪ ܠܪܸܚܡܲܬܼ ܫܘܼܒܼܚܵܐ ܐܘܼܡ̇ܢܵܐܝܼܬܼ</l>
                <l n="167">ܘܟܲܡܝܼܢܵܐ ܒܹܗ ܐܲܝܟ ܐܵܟܹܕܼܢܵܐ ܒܢܸܩܥܹ̈ܐ ܕܫܘܿܥܵܐ ܀ </l>

                <pb ed="http://syriaca.org/bibl/1765" n="345"/>
                <l n="168">:ܐܝܼܬܼ ܕܲܡܛܲܢܸܦ ܒܪܸܓܲܬܼ ܒܸܪܪܵܐ ܐܲܝܟ ܙܲܟܵܝܵܐ</l>
                <l n="169">ܘܲܡܛܲܒܲܥ ܒܵܗ̇ ܐܲܝܟ ܕܲܒܼܗܵܘܬܼܵܐ ܕܠܵܐ ܡܸܬܼܥܲܒܼܪܵܐ ܀</l>
                <l n="170">:ܐܝܼܬܼ ܕܢܵܕܵܐ ܠܹܗ ܡ̣ܢ ܚܲܣܵܡܹ̈ܐ ܘܢܲܟܿܘܼܠܬܼܵܢܹ̈ܐ</l>
                <l n="171">ܘܣܲܦܝܼܦܵܐ ܒܹܗ ܢܘܼܪܵܐ ܕܪܘܼܓܼܙܵܐ ܠܘܼܩܒܲܠ ܚܲܒܼܪ݁ܵܘ̈ܗܝ ܀</l>
                <l n="172">:ܐܝܼܬܼ ܕܲܡܒܲܙܲܚ ܒܚܘܼܬܼܪܵܐ ܢܕܝܼܕܼܵܐ ܘܲܒܼܪܵܡܘܼܬܼܵܐ</l>
                <l n="173">ܘܠܵܐ ܡܸܬܼܡܲܫܚܵܐ ܪܵܡܘܼܬܼ ܪܘܼܚܹܗ ܕܲܟܼܡܵܐ ܪܵܡ̇ܐ ܀</l>
                <l n="174">:ܐܝܼܬܼ ܕܲܡܡܲܝܸܩ ܒܪ݁ܲܓܿܘܼܙܬܼܵܢܹܐ ܘܲܒܼܚܸܡܬܼܵܢܹ̈ܐ</l>
                <l n="175">ܘܡ̇ܐ ܕܡܸܬܼܚܲܡܲܬܼ ܠܵܘ ܚܸܡܘܼܬܼܵܢܵܐ ܗ̄ܘ̣ ܐܸܠܵܐ ܕܲܝܘܵܐ ܗ̄ܘ̣ ܀</l>
                <l n="176">:ܐܝܼܬܼ ܕܲܡܩܲܛܪܸܓܼ ܢܵܛܪ̈ܲܝ ܐܲܟܿܬܼܵܐ ܠܩܲܪ̈ܝܼܒܲܝܗܘܿܢ</l>
                <l n="177">ܘܗܘ̤ ܠܕܼܵܪܕܵܪ̈ܝܼܢ ܠܵܐ ܡܲܥܒܲܪ ܠܵܗ̇ ܠܐܲܟܿܬܼܵܐ ܕܪܘܼܓܼܙܹܐ ܀</l>
                <l n="178">:ܐܝܼܬܼ ܗ̄ܘ̣ ܕܚܲܪܝܼܦ ܚܵܘܪܵܐ ܕܥܲܝܢܵܘ̈ܗܝ ܠܡܸܚܙܵܐ ܓܸܠܹ̈ܐ</l>
                <l n="179">ܘܲܒܼܩܵܪ̈ܝܵܬܼܵܐ ܕܲܒܼܒܼܵܒܼܵܬܹ̈ܗ ܠܵܐ ܡܸܬܼܒܲܩܸܐ ܀</l>
                <l n="180">:ܐܝܼܬܼ ܕܟܲܪܝܵܐ ܠܹܗ ܘܐܲܒܼܝܼܠ ܘܲܡܥܵܩ ܥܲܠ ܣܲܢ̈ܝܵܬܼܵܐ</l>
                <l n="181">ܘܥܘܼܗܕܵܢ ܥܵܘ̣ܠܹܗ ܠܵܐ ܣܠܸ̣ܩ ܡܸܡܬܼܘܿܡ ܥܲܠ ܪܸܥܝܵܢܹܗ ܀</l>
                <l n="182">:ܐܝܼܬܼ ܕܡܸܬܿܬܲܢܲܚ ܥܲܠ ܒܝܼ̈ܫܬܼܵܐ ܪܵܥܘܿܡ̇ܐܝܼܬܼ</l>
                <l n="183">ܘܥܲܠ ܒܝܼܫܵܬܹ̈ܗ ܠܵܐ ܚܲܫ̣ ܘܐܲܟܼܪܝܼ ܡ̣ܢ ܝܘܿܡ ܕܲܗܘ̤ܵܐ ܀</l>
                <l n="184">:ܘܐܝܼܬܼ ܕܲܡܦܲܠܸܓܼ ܐܵܦ ܙܸܕܼܩܵܬܼ̈ܐ ܡ̣ܢ ܐܸܢ̈ܩܵܬܼܵܐ</l>
                <l n="185">ܘܐܸܢ ܦܵܓܲܥ ܒܹܗ ܝܲܬܼܡ̇ܐ ܒܫܘܼܩܵܐ ܡܪܝܼܡ ܡܲܪܛܘܼܛܹܗ ܀</l>
                <l n="186">:ܐܝܼܬܼ ܕܲܡܬܲܪܓܸܿܡ ܪ̈ܘܼܚܵܢܝܵܬܼܵܐ ܩܕܼܵܡ ܫܵܡܘܿܥܹ̈ܐ</l>
                <l n="187">ܘܐܲܣܝܼܪ ܘܲܚܢܝܼܩ ܒܦܲܓܼܪ̈ܵܢܝܵܬܼܵܐ ܕܠܵܐ ܣܲܒܼܥܘܼܬܼܵܐ ܀</l>
                <l n="188">:ܐܝܼܬܼ ܕܲܡܨܲܠܸܠ ܒܵܩܹ̈ܐ ܫܝܼܛܹ̈ܐ ܡܘܼܡܹ̈ܐ ܕܚܲܒܼܪ̈ܵܘܗܝ</l>
                <l n="189">ܘܒܼܵܠܲܥ̇ ܓܼܿܡܠܹ̈݁ܐ ܚܵܘ̈ܒܹܿܐ ܫܟܼܝܼܪܹ̈ܐ ܕܡ̇ܘܠܸܕܼ ܠܸܒܹܿܗ ܀</l>
                <l n="190">:ܐܝܼܬܼ ܗ̄ܘ̣ ܕܲܣܒܼܝܼܪ ܕܒܹܗ ܗ̄ܘ̣ ܡܣܲܝ̈ܟܼܵܢ ܫܲܦܝܼܪ̈ܵܬܼܵܐ</l>
                <l n="191">ܘܪܲܚܝܼܩ ܡܸܢܗܹܝܢ ܐܲܟܼܡܵܐ ܕܪܲܚܝܼܩ ܛܵܘܪܵܐ ܕܪܲܚܝܼܩ ܀</l>
                <l n="192">:ܐܝܼܬܼ ܕܡܸܬܼܩܲܠܲܣ ܟܲܕܵܒܼܵܐܝܼܬܼ ܡ̣ܢ ܟܲܕܵܒܹ̈ܐ</l>
                <l n="193">ܘܐܸܠܘܼ ܐܝܼܬܼ ܗ̄ܘ̣ܵܐ ܦܘܼܡ̇ܐ ܠܟܹܐܦܹ̈ܐ ܩܥܲܝ̈ ܕܐܘܿܗ ܡܸܢܹܗ ܀</l>
                <l n="194">:ܟܡܵܐ ܐܝܼܬܼ ܕܝܼܪܸܒܼܘ ܘܲܩ̣ܢܵܘ ܕܲܪܓܼܵܐ ܕܪܹܫܵܢܘܼܬܼܵܐ</l>
                <l n="195">ܘܠܵܐ ܫܵܘܹ̇ܝܢ ܗ̄ܘ̣ܵܘ ܕܢܸܗܘܘܿܢ ܥܲܒܼ̈ܕܹܿܐ ܠܥܲܒܼ̈ܕܹܿܐ ܕܥܲܒܼ̈ܕܹܿܐ ܀</l>
                <l n="196">:ܟܡܵܐ ܐܝܼܬܼ ܕܲܚ̣ܝܵܘ ܒܟܲܗܝܼܢܘܼܬܼܵܐ ܘܚܘܼܠܡܵܢ ܦܲܓܼܪܵܐ</l>
                <l n="197">ܘܠܵܐ ܘܵܠܹ̇ܐ ܗ̄ܘ̣ܵܐ ܕܢܸܕܼܢܲܚ ܫܵܡܫܵܐ ܥܲܠ ܚܲܝܲܝ̈ܗܘܿܢ ܀</l>
                <l n="198">:ܟܡܵܐ ܐܝܼܬܼ ܕܐܲܛܥܝܼܘ ܒܲܡ̈ܢܵܘܵܬܼܵܐ ܕܐܸܣܟܹܿܝܡ ܐܸܣܟܹܿܝܡ</l>
                <l n="199">ܘܲܥܬܼܝܼܕܼ ܝܵܘܡ̇ܐ ܕܢܸܓܼܠܸܐ ܙܹܐܦܵܐ ܕܐܸܣܟܹܿܡܲܝ̈ܗܘܿܢ ܀</l>
                <l n="200">:ܟܡܵܐ ܐܝܼܬܼ ܕܲܗܘ̤ܵܘ ܒܹܝܬܼ ܡ̇ܘ̈ܡ̇ܬܼܵܐ ܠܫܲܒܼܪ̈ܲܝ ܠܸܒܵܐ</l>
                <l n="201">ܘܲܒܼܝܘܿܡ ܕܝܼܢܵܐ ܗܵܘܹ̇ܝܢ ܓܘܼܚܟܵܐ ܠܚܲܙܵܚܲܝ̈ܗܘܿܢ ܀</l>
                <l n="202">ܟܡܵܐ ܫܘܼܚ̈ܠܵܦܝܼܢ ܕܠܵܐ ܡܸܬܼܡܢܹܝܢ ܒܹܝܬܼ ܒܢܲܝ̈ܢܵܫܵܐ: </l>

                <pb ed="http://syriaca.org/bibl/1765" n="346"/>
                <l n="203">ܘܠܲܝܬܿ ܒܲܪܢܵܫܵܐ ܕܪܵܢܹ̇ܐ ܒܥܵܘ̣ܠܵܐ ܕܲܒܼܢܲܝ̈ܢܵܫܵܐ ܀</l>
                <l n="204">:ܒܟܹܐܢܹ̈ܐ ܣܢܲܝ̈ܵܐ ܕܥܵܘ̣ܠܵܐ ܣܲܢܝܵܐ ܟܪܝܼܗܝܼܢ ܐ̄̈ܢܵܫܵܐ</l>
                <l n="205">ܘܠܵܐ ܝܲܨܝܼܦܝܼܢ ܕܲܚܒܼܵܪ̈ܵܬܼܵܐ ܕܪܸ̈ܥܝܵܢܲܝܗܘܿܢ ܀</l>
                <l n="206">:ܒܪܸ̈ܥܝܵܢܲܝܗܘܿܢ ܡܣܲܬܲܪ ܟܹܐܒܼܵܐ ܕܪܸ̈ܥܝܵܢܲܝܗܘܿܢ</l>
                <l n="207">ܘܠܵܐ ܡܸܬܼܦܲܣܝܼܢ ܕܲܢܣܝܼܡܘܼܢ ܠܹܗ ܣܲܡܵܐ ܕܥܵܗܹ̇ܢ ܀</l>
                <l n="208">:ܠܵܐ ܝܼܕܲܥܬܼܵܐ ܥܵܘܪܲܬ̤ ܐܸܢܘܿܢ ܡ̣ܢ ܘܵܠܝܼܬܼܵܐ</l>
                <l n="209">ܘܚܵܪ̣ܘ ܒܲܚܕܼܵܕܹ̈ܐ ܟܲܕܼ ܡܸܬܼܚܲܪܒܿܝܼܢ ܡ̣ܢ ܚܲܒܼܪ̈ܲܝܗܘܿܢ ܀</l>
                <l n="210">:ܬܵܘ ܫܲܬܿܝܼܩܹ̈ܐ ܚܙܵܘ ܡܲܠܠܹ݁̈ܐ ܟܡܵܐ ܐܸܫܬܲܬܲܩܘ</l>
                <l n="211">ܕܡܝܼܬܼܘ ܒܲܚܛܝܼܬܼܵܐ ܘܠܑܵܐ ܢܵܕܼܘ ܘܐܲܪܓܸܿܫܘ ܒܥܘܼܢܕܵܢܲܝ̈ܗܘܿܢ ܀</l>
                <l n="212">:ܡܲܢ ܡܝܼܬܼ ܡ̇ܘܬܵܐ ܕܕܼܵܡܹ̇ܐ ܠܡܵܘܬܵܐ ܕܡܝܼܬܼܵܐ ܕܕܼܵܪܲܢ</l>
                <l n="213">ܕܡܲܚܬܼ ܟܠܢܵܫ ܘܠܵܐ ܐ̄ܢܵܫ ܝܵ̇ܕܲܥ ܕܡ̇ܢܵܘ̇ ܡܵܘܬܹ̇ܐ ܀</l>
                <l n="214">:ܒܐܲܝܢܵܐ ܕܵܪܵܐ ܥܫܸ̣ܢ ܒܝܼ̈ܫܵܬܼܵܐ ܐܲܝܟ ܒܝܼ̈ܫܬܲܢ</l>
                <l n="215">ܕܟܲܕܼ ܣܲܓܿܝܼ̈ܐܢ ܠܵܐ ܡܸܣ̈ܬܲܒܼܥܵܢ ܠܣܵܥܘܿܪ̈ܲܝܗܹܝܢ ܀</l>
                <l n="216">:ܕܠܵܐ ܣܲܒܼܥܘܼܬܼܵܐ ܪܚܝܼܡܵܐ ܒܝܼܫܬܵܐ ܠܪܸܥܝܵܢ ܒܝܼܫܹ̈ܐ</l>
                <l n="217">ܘܗܵܢܵܘ̇ ܬܸܡܗܵܐ ܕܲܟܼܡܵܐ ܒܝܼܫܵܐ ܘܲܟܼܡܵܐ ܪܚܝܼܡܵܐ ܀</l>
                <l n="218">:ܒܝܼܫܘܼܬܼ ܒܝܼܫܬܵܗ̇ ܥܨܵܬܲܢܝ ܕܐܸܒܼܥܸܐ ܥܲܠ ܒܝܼܫܘܼܬܼܵܗ̇</l>
                <l n="219">ܕܲܒܼܓܲܠܝܘܼܬܼܵܗ̇ ܢܸܚܙܘܿܢ ܐ̄ܢܵܫܵܐ ܠܲܩܢܘܿܡܲܝ̈ܗܘܿܢ ܀</l>
                <l n="220">:ܣܲܢܝܘܼܬܼ ܒܝܼܫܬܵܗ̇ ܥܸܒܼܕܲܬ̤ ܐ̄̈ܢܵܫܵܐ ܣܲܢܝܲܝ̈ ܚܸܙܘܵܐ</l>
                <l n="221">ܘܨܵܪܬܵܗ̇ ܒܡܸܠܹ̈ܐ ܕܲܢܚܘܼܪܘܼܢ ܒܵܗ̇ ܕܲܟܼܡܵܐ ܣܲܢܝܵܐ ܀</l>
                <l n="222">:ܠܲܫܟܼܝܼܪܘܼܬܼܵܗ̇ ܓܲܢܝܲܬ̤ ܡܸܠܲܬܼܝ ܘܲܡܓܲܢܸܐ ܦܘܼܡܝ</l>
                <l n="223">ܕܢܸܕܲܥ ܟܠܢܵܫ ܠܲܡܓܲܢܵܝܘܼ ܙܲܢܲܝ̈ ܒܝܼ̈ܫܬܼܵܐ ܀</l>
                <l n="224">:ܙܢܲܝ̈ ܒܝܼ̈ܫܬܼܵܐ ܚܙܹ̇ܝܬܼ ܕܲܡܓܲܢܹܝܢ ܠܲܒܼܢܲܝ̈ܢܵܫܵܐ</l>
                <l n="225">:ܘܚܸܫܹ̇ܬܼ ܣܲܓܿܝܼ ܥܲܠ ܓܘܼܢܵܝܵܐ ܕܪܲܒܿܘܼܬܼ ܛܘܿܗܡܲܢ</l>
                <l n="226">ܛܘܿܗܡ̇ܐ ܪܲܒܵܐ ܩܪ̣ܵܝܗܝ ܒܵܪܘܿܝܵܐ ܠܛܘܿܗܡܲܢ ܪܲܒܵܐ ܀</l>
                <l n="227">:ܒܗܵܝ̇ ܕܐܲܪܝܼܡܹܗ ܠܘܵܬܼ ܫܘܼܡ̇ܗܵܐ ܕܪܲܒܿܘܼܬܼ ܝܵܬܹܗ</l>
                <l n="228">:ܒܗܵܢ ܫܘܼܡ̇ܗܵܐ ܫܲܡܗܹܗ ܪܹܫܵܐ ܕܪܹܫܝܼܬܼ ܚܲܝܲܝ̈ܢ</l>
                <l n="229">ܟܲܕܼ ܚܵܙܹ̇ܩ ܗ̄ܘ̣ܵܐ ܕܢܹܐܙܲܠ ܢܲܡܠܸܟ ܒܐܲܬܼܪܵܐ ܕܪܵܘܡ̇ܐ ܀</l>
                <l n="230">:ܓܲܒܼܪܵܐ ܠܲܡ ܚܲܕܼ ܕܐܝܼܬܼܵܘܗܝ ܛܘܿܗܡܹܗ ܛܘܿܗܡ̇ܐ ܪܲܒܵܐ</l>
                <l n="231">ܐܸܙܲܠ ܠܐܲܬܼܪܵܐ ܕܪܵܚܝܼܩ ܣܲܓܿܝܼ ܕܢܲܡܠܸܟ ܬܲܡ̇ܢ ܀</l>
                <l n="232">:ܒܐܲܬܼܪܵܐ ܕܪܵܘܡ̇ܐ ܐܲܡܠܸܟ ܓܸܢܣܲܢ ܒܝܲܕܼ ܒܲܪ ܓܸܢܣܲܢ</l>
                <l n="233">ܘܲܛܥ̣ܵܝܗܝ ܓܸܢܣܲܢ ܠܫܘܼܘܕܵܝ ܡܸܠܹ̈ܐ ܕܲܠܘܵܬܼ ܓܸܢܣܲܢ ܀</l>
                <l n="234">:ܐܲܣܩܲܢ ܐܲܡܝܼܪ ܘܐܵܘܬܿܒܲܢ ܥܲܡܹܗ ܠܥܸܠ ܒܲܫܡܲܝܵܐ</l>
                <l n="235">ܘܠܲܝܬܿ ܥܘܼܗܕܵܢܵܐ ܕܗܵܝ̇ ܡܲܣܲܩܬܵܐ ܒܓܼܵܘ ܪܸܥܝܵܢܲܢ ܀</l>
                <l n="236">:ܕܒܼܵܥܹ̇ܐ ܚܠܵܦܲܝܢ ܟܬܿܒܼ ܟܵܪܘܿܙܵܐ ܕܟܼܵܪܘܿܙܘܼܬܹܗ</l>
                <l n="237">ܘܐܸܢ ܐ̄ܢܵܫ ܢܸܒܼܥܸܐ ܠܵܐ ܐ̄ܢܵܫ ܝܵ̇ܕܲܥ ܕܐܲܝܟܵܐ ܟܬܼܝܼܒܼܵܐ ܀</l>
                <l n="238">:ܠܲܝܬܿ ܥܘܼܗܕܵܢܵܐ ܕܲܟܼܬܼܝܼ̈ܒܼܵܬܼܵܐ ܒܪܸܥܝܵܢ ܐ̄ܢܵܫܵܐ</l>
                <l n="239">ܘܐܸܢ ܐܝܼܬܼ ܠܵܐ ܐܝܼܬܼ ܕܦܸܠܓܿܘܼܬܼ ܐ̄ܢܵܫܵܐ ܥܢܸܐ ܒܲܬܼܘܵܬܼܵܐ ܀</l>
                <l n="240">ܒܦܸܠܓܼܘܼܬܼ ܐ̄ܢܵܫܵܐ ܗܵܪܓܼܝܼܢ ܐ̄ܢܵܫܵܐ ܒܡܸܠܲܝ̈ ܪܘܼܚܵܐ: </l>

                <pb ed="http://syriaca.org/bibl/1765" n="347"/>
                <l n="241">ܒܗܵܘ̇ ܒܲܪܢܵܫܵܐ ܕܫܝܼܛܵܐ ܡܢܵܬܹܗ ܘܲܒܼܨܝܼܪ ܗܸܪܓܹܿܗ ܀</l>
                <l n="242">:ܦܲܓܼܪܵܐ ܗ̄ܘ̣ ܫܝܼܛܵܐ ܕܲܥܢܸܐ ܒܗܸܪܓܵܐ ܕܝܲܩܝܼܪ݁ܵܬܼܵܐ</l>
                <l n="243">ܘܢܲܦܫܵܐ ܦܐܝܼܬܼܵܐ ܕܲܡܟܵܐ ܘܫܲܠܝܵܐ ܡ̣ܢ ܦܘܼܠܚܵܢܵܐ ܀</l>
                <l n="244">:ܘܵܝ ܠܹܗ ܠܓܸܢܣܲܢ ܠܐܲܝܢܵܐ ܫܸܦܠܵܐ ܢܚܸܬܼ ܐܝܼܩܵܪܹܗ</l>
                <l n="245">ܕܲܫܒ݂ܲܩ ܕܲܠܥܸܠ ܘܐܲܥܢܝܼ ܢܲܦܫܹܗ ܒܐܲܪ̈ܥܵܢܝܬܼܵܐ ܀</l>
                <l n="246">:ܘܵܝܠܹܗ ܠܥܲܡܲܢ ܕܐܲܝܟܵܐ ܫܸܪܟܲܬ̤ ܛܵܒܼܬܼܵܐ ܕܛܘܼܒܹܗ</l>
                <l n="247">ܕܛܥ̣ܵܐ ܩܝܵܡܵܐ ܕܲܥܬܼܝܼ̈ܕܼܵܬܼܵܐ ܒܲܕܼܡܸܬܼܚܲܙ̈ܝܵܢ ܀</l>
                <l n="248">:ܠܲܕܼܡܸܬܼܚܲܙ̈ܝܵܢ ܪܚܸܡ̣ܘ ܡ̇ܝ̈ܘܿܬܹܐ ܪ̈ܵܚܡܲܝ ܦܸܗܝܵܐ</l>
                <l n="249">ܘܐܲܝܟ ܠܵܐ ܡܸܕܸܿܡ ܚ̣ܫܲܒܼܘ ܝܘܼܬܼܪ݁ܵܢܹܐ ܕܫܲܪܝܼܪ݁ܵܬܼܵܐ ܀</l>
                <l n="250">:ܐܘܿ ܗܲܦܟܵܝܹ̈ܐ ܕܗܲܦ̣ܟܿܘܼܗܝ ܠܛܲܟܼܣܵܐ ܕܫܲܦܝܼܪ݁ܵܬܼܵܐ</l>
                <l n="251">ܘܲܣܢ̣ܵܘ ܛܘܼܒܹ̈ܐ ܘܲܪܚܡ̣ܘ ܢܸܓܼ̈ܕܹܿܐ ܕܠܵܐ ܫܘܼܠܵܡܵܐ ܀</l>
                <l n="252">:ܐܘܿ ܡܲܪ̈ܝܼܕܹܐ ܕܲܕܠܚ̣ܘܼܗܝ ܠܫܲܝܢܵܐ ܒܚܸܪ̈ܝܵܢܲܝܗܘܿܢ</l>
                <l n="253">ܘܫܲܪܝܼܘ ܥܵܒܼ̇ܕܲܝܼܢ ܩܪܵܒܼܵܐ ܟܲܣܝܵܐ ܥܲܡ ܐܲܚܲܝ̈ܗܘܿܢ ܀</l>
                <l n="254">:ܠܡܲܚܣܸܢ ܝܲܠܦܘܼܗ̇ ܠܐܘܼܪܚܵܐ ܕܫܲܝܢܵܐ ܒܚܲܕܼ ܡ̣ܢ ܐ̄ܢܵܫܵܐ</l>
                <l n="255">ܘܩܲܠܝܼܠܵܐܝܼܬܼ ܛܥ̣ܵܐܘܼܗܝ ܠܢܝܼܫܵܐ ܕܚܵܘܝܼ ܐܸܢܘܿܢ ܀</l>
                <l n="256">:ܕܠܵܐ ܒܨܸܒܼܝܵܢܗܘܿܢ ܐܲܦܢܝܼ ܐܸܢܘܿܢ ܡ̣ܢ ܨܹܝܕܼ ܛܘܼܥܝܲܝ</l>
                <l n="257">ܘܲܒܼܨܸܒܼܝܵܢܗܘܿܢ ܫܵܛ̣ܘ ܦܘܼܩܕܵܢܹ̈ܐ ܕܦܲܩܸܕܼ ܐܸܢܘܿܢ ܀</l>
                <l n="258">:ܚܘܿܒܵܐ ܘܫܲܝܢܵܐ ܐܲܠܸܦ ܐܸܢܘܿܢ ܠܡܸܛܲܪ ܨܹܐܕܼܵܘܗܝ</l>
                <l n="259">ܘܐܲܝܟ ܕܲܠܛܲܒܼܥܵܐ ܐܲܪܡܝܼ ܐܸܢܘܿܢ ܥܲܠ ܪ̈ܓܼܫܲܝܗܘܿܢ ܀</l>
                <l n="260">:ܒܗܵܠܹܝܢ ܐܸܡ݂ܲܪ ܕܢܸܕܲܥ ܥܵܠܡܵܐ ܕܬܲܠܡܝܼܕܲܝ̈ ܐ̄ܢܬܿܘܿܢ</l>
                <l n="261">ܒܚܘܼܒܵܐ ܘܫܲܝܢܵܐ ܕܲܡܚܵܘܿܝܬܿܘܿܬ ܚܲܕܼ ܨܹܝܕܼ ܚܲܒܼܪܹܗ ܀</l>
                <l n="262">:ܢܸܒܼܥܸܐ ܡ̇ܕܹܝܢ ܐܸܢ ܐܝܼܬܼ ܗܵܠܹܝܢ ܒܕܼܵܪܲܢ ܥܲܣܩܵܐ</l>
                <l n="263">ܘܢܸܚܙܸܐ ܨܹܝܕܼ ܡܲܢ ܩܲܝܵܡ ܢܝܼܫܵܐ ܕܚܘܼܒܵܐ ܘܫܲܝܢܵܐ ܀</l>
                <l n="264">:ܒܥܹܕܿܬܵܐ ܢܸܒܼܓܹܝܗ̇ ܠܗܵܕܹܐ ܒܥܵܬܵܐ ܕܚܘܼܒܵܐ ܘܫܲܝܢܵܐ</l>
                <l n="265">ܐܲܝܟܵܐ ܕܝܲܗ̣̄ܒܵܗ̇ ܗܵܘ̇ ܡܲܠܦܵܢܵܐ ܕܫܲܦܝܼܪ݁ܵܬܼܵܐ ܀</l>
                <l n="266">:ܡ̣ܢ ܒܲܝܬܵܝܹ̈ܐ ܢܹܐܠܲܦ ܢܝܼܫܵܐ ܕܡ̇ܪܹܐ ܒܲܝܬܵܐ</l>
                <l n="267">ܕܗܸܢܘ̣ܿܢ ܝܵ̇ܕܼܥܝܼܢ ܠܡܸܚܢܵܐ ܫܲܦܝܼܪ ܠܫܲܦܝܼܪ̈ܵܬܼܵܐ ܀</l>
                <l n="268">:ܓܠܵܝ ܠܲܢ ܥܹܕܿܬܵܐ ܠܐ̄ܪ̈ܵܙܹܐ ܕܝܼܠܸܦܬܿܝ ܡ̣ܢ ܡ̇ܟܼܘܿܪܹܟܼܝ</l>
                <l n="269">ܕܢܸܠܸܦ ܐܸܢܘܿܢ ܠܲܕܼܒܼܵܥܹ̇ܝܢ ܠܲܢ ܒܥܵܬܼܵܐ ܕܲܥܒܠܲܝܟܿܝܼ ܀</l>
                <l n="270">:ܡܟܼܝܼܪܲܬܼ ܡܲܠܟܵܐ ܕܡܲܟܼܪܵܗ̇ ܡܲܠܟܵܐ ܒܕܸܒܼܚܵܐ ܕܦܲܓܼܪܹܗ</l>
                <l n="271">ܦܲܫܸܩܝ ܠܲܒܼܢܲܝ̈ܟܿܝ ܬܸܡܘܲܝ ܕܲܗܘ̤ܵܬܼ ܒܲܡܟܼܝܼܪܘܼܬܹܟܼܝ ܀</l>
                <l n="272">:ܛܥ݂ܲܝܬܿܝ ܠܹܟܼܝ ܟܲܠܬܼܵܐ ܩܝܵܡܵܐ ܕܐܲܩܝܼܡܬܿܝ ܥܲܡ ܡ̇ܟܼܘܿܪܟܼܝ</l>
                <l n="273">ܘܕܲܓܸܿܠܬܿܝ ܐܸܢܘܿܢ ܠܕܵܫܢܹ̈ܐ ܕܪܘܼܚܵܐ ܕܝܲܗ̣̄ܒܼ ܠܹܟܼܝ ܒܚܘܼܒܹܿܗ ܀</l>
                <l n="274">:ܒܕܼܵܫܢܹ̈ܐ ܫܒܼܝܼ̈ܚܹܐ ܘܚܲܝܠܹ̈ܐ ܕܚܝܼܠܹ̈ܐ ܝܲܩܪܹܟܼܝ ܡܲܠܟܵܐ</l>
                <l n="275">ܐܲܝܟܵܐ ܐܸܢܘܿܢ ܚܵܘܵܝ ܡܸܕܹܿܡ ܕܐܲܩܝܼܡ ܨܹܐܕܲܝܟܿܝ ܀</l>
                <l n="276">:ܐܲܝܟܵܐ ܗ̄ܝܼ ܐܸܣܛܠܵܐ ܕܲܙܩܲܪ ܝܲܗ̣̄ܒܼ ܠܹܟܼܝ ܡ̣ܢ ܓܵܘܡܲܝܵ̈ܐ</l>
                <l n="277">ܐܸܨܛܲܐܝܲܬ̤ ܠܵܗ̇ ܒܨܵܐܬܼܵܐ ܣܢܝܼܬܼܵܐ ܕܲܫܟܼܝܼܪ݁ܵܬܹܟܼܝ ܀ </l>

                <pb ed="http://syriaca.org/bibl/1765" n="348"/>
                <l n="278">:ܐܲܝܟܵܘ ܛܲܒܼܥܵܐ ܕܪܘܼܚ ܓܸܠܝܵܢܵܐ ܕܣܵܡ̣ ܠܹܟܼܝ ܒܐܝܼܕܲܝܟܿܝ̈</l>
                <l n="279">ܢܦ݂ܲܠ ܠܹܗ ܘܐܸܒܲܕܼ ܠܵܘ ܡ̣ܢ ܕܲܪܓܹܗ ܐܸܠܵܐ ܡܸܢܹܟܼܝ ܀</l>
                <l n="280">:ܐܲܝܟܵܘ ܬܵܓܼܵܐ ܘܫܘܼܠܛܵܢ ܪܵܘܡ̇ܐ ܕܡܲܓܼܥܲܠ ܗ̄ܘ̣ܵܐ ܠܹܟܼܝ</l>
                <l n="281">ܠܲܝܬܵܘܗܝ ܨܸܐܕܲܝܟܿܝ ܒܲܕܼܠܵܐ ܩܵܘܝܼܬܿܝܼ ܒܚܘܼܒܵܐ ܨܹܐܕܼܵܘܗܝ ܀</l>
                <l n="282">:ܡܲܢ ܒܲܙ ܥܘܼܬܼܪܹܟܼܝ ܩܲܢܝܲܬܼ ܥܘܼܬܼܪܵܐ ܐܲܠܵܗܵܝܵܐ</l>
                <l n="283">ܚܲܫܹ̈ܐ ܠܙܝܼܙܹ̈ܐ ܘܫܹ̈ܐܕܹܐ ܛܪ̈ܘܼܢܹܐ ܐܘܿܗ ܡ̇ܢ ܓܲܕܼܫܹܟܼܝ ܀</l>
                <l n="284">:ܚܲܫܹ̈ܐ ܘܫܹܐܕܹ̈ܐ ܒܲܙܘܼܗܝ ܠܓܲܙܵܐ ܕܲܒܼܢܲܝ̈ ܥܹܕܿܬܵܐ</l>
                <l n="285">ܘܗܥܵܐ ܡܸܬܼܟܲܪܟܿܝܼܢ ܐܲܝܟ ܚܵܕܼܘܿܪܹ݁ܐ ܠܡܸܫܐܲܠ ܙܸܕܼܩܵܐ ܀</l>
                <l n="286">:ܐܲܝܟ ܓܲܝܵܣܹ̈ܐ ܥܲܠ̣ܘ ܚܲܫܲܝ̈ܗܘܿܢ ܠܪܸ݁ܥܝܵܢܲܝܗܘܿܢ</l>
                <l n="287">ܘܚܲܠܸܨܘ ܐܸܢܘܿܢ ܘܠܵܐ ܢܵܕܼܘ ܘܐܲܪܓܸܿܫܘ ܒܬܲܚܠܘܼܨܲܝ̈ܗܘܿܢ ܀</l>
                <l n="288">:ܒܫܸܢܬܼܵܐ ܕܥܵܘ̣ܠܵܐ ܛܒܲܥ̣ܘ ܙܵܘܥܲܝ̈ܗܘܿܢ ܥܲܡ ܪܸ̈ܓܼܫܲܝܗܘܿܢ</l>
                <l n="289">ܘܐܸܒܲܕܼܘ ܡܸܢܗܘܿܢ ܚܘܿܒܵܐ ܘܣܲܒܼܪܵܐ ܘܗܲܝܡܵܢܘܼܬܼܵܐ ܀</l>
                <l n="290">:ܬܠܵܬܼܵܐ ܐܵܕܼܫܹ̈ܐ ܩܢܹܝܢ ܗ̄ܘ̣ܵܘ ܒܐܲܪܥܵܐ ܕܒܹܝܬܼ ܡܲܥܡܲܪܗܘܿܢ</l>
                <l n="291">ܘܐܵܘܒܸܿܕܼܘ ܐܸܢܘܿܢ ܒܠܵܐ ܝܼܕܲܥܬܼܵܐ ܕܣܘܼܥܪ̈ܵܢܲܝܗܘܿܢ ܀</l>
                <l n="292">:ܠܲܝܬܿ ܕܲܡܗܲܝܡܸܢ ܠܲܝܬܿ ܕܲܡܣܲܒܲܪ ܐܵܦܠܵܐ ܕܡܲܚܸܒܼ</l>
                <l n="293">ܘܐܸܢ ܗܵܠܹܝܢ ܠܲܝܬܿ ܐܲܒܿܝܼܕܼ ܡܸܢܲܢ ܣܲܒܼܪܹܗ ܕܓܸܢܣܲܢ ܀</l>
                <l n="294">:ܒܗܲܝܡܵܢܘܼܬܼܵܐ ܘܣܲܒܼܪܵܐ ܘܚܘܼܒܵܐ ܚܝܵܬ̤ ܡܝܼܬܼܘܼܬܲܢ</l>
                <l n="295">ܘܐܲܝܟܲܢ ܢܸܚܸܐ ܟܲܕܼ ܪܲܚܝܼܩܝܼܢ ܚܲܝܲܝ̈ܢ ܡܸܢܲܢ ܀</l>
                <l n="296">ܠܵܐ ܫܲܘܝܘܼܬܼܵܐ ܚ̣ܙܵܘ ܡܲܚܝܵܢܲܝ̈ܢ ܘܲܥܪܲܩܘ ܡܸܢܲܢ ܀</l>
                <l n="297">ܘܦܵܫ̣ܘ ܒܲܪܢܵܫܲܢ ܐܲܝܟ ܒܲܪܢܵܫܵܐ ܕܠܲܝܬܿ ܒܹܗ ܢܲܦܫܵܐ ܀</l>
                <l n="298">:ܕܠܵܐ ܚܲܝܘܼܬܼܵܐ ܕܗܲܝܡܵܢܘܼܬܼܵܐ ܚܵܐܹ̇ܝܢ ܐ̄ܢܵܫܵܐ</l>
                <l n="299">ܘܒܸܠܥܵܕܼ ܣܲܒܼܪܵܐ ܘܚܘܼܒܵܐ ܪܵܕܹܝܢ ܒܣܘܼܥܪ̈ܵܢܲܝܗܘܿܢ ܀</l>
                <l n="300">:ܢܸܟܼܠܵܐ ܕܠܸܒܿܗܘܿܢ ܣܲܕܼܩܹܗ ܠܢܲܚܬܵܐ ܕܗܲܝܡܵܢܘܼܬܼܵܐ</l>
                <l n="301">ܘܩܵܡ̣ܘ ܐܲܝܟ ܐܵܕܼܵܡ ܥܲܪܛܸܠܵܐܝܼܬܼ ܕܠܵܐ ܬܲܟܼܣܝܼܬܼܵܐ ܀</l>
                <l n="302">:ܥܲܪܛܸܠ ܩܵܝ̇ܡܝܼܢ ܝܲܠ̈ܕܹܿܝܗ̇ ܕܥܹܕܿܬܵܐ ܕܠܵܐ ܢܲܟܼܦܘܼܬܼܵܐ</l>
                <l n="303">ܘܡܲܗܠܝܼܢ ܫܹܐܕܹ̈ܐ ܐܲܝܟ ܡ̇ܐ ܕܐܲܗܸܠܘ ܒܐܵܕܼܵܡ ܒܲܥܕܹܢ ܀</l>
                <l n="304">:ܓܘܼܚܟܵܐ ܪܲܒܵܐ ܗܘ̤ܵܬܼ ܡܲܫܪܝܼܬܼܵܐ ܕܓܸܢܣܹܗ ܕܐܵܕܼܵܡ</l>
                <l n="305">ܘܗܵܢ̇ܘ ܓܘܼܚܟܵܐ ܕܒܼܵܬܲܪ ܚܲܝܲܝ̈ܢ ܡܝܼܬܼܢ ܒܲܚܛܝܼܬܼܵܐ ܀</l>
                <l n="306">:ܚܛܝܼܬܼܵܐ ܘܡ̇ܘܬܵܐ ܠܒܼܝܼܟܼܝܼܢ ܗ̄ܘ̣ܵܘ ܠܲܢ ܐܲܝܟ ܡܸܫܟܵܢܵܐ</l>
                <l n="307">ܘܩܵܡ̣ ܚܲܕܼ ܡܸܢܲܢ ܘܡܲܫܟܸܿܢ ܦܲܓܼܪܹܗ ܘܚܲܪܲܪ ܦܲܓܼܪܲܢ ܀</l>
                <l n="308">:ܒܲܡܠܸܐ ܙܲܒܼܢܵܐ ܡܲܫܟܸܿܢ ܦܲܓܼܪܹܗ ܠܵܘ ܟܠ ܟܠܹܗ</l>
                <l n="309">ܬܠܵܬܼܵܐ ܝܵܘܡܝܼ̈ܢ ܩܵܘܝܼ ܒܡܵܘܬܵܐ ܘܲܚ̣ܵܐ ܘܐܲܚܝܼ ܀</l>
                <l n="310">:ܬܠܵܬܼܵܐ ܝܵܘܡܝܼ̈ܢ ܦܣ݂ܲܩ ܠܹܗ ܕܢܸܗܘ̤ܐ ܒܡܸܫܟܵܢܘܼܬܼܵܐ</l>
                <l n="311">ܘܲܦܢ̣ܵܐ ܘܢܲܣܒ̣ܵܗ̇ ܠܡܸܫܟܵܢܘܼܬܼܵܐ ܕܟܼܠܹܗ ܓܸܢܣܹܗ ܀</l>
                <l n="312">ܒܢܘܼܚܵܡ ܦܲܓܼܪܹܗ ܢܲܚܸܡ ܦܲܓܼܪܹ̈ܐ ܕܲܟܼܢܵܘܵܬܹ̈ܐ: </l>

                <pb ed="http://syriaca.org/bibl/1765" n="349"/>
                <l n="313">ܘܫܵܘܬܸܿܦ ܐܸܢܘܿܢ ܒܛܵܒܼܬܼܵܐ ܕܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀</l>
                <l n="314">:ܚܲܝܘܼܬܼ ܚܲܝܹ̈ܐ ܚܠ݂ܲܛ ܒܲܟܼܝܵܢܲܢ ܡܠܸܐ ܡܝܼܬܼܘܼܬܼܵܐ</l>
                <l n="315">ܘܲܪܦܲܬܼܘ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܒܡܵܝܘܿܬܼܘܼܬܲܢ ܀</l>
                <l n="316">:ܒܗܵܠܹܝܢ ܚܲܝܹ̈ܐ ܚܝܵܬ̤ ܐ̄ܢܵܫܘܼܬܲܢ ܒܒܲܪ ܐ̄ܢܵܫܘܼܬܲܢ</l>
                <l n="317">ܘܗ̣ܦܟܲܬ̤ ܡܝܼܬܲܬ̤ ܒܐ̄ܢܵܫܵܝܵܬܼܵܐ ܐܲܝܟ ܕܲܒܼܩܲܕܼܡ̇ܐ ܀</l>
                <l n="318">:ܡ̇ܘܬܵܐ ܥܦܝܼܦܵܐ ܡܝܼܬܼܘ ܡ̇ܝܘܿܬܹ̈ܐ ܒܗܵܢܵܐ ܙܲܒܼܢܵܐ</l>
                <l n="319">ܚܲܕܼ ܕܲܟܼܝܵܢܵܐ ܘܚܲܕܼ ܕܲܚܛܝܼܬܼܵܐ ܘܵܝܵܐ ܥܦܝܼܦܵܐ ܀</l>
                <l n="320">:ܒܦܲܓܼܪܵܐ ܘܢܲܦܫܵܐ ܡ̇ܝ̇ܬܿܝܼܢ ܡܝܼܬܹ̈ܐ ܕܲܒܼܝ̈ܘܡ̇ܬܲܢ</l>
                <l n="321">ܘܠܲܝܬܿ ܕܲܒܼܛܝܼܠ ܠܹܗ ܥܲܠ ܢܘܼܚܵܡܵܐ ܕܒܲܬܼܘܵܬܼ ܢܲܦܫܵܐ ܀</l>
                <l n="322">:ܬܘܵܬܼܵܐ ܕܢܲܦܫܵܐ ܡܢܲܚܡܵܐ ܠܦܲܓܼܪܹ݁ܐ ܘܲܠܗܲܕܵܡܹ̈ܐ</l>
                <l n="323">ܘܫܲܠܝܵܐ ܢܲܦܫܵܐ ܘܠܵܐ ܡܸܬܿܬܵܘܝܵܐ ܥܲܠ ܣܘܼܥܪ̈ܵܢܹܝܗ̇ ܀</l>
                <l n="324">:ܘܵܝܠܹܟܼܝ ܢܲܦܫܵܐ ܘܝܲܬܿܝܼܪ ܘܵܝܠܹܟܼܝ ܢܲܦܫܵܐ ܕܟܼܵܗܢܹ̈ܐ</l>
                <l n="325">ܕܠܵܐ ܡܸܬܿܬܿܥܝܼܪܲܬܿܝ ܠܲܡܪܲܚܵܡܘܼ ܥܲܠ ܒܢܲܝ̈ ܓܸܢܣܹܟܼܝ ܀</l>
                <l n="326">:ܟܵܗܢܹ̈ܐ ܢܼܬܿܠܘܼܢ ܕܝܼܢܵܐ ܥܦܝܼܦܵܐ ܕܗܵܠܹܝܢ ܡ̇ܘ̈ܬܹܿܐ</l>
                <l n="327">ܕܐܸܠܘܼ ܩܵܘܝܼܘ ܒܗܲܝܡܵܢܘܼܬܼܵܐ ܚܲܝ ܗ̄ܘ̣ܵܐ ܟܠܢܵܫ ܀</l>
                <l n="328">:ܗܸܢܘ̣ܿܢ ܫܠܚ̣ܘܼܗ̇ ܠܗܲܝܡܵܢܘܼܬܼܵܐ ܢܵܚܬܵܐ ܪܓܼܝܼܓܼܵܐ</l>
                <l n="329">ܘܕܲܚܙ̣ܵܘ ܫܹܐܕܹ̈ܐ ܪܗܸܛܘ ܨܹܝܕܼ ܟܠܢܵܫ ܕܲܢܫܲܠܚܘܼܢܵܝܗܝ ܀</l>
                <l n="330">:ܗܸܢܘܿܢ ܣܲܕܼܩܘܼܗܝ ܠܚܘܼܒܵܐ ܫܲܘܝܵܐ ܒܠܵܐ ܫܲܘܝܘܼܬܼܗܘܿܢ</l>
                <l n="331">ܘܗܸܢܘ̣ܿܢ ܦܲܣܩ̣ܘܼܗ̇ ܠܐܘܼܪܚܵܐ ܕܫܲܝܢܵܐ ܒܡܲܐܝܼܢܘܼܬܼܗܘܿܢ ܀</l>
                <l n="332">:ܡܸܢܗܘܿܢ ܢܸܒܼܥܲܬ̤ ܡ̇ܝܘܿܬܼܘܼܬܼܵܐ ܒܚܲܝܘܼܬܼ ܚܲܝܲܝ̈ܢ</l>
                <l n="333">ܒܕܼܣܥ̇ܘ ܘܐܸܡܲܪܘ ܕܝܵܗܹ̇ܒܼ ܚܲܝܹ̈ܐ ܡܝܼܬܼ ܒܲܙܩܝܼܦܵܐ ܀</l>
                <l n="334">:ܠܗܵܝ̇ ܚܲܝܘܼܬܼܵܐܕܝܸܗܒܲܬ̤ ܚܲܝܹ̈ܐ ܠܗܵܘ̇ ܕܐܲܚܝ̣ ܠܲܢ</l>
                <l n="335">ܡܡܝܼܬܼܝܼܢ ܟܵܗܢܹ̈ܐ ܒܓܼܘܼܕܵܦܲܝ̈ܗܘܿܢ ܕܲܕܼܠܵܐ ܢܵܡܘܿܣ ܀</l>
                <l n="336">:ܗܵܢ ܓܘܼܕܵܦܵܐ ܕܲܠܚܵܗ̇ ܠܐܲܪܥܵܐ ܘܲܠܥܵܡܘܿܪܹ̈ܝܗ̇</l>
                <l n="337">ܘܗܵܐ ܙܩܝܼܦ ܟܠܢܵܫ ܥܲܠ ܡܲܢ ܕܐܸܡܲܪ ܕܚܲܝܵܐ ܠܵܐ ܡܝܼܬܼ ܀</l>
                <l n="338">:ܡ̇ܘܬܵܐ ܥܦܝܼܦܵܐ ܡܡܝܼܬܼ ܠܲܟܼܢܵܬܹܗ ܡܡܝܼܬܼ ܠܐܲܠܵܗܵܐ</l>
                <l n="339">ܐܸܢ ܠܵܐ ܡ̇ܘܕܹܿܐ ܐܲܝܟ ܬܵܘܕܿܝܼܬܼܵܐ ܕܗܲܦܟܵܝܘܼܬܹܗ ܀</l>
                <l n="340">:ܐܵܪܵܐ ܣܲܟܼܠܵܐ ܐܲܝܟܵܐ ܚܙ̣ܵܐ ܠܵܟ ܐܝܼܬܼܝܵܐ ܕܡ̇ܐܹ̇ܬܼ</l>
                <l n="341">ܘܡܲܢ̣ܘܼ ܐܲܠܦܵܟ ܕܬܸܩܛܘܿܠ ܚܲܒܼܪܵܟ ܕܠܵܐ ܩܵܛܹ̇ܠ ܠܵܟ ܀</l>
                <l n="342">:ܩܛܝܼܠ ܒܲܚܛܵܗܵܘ̈ܗܝ ܠܡܵܢ ܩܵܛܹ̇ܠ ܐܲܢ̄ܬܿ ܠܲܕܼܠܵܐ ܡ̇ܐܹܬܼ</l>
                <l n="343">ܫܢܝܵܐ ܒܚܘܼܬܼܪܵܐ ܠܡܵܢ ܡܸܫܬܿܢܹܝܬܿ ܠܡܸܚܪܲܒܼ ܚܲܒܼܪ̈ܲܝܟ ܀</l>
                <l n="344">:ܚܲܪܒܵܐ ܕܣܲܟܼܠܹ̈ܐ ܪ̈ܵܕܼܦܲܝ ܫܲܝܢܵܐ ܫܸܠܛܲܬ̤ ܒܐܲܪܥܵܐ</l>
                <l n="345">ܘܗܵܐ ܚܵܪܒܵܐ ܠܹܗ ܠܥܵܠܡܵܐ ܒܣܲܝܦܵܐ ܕܡ̇ܝܘܿܬܼܘܼܬܼܵܐ ܀</l>
                <l n="346">:ܣܲܝܦܵܐ ܕܚܲܫܹ̈ܐ ܛܥܝܼܢ ܡܲܚܫܵܢܵܐ ܒܪܹܫ ܠܸܫܵܢܹܗ</l>
                <l n="347">ܘܚܵܪܹܒܼ ܣܸܕܼܪܹ̈ܐ ܕܠܵܐ ܫܵܠ̇ܡܝܼܢ ܠܹܗ ܒܚܵܫܘܿܫܘܼܬܼܵܐ ܀</l>
                <l n="348">ܩܪܵܒܼܵܐ ܚܲܕܼܬܼܵܐ ܕܚܵܫܘܿܫܘܼܬܼܵܐ ܦܓܲܠ ܒܝܼ ܗܵܫܵܐ: </l>

                <pb ed="http://syriaca.org/bibl/1765" n="350"/>
                <l n="349">ܘܗܵܐ ܡܓܲܪܸܓܼ ܠܝܼ ܕܐܸܫܕܹܿܐ ܡܸܠܲܝ̈ ܒܲܡܥܲܬܿܕܼܵܢܵܘ̈ܗܝ ܀</l>
                <l n="350">:ܡܸܠܹ̈ܐ ܪܓܼܝܼܓܼ ܐ̄ܢܵܐ ܕܐܸܫܕܹܿܐ ܒܣܸܪܹ̈ܐ ܕܲܡܥܲܬܿܕܵܢܵܘ̈ܗܝ</l>
                <l n="351">ܕܛܵܟ ܢܸܬܼܒܲܕܿܪܘܼܢ ܡ̣ܢ ܐܵܘܝܘܼܬܼܵܐ ܕܚܵܫܘܿܫܘܿܬܼܵܐ ܀</l>
                <l n="352">:ܗܝ̤ ܟܬܼܝܼܫܘܼܬܼܗܘܿܢ ܠܵܐ ܫܵܒܼܩܵܐ ܠܝܼ ܕܐܲܗܡܸܐ ܡܸܢܗܘܿܢ</l>
                <l n="353">ܘܗ̤ܝ ܥܵܨ̇ܝܵܐ ܠܝܼ ܕܐܸܚܠܘܿܛ ܫܸܡܗܘܿܢ ܒܟܼܠܗܘܿܢ ܫܲܪ̈ܒܲܝ ܀</l>
                <l n="354">:ܒܫܲܪܒܵܐ ܕܚܲܫܹ̈ܐ ܕܚܵܫܘܿܫܘܼܬܲܢ ܚܸܙܩܲܬ̤ ܡܸܠܲܬܼܝ</l>
                <l n="355">ܫܸܡܥܹ̇̄ܬܼ ܚܲܫܵܐ ܘܚܸܠܛܹ̇ܬܼ ܫܲܪܒܹܿܗ ܒܫܲܪܒܵܐ ܕܚܲܫܲܝ̈ܢ ܀</l>
                <l n="356">:ܒܚܲܫܲܝ̈ܢ ܚܸܫܹ̇ܬܼ ܘܪܲܟܿܒܹܬܼ ܡܸܠܹ̈ܐ ܕܡܲܠ̈ܝܵܢ ܚܲܫܹ̈ܐ</l>
                <l n="357">ܘܲܦܓܲܥ ܠܹܗ ܒܝܼ ܫܲܪܒܵܐ ܕܚܲܫܵܐ ܕܪܲܒܿ ܡ̣ܢ ܚܲܫܹ̈ܐ ܀</l>
                <l n="358">:ܒܝܼܫܹ̈ܐ ܢܲܬܼܦܲܢܝ ܚܲܫܵܐ ܪܲܒܵܐ ܕܥܲܠ ܥܵܒܼܘܿܕܼܵܐ</l>
                <l n="359">ܘܫܸܒܼܩܹ̇ܬܼ ܕܐܸܬܼܢܸܐ ܚܲܫܝ̈ ܢܲܦܲܫܲܢ ܘܬܸܡܗܹܬܼ ܠܝܼ ܒܹܗ ܀</l>
                <l n="360">:ܬܸܡܗܵܐ ܐܲܚܕܲܢܝ ܥܲܠ ܗܵܢ ܚܲܫܵܐ ܕܒܲܐܠܵܗܘܼܬܼܵܐ</l>
                <l n="361">ܘܲܙܥܲܪ̣ ܠܹܗ ܒܝܼ ܪܸܢܝܵܐ ܕܚܲܫܲܝ̈ܢ ܒܦܸܚܡܵܐ ܕܝܼܠܹܗ ܀</l>
                <l n="362">:ܟܒܲܪ ܕܹܝܢ ܥܝܵܪܬܹܿܗ ܕܗܵܢܵܐ ܚܲܫܵܐ ܡܸܬܿܬܲܒܼܥܝܼܢܲܢ</l>
                <l n="363">ܥܲܠ ܗܵܝ̇ ܬܲܩܝܼܦ ܩܪܵܒܼܵܐ ܕܥܲܡܲܡ ܡ̣ܢ ܟܠ ܙܲܒܼܢܝܼ̈ܢ ܀</l>
                <l n="364">:ܟܒܲܪ ܗܘ̤ ܨܲܥܪܵܐ ܕܚܵܫܘܿܫܘܼܬܼܵܐ ܕܛܵܫܘ ܒܐܝܼܬܼܘܼܬܼܵܐ</l>
                <l n="365">ܗܘ̤ ܡܣܲܪܗܸܒܼ ܠܹܗ ܠܟܲܦܢܵܐ ܘܫܸܒܼܝܵܐ ܥܲܠ ܢܲܦܫܵܬܲܢ ܀</l>
                <l n="366">:ܟܒܲܪ ܓܘܼܕܵܦܵܐ ܕܛܵܠܘܿܡܘܼܬܼܵܐ ܕܦܲܓܼܪܵܐ ܕܡܸܢܲܢ</l>
                <l n="367">:ܡܥܝܼܪ ܟܘܼܪ̈ܗܵܢܹܐ ܘܡܲܒܲܥ ܟܹܐܒܹ̈ܐ ܥܲܠ ܗܲܕܵܡܲܝܼ̈ܢ</l>
                <l n="368">:ܟܒܲܪ ܡܘܼܙܵܓܼܵܐ ܕܥܵܛܹ̇ܐ ܟܝܵܢܹ̈ܐ ܚܲܕܼ ܒܲܐ̄ܚܪܹܢܵܐ</l>
                <l n="369">ܗܘ̤ ܥܵܒܹ̇ܕܼ ܠܹܗ ܠܫܘܼܚܠܵܦ ܙܲܒܼܢܹ̈ܐ ܕܠܵܐ ܢܸܬܿܛܲܟܲܣ ܀</l>
                <l n="370">:ܟܒܲܪ ܨܘܿܚ̈ܝܵܬܼܵܐ ܕܨܲܚܝܼܘ ܣܲܟܼܠܹ̈ܐ ܠܝܵܕܼܥܲܝ̈ ܩܘܼܫܬܵܐ</l>
                <l n="371">ܗܸܢܹܝܢ ܐܸܢܹܝܢ ܕܲܡ̈ܢܲܕܿܕܼܵܢ ܠܲܢ ܒܟܼܠ ܐܸܣܟܹܿܡܝܼ̈ܢ ܀</l>
                <l n="372">:ܕܡ̇ܐ ܙܲܟܵܝܵܐ ܕܐܸܫܲܕܼܘ ܥܲܛܠܹ̈ܐ ܡܲܪܲܚܵܐܝܼܬܼ</l>
                <l n="373">ܗܘ̤ ܡܚܲܦܸܛ ܠܹܗ ܠܡܵܘܬܵܐ ܕܢܸܒܲܪ ܩܲܠܝܼܠܵܐܝܼܬܼ ܀</l>
                <l n="374">:ܛܢܵܢܵܐ ܣܲܟܼܠܵܐ ܕܛܲܢ̣ܘ ܗܸܕܼܝܘܿܛܹ̈ܐ ܒܣܲܟܿܘܼܠܬܼܵܢܹ̈ܐ</l>
                <l n="375">ܗܘ̤ ܡܥܝܪܼ ܪܘܼܓܼܙܵܐ ܘܡܲܒܲܥ ܚܸܡܬܼܵܐ ܘܡܲܝܬܸܿܐ ܩܲܡܨܵܐ ܀</l>
                <l n="376">:ܗܵܐܠܹܝܢ ܕܲܠܚܵܝ̈ܗܘܿܢ ܠܫܲܝܢܵܐ ܠܪܲܓܿܝܼܙܘܼܬܲܢ</l>
                <l n="377">ܘܗܵܐ ܫܓܼܝܼܫ ܥܵܠܡܵܐ ܒܲܕܼܡܘܼܬܼܝܲܡܵܐ ܒܝܲܕܼ ܡܲܚܫܘܼܠܹ̈ܐ ܀</l>
                <l n="378">:ܚܲܫܹ̈ܐ ܩܫܲܝܵ̈ܐ ܢܵܩ̇ܫܝܼܢ ܠܐܸܠܦܵܐ ܕܡ̇ܝܘܿܬܼܘܼܬܲܢ</l>
                <l n="379">ܘܠܲܝܬܿ ܡܲܠܵܚܵܐ ܕܝܵ̇ܕܲܥ ܦܘܼܪ̈ܣܹܐ ܕܲܠܡܹܐܝܢ ܫܲܝܢܵܐ ܀</l>
                <l n="380">:ܒܒܹܝܬܼ ܡܲܚܫܘܼܠܹ̈ܐ ܕܠܵܐ ܝܼܕܲܥܬܼܵܐ ܩܵܐܹ̇ܡ ܓܸܢܣܲܢ</l>
                <l n="381">ܘܠܲܝܬ ܒܹܗ ܒܓܸܢܣܲܢ ܩܹܘܒܲܪܢܹܝܛܵܐ ܡܫܲܠܸܐ ܪܘܼܓܼܙܵܐ ܀</l>
                <l n="382">:ܠܲܝܬܿ ܕܲܡܫܲܝܸܢ ܪܘܼܓܼܙܵܐ ܕܚܲܫܹ̈ܐ ܕܠܘܼܩܒܲܠ ܐ̄ܢܵܫܵܐ</l>
                <l n="383">ܘܠܲܝܬܿ ܕܲܡܪܲܟܸܿܟ ܟܹܐܒܼܵܐ ܩܲܫܝܵܐ ܕܚܸܡܬܼܵܐ ܩܫܝܼܬܼܵܐ ܀</l>
                <l n="384">:ܒܚܸܡܬܼܵܐ ܩܫܝܼܬܼܵܐ ܠܚܝܼܡܝܼܢ ܐ̄ܢܵܫܵܐ ܠܲܒܼܢܲܝ̈ܢܵܫܵܐ</l>
                <l n="385">ܘܗܵܘ̇ ܡܸܫܬܲܒܲܚ ܕܝܵ̇ܕܲܥ ܦܘܼܪ̈ܣܹܐ ܠܡܸܓܼܡܲܪ ܪܘܼܓܼܙܹܗ ܀ </l>

                <pb ed="http://syriaca.org/bibl/1765" n="351"/>
                <l n="386">:ܒܢܸܟܼܠܵܐ ܢܵܨ̇ܚܝܼܢ ܐܵܦ ܡܸܬܼܩܲܠܣܝܼܢ ܢܲܟܿܘܼܠܬܼܵܢܹ̈ܐ</l>
                <l n="387">ܘܕܲܨܢܝܼܥ ܣܲܓܿܝܼ ܡܝܲܩܲܪ ܣܲܓܿܝܼ ܒܹܝܬܼ ܟܲܕܵܒܹ̈ܿܐ ܀</l>
                <l n="388">:ܙܹܐܦܵܐ ܡܲܨܠܲܚ ܛܵܒܼ ܡ̣ܢ ܩܘܼܫܬܵܐ ܒܙܲܒܼܢܲܢ ܒܝܼܫܵܐ</l>
                <l n="389">ܘܟܲܕܵܒܼܘܼܬܼܵܐ ܪܚܝܼܡܵܐ ܝܲܬܿܝܼܪ ܡ̣ܢ ܟܹܐܢܘܼܬܼܵܐ ܀</l>
                <l n="390">:ܠܲܝܬܿ ܟܹܐܢܘܼܬܼܵܐ ܘܠܵܐ ܟܠ ܟܠܹܗ ܘܠܵܐ ܒܚܲܕܼ ܬܸܓܼܡܵܐ</l>
                <l n="391">ܕܐܵܦ ܫܲܪܝܼܪܹ̈ܐ ܠܵܐ ܫܲܪܝܼܪܝܼܢ ܠܦܘܼܬܼ ܕܲܣܒܼܝܼܪܝܼܢ ܀</l>
                <l n="392">:ܫܸܓܼܡܵܐ ܕܵܒܲܪ ܠܟܼܠܗܘܿܢ ܬܸܓܼܡܹ̈ܐ ܛܵܒܹ̈ܐ ܘܒܼܝܼܫܹ̈ܐ</l>
                <l n="393">ܐܵܦ ܗ̤ܝ ܛܵܒܼܬܼܵܐ ܡܙܝܼܓܼܵܐ ܗ̄ܝ ܒܝܼܫܬܵܐ ܥܲܡ ܛܵܒܼܘܼܬܼܵܗ̇ ܀</l>
                <l n="394">:ܠܲܝܬܿ ܒܲܫܪܵܪܵܐ ܫܪܵܪܵܐ ܕܲܕܟܸܐ ܡ̣ܢ ܟܘܼ̈ܬܼܡ̇ܬܼܵܐ</l>
                <l n="395">ܟܲܕܼ ܠܲܝܬܼܿ ܐ̄ܢܵܫܵܐ ܕܠܵܘ ܒܲܪ ܐ̄ܢܵܫܵܐ ܗ̄ܘ̣ ܘܚܲܫܵܘ̈ܗܝ ܥܲܡܹܗ ܀</l>
                <l n="396">:ܒܚܲܫܹ̈ܐ ܡܟܲܬܿܡ ܟܠܹܗ ܓܸܢܣܵܐ ܐܵܕܼܵܡ̇ܝܵܐ</l>
                <l n="397">ܘܐܲܝܢܵܘ ܐܵܕܼܵܡ ܕܠܵܘ ܐܲܕܿܡܬܼܵܐ ܗ̄ܘ̣ ܪܘܼܕܵܒܼ ܦܲܓܼܪܹܗ ܀</l>
                <l n="398">:ܚܲܕܼ ܗ̄ܘ̣ ܐܵܕܼܵܡ ܕܠܵܐ ܐܸܬܼܟܲܬܲܡ ܒܐܵܕܼܵܡ̇ܬܹ̈ܗ</l>
                <l n="399">ܗܵܘ̇ ܕܲܫܓܼܝܼܫܝܼܢ ܣܲܟܼܠܹ̈ܐ ܒܫܲܪܒܵܐ ܕܦܲܓܼܪܵܢܘܼܬܹܗ ܀</l>
                <l n="400">:ܚܲܕܼ ܗ̄ܘ̣ ܕܚܲܣܢܹ̣ܗ ܠܩܹܐܪܣܵܐ ܩܲܫܝܵܐ ܕܚܵܫܘܿܫܘܼܬܼܵܐ</l>
                <l n="401">ܗܵܘ̇ ܕܲܒܼܚܲܫܹܗ ܡܲܚܝܼܢ ܥܲܛܠܹ̈ܐ ܠܠܵܐ ܚܵܫܘܿܫܵܐ ܀</l>
                <l n="402">:ܚܲܕܼ ܗ̄ܘ̣ ܕܲܙܟܼܵܐ ܘܣܵܗܹ̇ܕܼ ܦܘܼܡܹܗ ܕܗܘ̤ܝܘܼ ܕܲܙܟܼܵܐ</l>
                <l n="403">ܡ̇ܕܹܝܢ ܓܼܠܝܵܐ ܗ̄ܝܼ ܕܠܲܝܬܿ ܙܲܟܝܵܐ ܐܸܠܵܐ ܐܸܢ ܚܲܕܼ ܀</l>
                <l n="404">:ܠܲܝܬܿ ܙܲܟܸܝܵܐ ܘܝܲܬܼܝܼܪܵܐܝܼܬܼ ܒܗܵܢܵܐ ܙܲܒܼܢܵܐ</l>
                <l n="405">ܕܙܲܒܿܢܵܗ̇ ܟܠܢܵܫ ܠܫܲܪܝܼܪܘܼܬܼܵܐ ܒܡܲܣܲܒ ܒܐܲܦܹ̈ܐ ܀</l>
                <l n="406">:ܒܡܲܣܲܒܼ ܒܐܲܦܹ̈ܐ ܩܵܐܹ̇ܡ ܟܠܢܵܫ ܒܐܲܦܲܝ̈ ܚܲܒܼܪܹܗ</l>
                <l n="407">ܘܐܲܝܟ ܛܼܠܵܠܵܐ ܥܸܵܒܼܪ̈ܵܢ ܥܵܒܼܪ̈ܵܢ ܡܸܠܹ̈ܐ ܕܠܵܐ ܣܘܼܥܪ̈ܵܢܹܐ ܀</l>
                <l n="408">:ܡܸܠܹ̈ܐ ܡܙ̇ܘܸܕܼ ܪܵܚܡܵܐ ܠܪܵܚܡܹܗ ܘܚܲܒܼܪܵܐ ܠܚܲܒܼܪܹܗ</l>
                <l n="409">ܫܠܵܡ ܠܝܼ ܫܠܵܡ ܠܵܟ ܘܠܲܝܬܿ ܣܘܼܥܪܵܢܵܐ ܕܐܝܼܬܼ ܒܹܗ ܫܠܵܡܵܐ ܀</l>
                <l n="410">:ܒܦܘܼܡ̇ܐ ܒܲܚܚܘܿܕܼ ܡܫܲܠܸܡ ܦܘܼܡ̇ܐ ܠܦܘܼܡ̇ܐ ܟܢܵܬܹܗ</l>
                <l n="411">ܘܗܵܘܢܵܐ ܠܵܐ ܪܓܼܝܼܫ ܕܐܸܡܲܬܼܝ ܫܲܠܸܡ ܦܘܼܡ̇ܐ ܠܦܘܼܡ̇ܐ ܀</l>
                <l n="412">:ܗܵܟܲܢ ܐܝܼܬܼܵܘܗܝ ܚܘܼܒܵܐ ܒܕܼܵܪܲܢ ܢܲܟܿܘܼܠܬܼܵܢܵܐ</l>
                <l n="413">ܘܲܢܟܼܝܼܠܵܐܝܼܬܼ ܫܵܪܹܐ ܘܚܵܙܹ̇ܩ ܒܟܼܠ ܣܘܼܥܪ݁ܵܢܝܼܢ ܀</l>
                <l n="414">:ܒܗܵܕܹܐ ܐܵܬ̇ܐ ܕܨܵܪܲܬ̤ ܡܸܠܲܬܼܝ ܨܹܝܕܼ ܕܘܼܒܵܪܲܢ</l>
                <l n="415">ܘܛܵܟ ܠܵܐ ܣܸܦܩܲܬ̤ ܠܲܡܕܲܡ̇ܘ ܕܘܼܡܝܵܐ ܠܕܼܘܼܡܝܵܐ ܀</l>
                <l n="416">:ܠܲܝܬܿ ܨܲܝܵܪܵܐ ܕܣܵܦܹ̇ܩ ܕܲܢܨܘܼܪ ܕܘܼܡܝܹܗ ܕܥܵܘ̣ܠܲܢ</l>
                <l n="417">ܒܲܕܼܣܲܓܿܝܼ̈ܐܵܢ ܙܢܲܝ̈ ܒܝܼܫܵܬܹ̈ܗ ܡ̣ܢ ܣܲܡܡܵܢܵܘ̈ܗܝ ܀</l>
                <l n="418">:ܠܵܐ ܡܸܬܼܡܲܢ̈ܝܵܢ ܐܘܼ ܡ̇ܢ̈ܘܵܬܼܵܐ ܕܲܫܟܼܝܼܪ̈ܵܬܲܢ</l>
                <l n="419">ܒܲܕܼܠܲܝܬܿ ܣܵܦܪܵܐ ܕܢܹܐܚܘܿܕܼ ܣܵܟܼܗܹܝܢ ܒܓܼܵܘ ܨܸܒܼܥܵܬܹ̈ܗ ܀</l>
                <l n="420">:ܒܨܝܼܪܵܐ ܐܝܼܕܼܵܐ ܕܬܹܐܚܘܿܕܼ ܩܸܫܬܹܿܗ ܕܕܼܵܪܲܢ ܒܝܼܫܵܐ</l>
                <l n="421">ܘܲܡܚܝܼܠ ܦܘܼܡ̇ܐ ܕܢܸܬܼܢܸܐ ܡܸܠܹ̈ܐ ܕܟܲܕܵܒܼܘܼܬܹܗ ܀</l>
                <l n="422">ܟܲܕܵܒܼܘܼܬܼܵܐ ܡܲܠ݁̈ܝܵܢ ܡܸܠܹ̈ܐ ܕܠܵܐ ܣܘܼܥܪ̈ܵܢܝܼܢ: </l>

                <pb ed="http://syriaca.org/bibl/1765" n="352"/>
                <l n="423">ܘܲܕܼܠܵܐ ܡܟܲܕܸܿܒܼ ܠܵܐ ܡܸܬܼܐܲܫܪܵܐ ܟܲܕܵܒܼܘܼܬܹܗ ܀</l>
                <l n="424">:ܚܣܵܡܵܐ ܘܚܘܼܪܵܐ ܠܒܼܝܼܫܝܼܢ ܢܘܼܡܹܐ ܕܟܼܠ ܐܲܬܼܪ̈ܵܘܵܢ</l>
                <l n="425">ܘܠܲܝܬܿ ܣܘܼܥܪܵܢܵܐ ܕܠܵܐ ܒܹܗ ܐܸܢܘܿܢ ܘܗܘ̤ ܨܹܐܕܲܝܗܘܿܢ ܀</l>
                <l n="426">:ܚܲܪܡ̇ܢܵܐ ܚܵܙ̇ܩܝܼܢ ܘܫܵܪܹܝܢ ܒܣܘܼܥܪ݁ܵܢܲܝܗܘܿܢ</l>
                <l n="427">ܘܐܲܝܟ ܨܸܒܼܝܵܢܗܘܿܢ ܨܵܒܹ̇ܝܢ ܕܲܢܩܘܼܡ ܥܵܠܡܵܐ ܘܥܲܡܠܹܐ ܀</l>
                <l n="428">:ܒܚܘܼܬܼܪܵܐ ܣܵܥܲ݁ܪ ܚܬܝܼܪ ܪܸܥܝܵܢܵܐ ܐܲܝܕܵܐ ܕܣܵܥ̇ܲܪ</l>
                <l n="429">ܘܚܵܣܘܿܡܘܼܬܼܵܐ ܡܠܸܐ ܚܲܣܵܡܵܐ ܠܘܼܩܒܲܠ ܟܠܢܵܫ ܀</l>
                <l n="430">:ܬܪܹܝܢ ܐܲܪ̈ܝܵܘܵܢ ܒܲܥܪܝܼܪ݁ܵܝܹܐ ܫܪܹܝܢ ܥܲܡ ܐ̄ܢܵܫܵܐ</l>
                <l n="431">ܘܠܵܐ ܐ̄ܢܵܫ ܝܵ̇ܕܲܥ ܕܲܢܚܘܼܪ ܫܲܦܝܼܪ ܒܣܘܼܪ̈ܚܵܢܲܝܗܘܿܢ ܀</l>
                <l n="432">:ܚܒܼܵܠܵܐ ܪܲܒܵܐ ܥܒ݂ܲܕܼܘ ܒܲܒܼܪܝܼܬܼܵܐ ܘܬܼܘܼܒܼ ܥܵܒܼ̇ܕܿܝܼܢ ܒܵܗ̇</l>
                <l n="433">ܘܠܲܝܬܿ ܕܡܸܬܼܒܲܝܲܢ ܘܪܵܢܹ̇ܐ ܘܚܵܐܹ̇ܫ ܥܲܠ ܚܘܼܒܵܠܗܘܿܢ ܀</l>
                <l n="434">:ܒܲܥܪܝܼܪܵܐܝܼܬܼ ܢܵܗ̇ܡܝܼܢ ܟܠܢܵܫ ܒܚܘܼܒܵܠܲܝ̈ܗܘܿܢ</l>
                <l n="435">ܘܙܵܝܥ̇ܝܼܬ ܘܢܵܝ̇ܕܲܝܼܢ ܒܲܝܢܵܬܼ ܐ̄ܢܵܫܵܐ ܐܲܝܟ ܚܲܝ̈ܘܵܬܼܵܐ ܀</l>
                <l n="436">:ܠܵܐ ܚܝܼܠ ܩܵܠܵܐ ܕܐܲܪ̈ܝܵܘܵܬܼܵܐ ܥܲܠ ܚܲܝ̈ܘܵܬܼܵܐ</l>
                <l n="437">ܐܲܝܟ ܕܲܕܚܝܼܠܝܼܢ ܚܣܵܡܵܐ ܘܚܘܼܬܼܪܵܐ ܥܲܠ ܐ̄ܢܵܫܵܘܼܬܼܵܐ ܀</l>
                <l n="438">:ܠܵܐ ܣܲܓܸܿܦܬܼܵܗ̇ ܚܲܝܘܲܬܼ ܫܸܢܵܐ ܠܚܲܝܘܲܬܼ ܫܸܢܵܐ</l>
                <l n="439">ܐܲܝܟ ܣܘܼܓܼܦܵܢܹ̈ܐ ܕܣܲܓܸܿܦܘ ܐ̄ܢܵܫܵܐ ܠܲܒܼܢܲܝ̈ܢܵܫܵܐ ܀</l>
                <l n="440">:ܠܵܐ ܐܸܬܼܢܲܟܲܝܲܬ̤ ܬܘܼܒܼ ܦܵܪܲܚܬܼܵܐ ܡ̣ܢ ܦܵܪܲܚܬܼܵܐ</l>
                <l n="441">ܐܲܝܟ ܢܸܟܼܝܵܢܵܐ ܕܐܲܟܿܝܼܘ ܪ̈ܵܚܡܹܐ ܠܚܒܿܝܼܒܲܝ̈ܗܘܿܢ ܀</l>
                <l n="442">:ܡܝܲܬܲܪ ܫܲܝܢܵܐ ܕܠܵܐ ܡܲܠܵܠܹ̈ܐ ܡ̣ܢ ܕܲܡܠܝܼܠܹ̈ܐ</l>
                <l n="443">ܘܲܢܛܝܼܪ ܚܘܼܒܵܐ ܒܲܟܼܝܵܢܲܝ̈ܗܘܿܢ ܛܵܒܼ ܡ̣ܢ ܨܹܐܕܲܝܢ ܀</l>
                <l n="444">:ܒܸܕܼܝܵܐ ܡܲܠܝܵܐ ܡܸܠܬܼܵܐ ܕܐܸܡ̇ܪܹܬܼ ܐܸܢ ܫܲܪܝܼܪܵܐ</l>
                <l n="445">ܕܲܒܼܫܲܬܼܿܝܼܩܹ̈ܐ ܩܲܝܵܡ ܚܘܼܒܵܐ ܘܒܲܢ ܠܵܐ ܐܝܼܬܼܵܘܗܝ ܀</l>
                <l n="446">:ܘܬܼܘܼܒܼ ܢܸܬܼܒܲܝܲܢ ܒܡܸܠܬܼܵܐ ܕܲܥܠܲܝܢ ܘܐܵܦܸܢ ܗܵܫܵܐ</l>
                <l n="447">ܘܢܲܥܸܠ ܚܲܫܹ̈ܐ ܥܲܠ ܣܘܼܥܪ݁ܵܢܹܐ ܕܚܵܫܘܿܫܘܼܬܲܢ ܀</l>
                <l n="448">:ܒܚܲܫܵܐ ܢܸܒܼܣܘܿܪ ܠܚܲܫܲܝ̈ ܢܲܦܫܲܢ ܘܡܘܿܡܲܝ̈ ܦܲܓܼܪܲܢ</l>
                <l n="449">ܘܛ̇ܟ ܢܸܬܼܐܲܣܸܐ ܡ̣ܢ ܚܵܘ̈ܒܵܬܼܵܐ ܕܦܲܓܼܪܵܐ ܘܢܲܦܫܑܵܐ ܀</l>
                <l n="450">:ܒܟܹܐܢܘܼ ܢܹܐܡܲܪ ܕܝܼܢܵܐ ܟܹܐܢܵܐ ܥܲܡ ܪܸܥܝܵܢܲܢ</l>
                <l n="451">ܕܸܟܼܒܲܪ ܢܸܓܼܗܸܐ ܡ̣ܢ ܗܵܘ̇ ܕܝܼܢܵܐ ܕܠܵܐ ܫܘܼܠܵܡܵܐ ܀</l>
                <l n="452">:ܕܝܼܢܵܐ ܕܢܲܦܫܲܢ ܟܬܼܝܼܒܼ ܕܲܡܒܲܛܸܠ ܕܝܼܢܵܐ ܕܲܥܬܼܝܼܕܼ</l>
                <l n="453">ܡ̇ܕܹܝܢ ܝܲܨܪܲܢ ܠܒܼܝܼܟ ܒܹܝܬܼ ܕܝܼܢܵܐ ܕܲܬܼܢܵܢ ܘܕܲܠܗܲܠ ܀</l>
                <l n="454">:ܬܵܐ ܒܲܪܢܵܫܵܐ ܡܲܠܟܵܐ ܕܐܲܚܝܼܕܼ ܬܪܹܝܢ ܒܹܝܬܼ ܕܝܼܢܹ̈ܐ</l>
                <l n="455">ܫܪܝܼ ܣܘܼܥܪ̈ܵܢܲܝܟ ܘܚܲܪܲܪ ܢܲܦܫܵܟ ܡ̣ܢ ܥܸܕܼܠܵܝܵܐ ܀</l>
                <l n="456">:ܒܕܼܝܼܢܵܐ ܕܲܢܼܢܵܢ ܚܲܝܸܒܼ ܐܲܢ̄ܬܿ ܠܵܟ ܐܲܝܟ ܨܼܒܼܝܵܢܵܟ</l>
                <l n="457">ܕܠܵܐ ܬܸܬܼܚܲܝܲܒܼ ܒܕܼܝܼܢܵܐ ܕܠܲܝܬܿ ܒܹܗ ܨܸܒܼܝܵܢ ܢܲܦܫܵܟ ܀</l>
            </div>

        </body>
    </text>
</TEI>
