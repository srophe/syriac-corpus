<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8588">On the Church and
                    the Priesthood - <foreign xml:lang="syr">ܥܲܠ ܥܹܕܿܬܵܐ ܘܥܲܠ
                        ܟܵܗܢܘܼܬܼܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
                     <respStmt>
                     <resp>based upon</resp>
                     <name><ptr target="#sourceDesc1"/></name>
                 </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/86</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
<editor>
<forename>Alphonse</forename>
<surname>Mingana</surname>
</editor>
<title level="m">Narsai doctoris Syri homiliæ et carmina</title>
<idno type="URI">http://syriaca.org/bibl/1765</idno>
<idno type="zotero">301</idno>
<idno type="URI">http://zotero.org/groups/392292/items/6UFVJ9EG</idno>
<idno type="URI">http://www.worldcat.org/oclc/68740316</idno>
<imprint>
<pubPlace>Mausilii</pubPlace>
<publisher>Typis Fratrum Prædicatorum</publisher>
<date>1905</date>
</imprint>
</monogr> 
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
             <creation>
                 <origDate type="composition" from="0450" to="0500">Second half of the fifth century CE</origDate>
             </creation>
        </profileDesc>
        <revisionDesc status="uncorrectedTranscription">
             <change when="2019-04-26" who="http://syriaca.org/person.xml#jwalters">Added origDate</change>  
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-04-18" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="title" n="0">
                <ab xml:lang="syr">ܥܲܠ ܥܹܕܿܬܵܐ ܘܥܲܠ ܟܵܗܢܘܼܬܼܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="144"/>

                <l>ܡܐܡܪܐ ܕܬܠܬܝܢ ܘܬܪܝܢ</l>
                <l>ܥܲܠ ܥܹܕܿܬܵܐ ܘܥܲܠ ܟܵܗܢܘܼܬܼܵܐ ܘܠܵܚܹܡ ܠܚܲܕܼ</l>
                <l>ܒܫܲܒܵܐ: ܕ: ܕܩܘܼܕܵܫ ܥܹܕܿܬܵܐ</l>
                <l>ܥܘܼܢܵܝܵܐ</l>

                <l>:ܚܲܬܼܢܵܐ ܕܙܲܡܸܢ ܠܲܢ ܠܲܓܼܢܘܿܢ ܡܲܠܟܿܘܼܬܹܗ. ܠܵܐ ܬܸܦܪܫܲܢ ܡܸܢܹܗ: ܐܲܚܲܝ̈</l>
            </div>
            <div type="text" xml:lang="syr">
                <l n="1">:ܗܲܝܟܲܠ ܩܘܼܕܫܵܐ ܒܢ̣ܵܐ ܒܵܪܘܿܝܵܐ ܠܐܲܪ̈ܥܵܢܵܝܹܐ</l>
                <l n="2">ܕܲܢܩܲܪܒܼܘܼܢ ܒܹܗ ܣܸܓܼܕܿܬܼܵܐ ܕܚܘܼܒܵܐ ܪܘܼܚܵܢܵܐܝܼܬܼ ܀</l>
                <l n="3">:ܗܲܝܟܲܠ ܩܘܼܕܼܫܵܐ ܘܲܩܕܼܘܿܫ ܩܘܼܕܼܫܹ̈ܐ ܨܲܒܸܿܬܼ ܬܲܩܸܢ</l>
                <l n="4">ܩܘܼܕܼܫܵܐ ܒܐܲܪܥܵܐ ܘܲܩܕܼܘܿܫ ܩܘܼܕܼܫܹ̈ܐ ܠܥܸܠ ܒܲܫܡܲܝܵܐ ܀</l>
                <l n="5">:ܒܩܘܼܕܼܫܵܐ ܕܐܲܪܥܵܐ ܦܩ݂ܲܕܼ ܕܲܢܟܲܗܢܘܼܢ ܐ̄ܪܵܙܵܡܵܐܝܼܬܼ</l>
                <l n="6">ܘܒܲܫܡܲܝܵܢܵܐ ܒܗܘܿܢ ܒܲܥܒܼܵ݁ܕܹ̈ܐ ܕܠܵܐ ܦܘܼܠܵܓܼܵܐ ܀</l>
                <l n="7">:ܬܪܹܝܢ ܕܘܼܒܵܪܹ̈ܐ ܦܪ݂ܲܫ ܒܝܼܕܲܥܬܹܗ ܕܠܵܐ ܡܸܬܿܕܲܪܟܵܐ</l>
                <l n="8">ܘܲܡ̣ܠܵܐ ܐܸܢܘܿܢ ܥܘܼܬܼܪܵܐ ܕܙܲܒܼܢܵܐ ܘܲܕܼܠܵܐ ܫܘܼܠܵܡ ܀</l>
                <l n="9">:ܥܘܼܡܪܵܐ ܕܐܲܪܥܵܐ ܩܪ̣ܵܐ ܒܹܝܬܼ ܩܘܼܕܼܫܵܐ ܐܲܪܥܵܢܵܝܵܐ</l>
                <l n="10">ܘܲܩܕܼܘܿܫ ܩܘܼܕܼܫܹ̈ܐ ܠܗܵܘ̇ ܬܘܼܩܵܢܵܐ ܕܲܟܼܣܸܐ ܒܪܵܘܡ̇ܐ ܀</l>
                <l n="11">:ܩܘܼܕܼܫܵܐ ܘܩܘܼܕܼܫܵܐ ܚܵܘܝܼ ܚܘܼܒܹܿܗ ܠܲܒܼܢܲܝ̈ ܒܲܝܬܹܿܗ</l>
                <l n="12">ܘܐܲܠܸܦ ܐܸܢܘܿܢ ܕܲܢܩܲܕܿܫܘܼܢܵܝܗܝ ܐ̄ܪܵܙܵܢܵܐܝܼܬܼ ܀</l>
                <l n="13">:ܒܩܘܼܕܼܫܵܐ ܕܲܫܡܹܗ ܨܒܼܵܐ ܕܲܢܫܵܘܬܸܿܦ ܠܲܥܒܼܵܕܼ ܐܝܼ̈ܕܵܘܗܝ</l>
                <l n="14">ܕܒܹܗ ܢܸܬܼܩܲܕܿܫܘܼܢ ܡ̇ܐ ܕܲܡܩܲܕܿܫܝܼܢ ܠܲܫܡܵܐ ܕܩܘܼܕܼܫܹܗ ܀ </l>

                <pb ed="http://syriaca.org/bibl/1765" n="145"/>
                <l n="15">:ܠܵܘ ܗܘ̤ ܝܵ̇ܬܲܪ ܡ̣ܢ ܒܢܵܬܼ̈ ܩܵܠܹ̈ܐ ܕܩܘܼܕܵܫܲܝ̈ܗܘܿܢ</l>
                <l n="16">ܕܗܘ̤ ܩܲܕܿܝܼܫܵܐ ܗ̄ܘ̣ ܘܲܒܼܕܿܟܼܝܘܼܬܹܗ ܡܩܲܕܸܿܫ ܛܲܡ̈ܠܹܐ ܀</l>
                <l n="17">:ܒܝܲܕܼ ܥܸܠ̈ܠܵܬܼܵܐ ܡܓܲܪܸܓܼ ܕܝܼܠܹܗ ܕܢܸܬܿܕܲܡܘܿܢ ܒܹܗ</l>
                <l n="18">ܕܢܸܥܒܸܿܕܼ ܐܢܘܿܢ ܒܢܲܝ̈ ܝܵܪܬܿܘܼܬܼܵܐ ܕܫܘܼܒܼܚܵܐ ܕܲܒܼܪܹܗ ܀</l>
                <l n="19">:ܒܗܵܕܹܐ ܬܸܢܘܲܝ ܒܢ̣ܵܐ ܒܹܝܬܼ ܩܘܼܕܼܫܵܐ ܘܲܩܕܼܘܿܫ ܩܘܼܕܼܫܹ̈ܐ</l>
                <l n="20">ܘܚܲܦܸܛ ܐ̄ܢܵܫܵܐ ܕܲܢܟܲܗܢܘܼܢ ܒܹܗ ܚܠܵܦ ܚܲܝܲܝ̈ܗܘܿܢ ܀</l>
                <l n="21">:ܠܗܘܿܢ ܗ̄ܘ̣ ܐܲܦܸܣ ܠܡܸܫܒܲܩ ܥܵܘ̣ܠܵܐ ܕܣܘܼܥܪ̈ܵܢܲܝܗܘܿܢ</l>
                <l n="22">ܘܲܠܚܹܐܪܘܼܬܼܗܘܿܢ ܝܲܗ̣̄ܒܼ ܫܘܼܠܛܵܥܵܐ ܠܲܡܙܲܕܵܩܘܼ ܀</l>
                <l n="23">:ܠܗܘܿܢ ܗ̄ܘ̣ ܐܲܩܝܼܡ ܐܲܦܸܛܪ̈ܘܿܦܹܐ ܠܓܲܙܵܐ ܕܲܒܼܗܘܿܢ</l>
                <l n="24">ܕܲܟܼܡܵܐ ܕܨܵܒܹ̇ܝܢ ܢܪܲܒܿܘܿܢ ܥܘܼܬܼܪܵܐ ܕܙܲܕܿܝܼܩܘܼܬܼܵܐ ܀</l>
                <l n="25">:ܠܝܲܨܪܵܐ ܕܲܒܼܗܘܿܢ ܥܒ݂ܲܕܼ ܓܹܐܙܲܒܼܪܵܐ ܕܲܫܒܼܝܼ̈ܚܵܬܼܵܐ</l>
                <l n="26">ܕܢܲܬܲܪ ܗܘ̤ ܠܹܗ ܘܠܲܟܼܢܵܘܵܬܹ̈ܐ ܒܛܘܼܒܹ̈ܐ ܫܒܼܝܼܚܹ̈ܐ ܀</l>
                <l n="27">:ܣܝܼܡܲܬܼ ܚܲܝܹ̈ܐ ܕܠܵܐ ܫܘܼܠܵܡܵܐ ܡ̣ܠܲܟ ܘܐܸܫܬܵܘܕܲܝܼ</l>
                <l n="28">ܘܥܲܠܝܼ ܣܵܡ̣ܵܗ̇ ܒܐܲܬܼܪܵܐ ܕܲܓܼܢܝܼܙ ܡ̣ܢ ܚܲܙܵܝܹ̈ܐ ܀</l>
                <l n="29">:ܒܟܸܣܝܵܐ ܚܵܘܝܹܗ ܠܝܲܳܪܵܐ ܟܲܣܝܵܐ ܕܲܟܼܣܸܐ ܒܢܲܦܫܵܐ</l>
                <l n="30">ܕܢܸܬܼܒܲܩܸܐ ܒܵܗ̇ ܥܒܲܝܢܲܝ̈ ܙܵܘܥܹ̈ܐ ܘܢܸܚܙܸܐ ܫܘܼܦܪܵܗ̇ ܀</l>
                <l n="31">:ܪܸܓܲܬܼ ܥܘܼܬܼܪܵܐ ܪܘܼܚܵܢܵܝܵܐ ܐܲܪܡܝܼ ܒܐܲܪܥܵܐ</l>
                <l n="32">ܕܢܸܬܼܝܲܐܒܼܘܼܢ ܠܹܗ ܐܲܪ̈ܥܥܵܢܵܝܹܐ ܘܢܸܣܢܘܿܢ ܕܐܲܪܥܵܐ ܀</l>
                <l n="33">:ܫܒܼܝܼܠܵܐ ܚܲܕܼܬܼܵܐ ܚܵܘܝܼ ܐܸܢܘܿܢ ܕܢܸܪܕܘܿܢ ܨܹܐܕܼܵܘܗܝ</l>
                <l n="34">ܘܕܲܪܫܹܗ ܒܚܲܫܹ̈ܐ ܚܲܕܼ ܙܲܟܵܝܵܐ ܕܲܙܟܼܵܐ ܒܪܘܼܚܵܐ ܀</l>
                <l n="35">:ܐܲܝܟ ܗܲܕܿܝܼܠܵܐ ܚܙ݂ܲܩ ܒܹܗ ܠܘܼܩܕܼܵܡ ܒܲܫܒܼܝܼܠ ܚܲܝܹ̈ܐ</l>
                <l n="36">ܘܡܲܢܲܥ ܘܲܡ̣ܛܵܐ ܠܘܵܬܼ ܫܘܼܠܵܡܵܐ ܕܲܓ̣ܡܝܼܪܘܼܬܼܵܐ ܀</l>
                <l n="37">:ܡ̣ܠܲܝܟ ܘܐܸܫܬܵܘܕܿܝܼ ܠܲܒܼܢܲܝ̈ ܓܸܢܣܹܗ ܕܢܸܗܘܘܿܢ ܗܲܡܹܗ</l>
                <l n="38">ܘܲܒܼܝܲܕܼ ܐ̄ܪܵܙܹܗ ܢܸܪܕܿܘܿܢ ܥܲܡܹܗ ܒܲܓܼܡܝܼܪܘܼܬܼܵܐ ܀</l>
                <l n="39">:ܒܕܼܘܼܡܝܵܐ ܕܝܼܠܹܗ ܐܲܠܸܦ ܐܸܢܘܢ ܠܲܡܟܲܗܵܢܘܼ</l>
                <l n="40">ܕܗܘ̤ ܒܲܫܡܲܝܵܐ ܘܗܸܢܘ̣ܿܢ ܒܐܲܪܥܵܐ ܐ̄ܪܵܙܵܢܵܐܝܼܬܼ ܀</l>
                <l n="41">:ܠܗܘܿܢ ܝܲܗ̣̄ܒܼ ܕܲܪܓܼܵܐ ܕܪܲܒܿ ܡ̣ܢ ܕܲܪܓܼܵܐ ܢܵܡܘܿܣܵܝܵܐ</l>
                <l n="42">ܘܲܚܠܵܦ ܕܸܒܼܚܹ̈ܐ ܐܲܠܸܦ ܐܸܢܘܿܢ ܠܡܸܕܼܒܲܚ ܚܘܼܒܵܐ ܀</l>
                <l n="43">:ܓ̣ܡܲܪ ܢܵܡܘܿܣܵܐ ܒܢܵܡܘܿܣ ܡܸܠܹ̈ܐ ܕܟܼܵܪܘܿܙܘܼܬܹܗ</l>
                <l n="44">ܘܝܲܗ̣̄ܒ ܟܵܗܢܘܼܬܼܵܐ ܚܠܵܦ ܡܵܗܢܘܼܬܼܵܐ ܕܲܢܚܲܣܸܐ ܟܠ ܀</l>
                <l n="45">:ܬܪܸܥܣܲܪ ܟܵܗܢܹ̈ܐ ܓܒܼ݂ܵܐ ܠܹܗ ܠܘܼܩܕܼܵܡ ܒܡܸܢܝܵܢ ܫܲܒܼܛܹ̈ܐ</l>
                <l n="46">ܘܲܚܠܵܦ ܥܲܡܵܐ ܩܪ̣ܵܐ ܟܠ ܥܲܡܡܝܼ̈ܢ ܕܢܸܗܘܘܿܢ ܕܝܼܠܹܗ ܀ </l>

                <pb ed="http://syriaca.org/bibl/1765" n="146"/>
                <l n="47">:ܝܲܗ̣̄ܒܼ ܒܐܝܼܕܲܝ̈ܗܘܿܢ ܚܲܝܠܵܐ ܕܪܘܼܚܵܐ ܠܡܸܚܣܲܢ ܟܠܵܐ</l>
                <l n="48">ܘܲܥܩ݂ܲܪܘ ܛܘܼܥܝܲܝ ܘܲܙܪܲܥܘ ܩܘܼܫܬܵܐ ܕܫܸܡ ܒܵܪܘܿܝܵܐ ܀</l>
                <l n="49">:ܚܲܣܝܼܘ ܥܵܘ̣ܠܵܐ ܘܕܲܟܿܝܼܘ ܡܘܼܡܹ̈ܐ ܒܝܲܕܼ ܥܘܼܕܼܪܵܢܹܗ</l>
                <l n="50">ܘܐܲܠܸܦܘ ܐ̄ܢܵܫܵܐ ܕܢܸܣܢܘܿܢ ܥܵܘ̣ܠܵܐ ܕܣܘܼܥܪ݁ܵܢܲܝܗܘܿܢ ܀</l>
                <l n="51">:ܟܲܗܸܢܘ ܒܐܲܪܥܵܐ ܐ̄ܪܵܙ ܬܘܼܩܵܢܵܐ ܕܡܲܠܟܿܘܼܬܼ ܪܵܘܡ̇ܐ</l>
                <l n="52">ܘܲܒܼܓܼܠ̈ܝܵܬܼܵܐ ܨܵܪܘ ܦܸܠ̈ܐܵܬܼܵܐ ܕܲܥܬܼܝܼ݁ܕܼܵܬܼܵܐ ܀</l>
                <l n="53">:ܒܗܘܿܢ ܐܸܬܼܟܲܪܙܲܬ̤ ܡܸܠܲܬܼ ܚܲܝܹ̈ܐ ܒܹܝܬܼ ܡ̇ܝܘܿܬܹ̈ܐ</l>
                <l n="54">ܘܫܲܪܝܼܘ ܐ̄ܢܵܫܵܐ ܠܡܸܪܕܵܐ ܒܐܘܼܪܚܵܐ ܚܲܕܼܬܹ̈ܐ ܀</l>
                <l n="55">:ܗܸܢܘ̣ܿܢ ܫܲܪܝܼܘ ܠܲܡܟܗܵܢܘܼ ܪܘܼܚܵܢܵܐܝܼܬܼ</l>
                <l n="56">ܐܲܟܼܡܵܐ ܕܩܲܒܸܿܠܘ ܡ̣ܢ ܪܲܒܿܟܿܘܼܡܪܹ̈ܐ ܕܩܲܕܸܿܫ ܐܸܢܘܿܢ ܀</l>
                <l n="57">:ܒܢܝܼܫܵܐ ܕܝܼܠܹܗ ܟܲܗܸܢܘ ܘܝܼܪܸܒܼܘ ܒܕܼܘܼܡܚܵܐ ܕܝܼܠܹܗ</l>
                <l n="58">ܘܐܲܫܠܸܡܘ ܕܲܪܓܸܿܐ ܕܣܘܼܥܪ̈ܵܢܲܝܗܘܿܢ ܠܬܲܠܡܝܼ̈ܕܲܝܗܘܿܢ ܀</l>
                <l n="59">:ܒܗܵܢܵܐ ܢܝܼܫܵܐ ܝܲܗ̣̄ܒܼ ܟܵܗܢܘܼܬܼܵܐ ܠܟܼܵܗܢܹ̈ܐ ܚܲܕܼܬܹ̈ܐ</l>
                <l n="60">ܕܢܼܗܘܘܿܢ ܐ̄ܢܵܫܵܐ ܟܵܗܢܹ̈ܐ ܠܡܸܫܒܲܩ ܥܵܘ̣ܠܵܐ ܒܐܲܪܥܵܐ ܀</l>
                <l n="61">:ܠܫܘܼܒܼܩܵܢ ܥܵܘ̣ܠܵܐ ܗܘ̤ܵܬܼ ܟܵܗܢܘܼܬܼܵܐ ܒܹܝܬܼ ܡ̇ܝܘܿܬܹ̈ܐ</l>
                <l n="62">ܕܡ̇ܝܘܿܬܼܘܼܬܼܵܐ ܣܢܝܼܩܵܐ ܟܠܫܵܥ ܠܡܸܬܼܚܲܣܵܝܘܼ ܀</l>
                <l n="63">:ܚܲܫܹ̈ܐ ܕܥܵܘ̣ܠܵܐ ܡܸܬܼܝܲܠܕܿܝܼܢ ܒܹܗ ܒܲܟܼܝܵܢ ܐ̄ܢܵܫܵܐ</l>
                <l n="64">ܘܠܵܐ ܡܸܬܿܕܲܟܹܿܝܢ ܒܸܠܥܵܕܼ ܣܲܡܵܐ ܕܩܲܕܿܝܼܫܘܼܬܼܵܐ ܀</l>
                <l n="65">:ܠܵܐ ܡܨܸܐ ܐ̄ܢܵܫܵܐ ܠܡܸܪܕܵܐ ܒܐܘܼܪܚܵܐ ܕܠܵܐ ܬܘܼܩ̈ܠܵܬܼܵܐ</l>
                <l n="66">ܘܡ̇ܐ ܕܡܸܬܿܬܲܩܲܠ ܣܢܝܼܩ ܥܲܠ ܪ̈ܲܚܡܹܐ ܕܡܲܐܣܹܝܢ ܥܵܘ̣ܠܹܗ ܀</l>
                <l n="67">:ܒܟܹ̈ܐܒܹܐ ܕܥܵܘ̣ܠܵܐ ܪܡܹܝܢ ܡ̇ܝܘܿܬܹ̈ܐ ܒܦܲܓܼܪܵܐ ܘܢܲܦܫܵܐ</l>
                <l n="68">ܘܚܵܫܲܚ ܐܵܣܝܵܐ ܕܝܵ̇ܕܲܥ ܟܹܐܒܼܵܐ ܕܲܠܓܼܵܘ ܘܕܲܠܒܲܪ ܀</l>
                <l n="69">:ܠܚܘܼܠܡܵܢ ܟܹܐܒܼܵܐ ܟܲܣܝܵܐ ܘܓܼܠܝܵܐ ܗܘ̤ܵܬܼ ܟܵܗܢܘܼܬܼܵܐ</l>
                <l n="70">ܕܬܲܐܣܸܐ ܠܥܵܘ̣ܠܵܐ ܒܐܘܼܡ̇ܢܘܼܬܼܵܐ ܪܘܼܚܵܢܵܝܬܼܵܐ ܀</l>
                <l n="71">:ܐܵܣܵܝܵܐ ܗ̄ܘ̣ ܟܵܗܢܵܐ ܕܲܣܬܼܝܼܪ݁ܵܬܼܵܐ ܘܲܕܼܓܼܠ̈ܝܵܬܼܵܐ</l>
                <l n="72">ܘܠܐܘܼܡ̇ܢܘܼܬܹܗ ܦܫܝܼܩ ܚܘܼܠܡܵܢܵܐ ܕܦܲܓܼܪܵܐ ܘܢܲܦܫܵܐ ܀</l>
                <l n="73">:ܒܣܲܡܵܐ ܕܪܘܼܚܵܐ ܡ̇ܪܹܩ ܥܵܘ̣ܠܵܐ ܡ̣ܢ ܚܘܼܫܵܒܹ̈ܐ</l>
                <l n="74">ܘܫܵܠ̇ܚܝܼܢ ܐ̄ܢܵܫܵܐ ܢܲܚܬܵܐ ܕܥܵܘ̣ܠܵܐ ܘܠܵܒܼ̇ܫܝܼܢ ܩܘܼܫܬܵܐ ܀</l>
                <l n="75">:ܒܪܹܫ ܣܸܦܘܵܬܹ̈ܗ ܕܵܪܹܫ ܐܘܼܪܚܵܐ ܠܘܵܬܼ ܝܼܕܲܥܬܼܵܐ</l>
                <l n="76">ܘܐܲܝܟ ܕܲܒܼܢܘܼܪܵܐ ܒܵܚܲܪ ܩܘܼܫܬܵܐ ܘܡܲܣܠܸܐ ܥܵܘ̣ܠܵܐ ܀</l>
                <l n="77">:ܡܲܠܲܐܟ ܡ̇ܪܝܵܐ ܗ̄ܘ̣ ܘܲܡܫܲܡܫܵܢܵܐ ܐܲܟܼܡܵܐ ܕܲܟܼܬܼܝܼܒܼ</l>
                <l n="78">ܘܒܹܗ ܡܸܫܬܲܡܠܝܵܐ ܣܵܥܘܿܪܘܼܬܼܵܐ ܕܲܠܘܵܬܼ ܐ̄ܢܵܫܵܐ ܀</l>
                <l n="79">:ܐܲܝܟ ܗܲܕܵܡ̇ܐ ܓܒܸܐ ܡ̣ܢ ܓܘܼܫܡܵܐ ܕܲܒܼܢܲܝ̈ ܓܸܢܣܹܗ</l>
                <l n="80">ܘܐܲܝܟ ܕܲܠܪܹܫܵܐ ܦܩܝܼܪ ܕܲܢܕܲܒܲܪ ܠܲܟܼܢܵܘܵܬܹ̈ܗ ܀</l>
                <l n="81">ܛܲܟܼܣܵܐ ܕܪܹܫܵܐ ܡܡܲܠܸܐ ܠܙܵܘܥܹ̈ܐ ܘܲܠܗܲܕܵܡܹ̈ܐ: </l>

                <pb ed="http://syriaca.org/bibl/1765" n="147"/>
                <l n="82">ܘܒܹܗ ܡܸܬܼܒܲܩܹܝܢ ܐ̄ܢܵܫܵܐ ܒܥܵܘ̣ܠܵܐ ܘܙܲܕܿܝܼܩܘܼܬܼܵܐ ܀</l>
                <l n="83">:ܒܹܗܘ̤ ܚܵܙܹ̇ܝܢ ܐܲܝܟ ܕܲܒܼܥܲܝܢܵܐ ܫܪܵܪܵܐ ܘܙܹܐܦܵܐ</l>
                <l n="84">:ܘܐܲܝܟ ܡܲܚܙܝܼܬܼܵܐ ܡܚܵܘܸܐ ܝܘܼܩܢܵܐ ܕܫܲܦܝܼܪ̈ܵܬܼܵܐ</l>
                <l n="85">:ܐܲܝܟ ܠܸܫܵܢܵܐ ܡܬܲܪܓܸܿܡ ܩܘܼܫܬܵܐ ܩܕܼܵܡ ܝܵܠܘܿܦܹ̈ܐ</l>
                <l n="86">ܘܡܲܕܼܢܲܚ ܚܲܝܠܵܐ ܕܲܣܬܼܝܼܪ̈ܵܬܼܵܐ ܩܕܼܵܡ ܗܸܕܼܝܘܿܛܹ̈ܐ ܀</l>
                <l n="87">:ܟܣܸܐ ܝܘܼܠܦܵܢܵܐ ܪܘܼܚܵܢܵܝܵܐ ܒܓܼܵܘ ܣܸܦܘܵܬܹ̈ܗ</l>
                <l n="88">:ܘܪܵܐܹ̇ܣ ܟܠܫܵܥ ܛܲܠܵܐ ܕܪ̈ܲܚܡܹܐ ܒܐܲܪܥܵܐ ܕܐ̄ܢܵܫܵܐ</l>
                <l n="89">:ܡܲܣܓܸܿܐ ܙܵܪܲܥ ܣܲܒܼܪܵܐ ܘܚܘܼܒܵܐ ܘܗܲܝܡܵܢܘܼܬܼܵܐ</l>
                <l n="90">ܘܚܵܨܹ̇ܕܼ ܦܹܐܪܹ̈ܐ ܛܘܼܒܹ̈ܐ ܡܠܝܼܪܹ̈ܐ ܕܠܵܐ ܡܸܬܼܚܲܒܿܠܝܼܢ ܀</l>
                <l n="91">:ܡܲܥܸܠ ܫܸܡܥܵܐ ܕܡܸܠܲܬܼ ܚܲܝܹ̈ܐ ܒܪܸ̈ܓܼܫܹܐ ܕܲܐܒܲܪ</l>
                <l n="92">ܘܨܵܐܹ̇ܬܼ ܗܵܘܢܵܐ ܩܵܠ ܦܸܬܼܓܼܵܡܹ̈ܐ ܕܒܲܣܝܼܡܘܼܬܼܵܐ ܀</l>
                <l n="93">:ܣܢܝܼܩܝܼܢ ܙܵܘܥܹ̈ܐ ܠܪܹܚܝ ܚܲܠܝܘܼܬܼܵܐ ܕܚܵܝܑܬܼ ܡܝܼܬܹ̈ܐ</l>
                <l n="94">ܘܲܡܒܲܣܡܝܼܢ ܠܹܗ ܠܦܲܓܼܪܵܐ ܡܝܼܬܼܵܐ ܒܩܵܠ ܢܘܼܚܵܡܵܐ ܀</l>
                <l n="95">:ܐܲܝܟ ܫܝܼܦܘܿܪܵܐ ܩܵܥܹ̇ܿܐ ܟܠܫܵܥ ܒܐܸܕܼܢܲܝ̈ ܐ̄ܢܵܫܵܐ</l>
                <l n="96">ܕܲܚܙܵܘ ܐ̄ܢܵܫܵܐ ܠܵܐ ܬܸܬܼܪܲܦܘܿܢ ܡ̣ܢ ܕܲܡܠܝܼ̈ܕܼܵܢ ܀</l>
                <l n="97">:ܐܲܝܟ ܗܲܕܿܝܼܠܵܐ ܡܚܵܘܸܐ ܐܘܼܪܚܵܐ ܩܕܼܵܡ ܚܵܙܘܿܩܹ̈ܐ</l>
                <l n="98">ܕܬܵܘ ܡ̇ܝܘܿܬܹ̈ܐ ܚܙܘܿܩܘ ܒܲܠܘܝܼܬܼܵܐ ܕܡܘܼܠܟܵܢ ܚܲܝܹ̈ܐ ܀</l>
                <l n="99">:ܒܝܲܡܵܐ ܕܐ̄ܢܵܫܵܐ ܐܲܡܝܼܢ ܪܵܕܹܐ ܒܝܲܕܼ ܦܸܬܼܓܼܵܡܵܘ̈ܗܝ</l>
                <l n="100">ܘܡܲܣܓܸܿܐ ܡܙܲܗܲܪ ܕܢܸܛܲܪ ܟܠܢܵܫ ܥܘܼܬܼܪܵܐ ܕܢܲܦܫܹܗ ܀</l>
                <l n="101">:ܒܐܸܠܦܵܐ ܕܥܹܕܿܬܵܐ ܩܝܼܡ ܘܲܡܙܲܗܲܪ ܠܹܠܲܝ ܐܝܼܡܵܡ</l>
                <l n="102">ܘܲܡܢܲܛܲܪ ܠܵܗ̇ ܡ̣ܢ ܢܸܟܼܝܵܢܹ̈ܐ ܕܪܘܼܚ ܥܵܘܵܠܹ̈ܐ ܀</l>
                <l n="103">:ܩܹܘܒܲܪܢܹܝܛܵܐ ܗ̄ܘ̣ ܕܲܡܗܝܼܪ ܣܲܓܿܝܼ ܒܹܝܬܼ ܡܲܚܫܲܘܼܠܹ̈ܐ</l>
                <l n="104">ܘܝܵ̇ܕܲܥ ܕܢܸܪܕܸܿܐ ܠܘܲܥܕܵܐ ܕܚܲܝܹ̈ܐ ܕܠܵܐ ܫܘܼܠܵܛܵܡܵܐ ܀</l>
                <l n="105">:ܒܠܹܩܹ̈ܐ ܕܪܘܼܚܵܐ ܐܸܠܦܹ̈ܐ ܕܲܡܠܝܼܠܘܼܬܼܵܐ</l>
                <l n="106">ܘܬܼܵܪܹܨܚܹܐܦܗܹܝܢ ܠܲܠܡܹܐܝܢ ܚܲܝܹ̈ܐ ܕܟܼܣܸܐ ܒܪܵܘܡ̇ܐ ܀</l>
                <l n="107">:ܡܸܛܠ ܣܲܒܼܪܵܐ ܕܲܥܬܼܝܼ̈ܕܼܵܬܼܵܐ ܡܣܲܝܒܲܪ ܥܲܡܠܹ̈ܐ</l>
                <l n="108">ܘܩܵܢܹ̇ܛ ܟܠܢܵܫ ܕܕܲܠܡܵܐ ܢܸܚܣܲܪ ܡܸܫܚܵܐ ܒܕܼܠܩܹܗ ܀</l>
                <l n="109">:ܟܲܟܿܪܵܐ ܕܪܘܼܚܵܐ ܢܣ݂ܲܒܼ ܡ̣ܢ ܡ̇ܪܹܗ ܠܡܸܬܿܬܿܓܵܪܘܼ</l>
                <l n="110">ܘܚܲܝܵܒܼ ܕܢܲܪܡܸܐ ܟܸܣܦܵܐ ܕܡܸܠܹ̈ܐ ܒܦܵܬܼܘܿܪ ܢܲܦܫܵܐ ܀</l>
                <l n="111">:ܐܘܼ ܡ̇ܢܘܼܬܼܵܐ ܕܫܘܼܒܼܩܵܢ ܥܵܘ̣ܠܵܐ ܝ̄ܠܸܦ̣ ܡ̣ܢ ܡܲܠܟܵܐ</l>
                <l n="112">ܕܠܵܐ ܢܸܬܼܥܲܣܲܩ ܨܹܝܕܼ ܫܘܼܒܼܩܵܢܵܐ ܕܲܟܼܢܵܘܵܬܹ̈ܗ ܀</l>
                <l n="113">:ܓܲܙܵܐ ܕܪܘܼܚܵܐ ܡܲܓܼܥܲܠ ܒܐܝܼܕܼܵܘ̈ܗܝ ܠܲܡܦܲܪܢܵܣܘܼ</l>
                <l n="114">ܘܙܵܕܕܹܩ ܗ̄ܘ̣ ܠܹܗ ܕܚܲܟܿܝܼܡܵܐܝܼܬܼ ܢܦܲܪܢܸܣ ܚܲܝܲܪ̈ܵܘܗܝ ܀</l>
                <l n="115">:ܥܵܪ̈ܒܹܿܐ ܡܠܝܼܠܹ̈ܐ ܝܲܗ̣̄ܒܼ ܠܹܗ ܡ̇ܪܹܗ ܠܲܡܕܲܒܵܪܘܼ</l>
                <l n="116">ܕܢܸܪܥܸܐ ܐܸܢܘܿܢ ܒܡܲܪ̈ܓܹܐ ܕܚܲܝܹ̈ܐ ܕܡܸܠܲܝ̈ ܪܘܼܚܵܐ ܀</l>
                <l n="117">:ܠܥܸܪ̈ܒܹܿܐ ܘܐܸܡܪܹ̈ܐ ܘܲܢܩܵܘܵܬܹ̈ܐ ܦܩܝܼܕܼ ܕܲܢܕܲܒܲܪ</l>
                <l n="118">ܘܟ̣ܠ ܡܘ̣ܫ̈ܚܵܬ̣ܵܐ ܕܓܲܒ̣ܪܹ̈ܐ ܘܢܹܫܹ̈ܐ ܘܲܕܝܲܠܘ̣ܕܹ̈ܐ܀</l>
                <l n="119">ܠܦܘܼܠܚܵܢ ܐ̄ܢܵܫܵܐ ܣ̣ܵܡܹܗ ܪܸܡܙܵܐ ܕܲܩܪ̣ܵܝܗܝ ܨܹܐܕܼܵܘܗܝ: </l>

                <pb ed="http://syriaca.org/bibl/1765" n="148"/>
                <l n="120">ܕܢܸܥܩܘܿܪ ܛܘܼܥܝܲܝ ܘܢܸܙܪܘܿܥ ܒܐܲܪܥܵܐ ܫܸܡ ܒܵܪܘܿܝܵܐ ܀</l>
                <l n="121">:ܦܘܿܩܘ ܠܲܡ ܬܲܠܡܸܕܼܘ ܘܐܲܟܼܪܸܙܘ ܘܐܲܥܡܸܕܼܘ ܠܟܼܠܗܘܿܢ ܥܲܡܡܹ̈ܐ</l>
                <l n="122">ܚܕܼܵܐ ܐܝܼܬܼܘܼܬܼܵܐ ܕܚܲܕܼ ܒܵܪܘܿܝܵܐ ܩܢܘܿܡܹ̈ܐ ܬܠܵܬܼܵܐ ܀</l>
                <l n="123">:ܫܡܵܗܹ̈ܐ ܠܬܵܬܼܵܐ ܚܲܝܵܒܼ ܕܢܲܟܼܪܸܙ ܒܐܸܕܼܢܲܝ̈ ܐ̄ܢܵܫܵܐ</l>
                <l n="124">ܘܢܲܗܠܸܿܐ ܐܸܢܘܿܢ ܒܫܸܡ ܐܝܼܬܼܘܼܬܼܵܐ ܕܟܲܣܝܵܐ ܡ̣ܢ ܟܠ ܀</l>
                <l n="125">:ܠܗܵܕܹܐ ܗ̄ܘ̣ ܣܝܼܡܝܼܢ ܟܵܗܢܹ̈ܐ ܒܐܲܪܥܵܐ ܠܲܡܟܲܗܵܢܘܼ</l>
                <l n="126">ܕܢܲܦܢܘܿܢ ܐ̄ܢܵܫܵܐ ܡ̣ܢ ܛܵܥܝܘܼܬܼܵܐ ܠܘܵܬܼܝܼܕܲܥܬܼܵܐ ܀</l>
                <l n="127">:ܒܚܲܕܼ ܡܸܠܲܝ̈ܗܘܿܢ ܚܵܙܹ̇ܝܢ ܐ̄ܢܵܫܵܐ ܢܘܼܗܪܵܐ ܕܚܲܝܹ̈ܐ</l>
                <l n="128">ܘܲܒܼܥܲܡܠܲܝ̈ܗܘܿܢ ܛܵܥ̇ܡܝܼܢ ܛܲܥܡܵܐ ܕܚܲܠܝܘܼܬܼ ܩܘܼܫܬܵܐ ܀</l>
                <l n="129">:ܐܲܝܟ ܡܸܨܥܥܵܝܵܐ ܗ̄ܘ̣ ܒܹܝܬܼ ܐܲܠܵܗܵܐ ܠܲܒܼܢܲܝ̈ܢܵܫܵܐ</l>
                <l n="130">ܘܒܹܗ ܡܸܬܼܩܲܪܒܼܝܼܢ ܕܸܒܼܚܹ̈ܐ ܕܢܲܦܫܵܐ ܩܕܼܵܡ ܡ̇ܪܹܟܿܠ ܀</l>
                <l n="131">:ܒܹܗ ܡܸܬܼܦܲܠܲܓܼ ܥܘܼܬܼܪܵܐ ܕܪܘܼܚܵܐ ܠܐܲܪ̈ܗܵܢܵܝܹܐ</l>
                <l n="132">ܘܩܵܥܹ̇ܝܢ ܚܲܝܠܵܐ ܠܡܸܬܼܚܲܝܠܵܘܼ ܠܦܘܼܠܚܵܢ ܩܘܼܫܬܵܐ ܀</l>
                <l n="133">:ܦܵܬܲ݁ܚ ܟܠܢܵܫ ܬܲܪܥܵܐ ܕܪ̈ܲܚܡܹܐ ܩܕܼܵܡ ܚܲܙܵܝܹ̈ܐ</l>
                <l n="134">ܘܡܲܣܪܲܚ ܝܵܗܹ̇ܒܼ ܫܘܼܒܼܩܵܢ ܥܵܘ̣ܠܵܐ ܠܲܒܼܢܲܝ̈ ܓܸܢܣܹܗ ܀</l>
                <l n="135">:ܒܡܲܝ̈ܐ ܘܪܘܼܚܵܐ ܢܵܣܹ̇ܟ ܐܸܢܘܿܢ ܐܲܝܟ ܕܲܒܼܟܼܘܼܪܵܐ</l>
                <l n="136">ܘܡܲܫܠܲܚ ܥܵܘ̣ܠܵܐ ܘܡܲܠܒܸܿܫ ܢܲܚ̈ܬܹܿܐ ܕܙܲܕܼܝܼܩܘܼܬܼܵܐ ܀</l>
                <l n="137">:ܩܵܪܹ̇ܐ ܘܲܡܦܝܼܣ ܠܚܹܝܠ ܟܲܣܝܝܘܼܬܼܵܐ ܕܢܸܚܘܿܬܼ ܨܹܐܕܼܵܘܗܝ</l>
                <l n="138">ܘܢܲܩܢܸܐ ܚܲܝܠܵܐ ܡܸܬܼܚܲܙܝܵܢܵܐ ܠܡܸܬܲܠ ܚܲܝܹ̈ܐ ܀</l>
                <l n="139">:ܗܵܘܹ̇ܝܢ ܡܸܬܼܿܝܲܠܕܼܵܢܹ̈ܐ ܒܲܕܼܡܘܼܬܼ ܥܘܼܒܵܐ</l>
                <l n="140">ܘܚܹܝܠ ܛܲܝܒܿܘܼܬܼܵܐ ܒܲܕܼܡܘܼܬܼ ܙܲܪܥܵܐ ܕܡ̇ܘܠܸܕܼ ܚܲܝܹ̈ܐ ܀</l>
                <l n="141">:ܢܵܚܹ̇ܬܼ ܦܲܓܼܪܵܐ ܘܢܲܦܫܵܐ ܐܲܟܲܚ̄ܕܼ ܠܥܘܼܒܵܐ ܕܡܲܝ̈ܐ</l>
                <l n="142">ܘܬܼܘܼܒܼ ܡܸܬܼܝܲܠܕܿܝܼܢ ܟܲܕܼ ܩܲܕܿܝܼܫܝܼܢ ܡ̣ܢ ܛܲܡܐܘܼܬܼܵܐ ܀</l>
                <l n="143">:ܐܹܝܘ ܠܬܸܕܼܡܘܼܪܬܵܐ ܕܲܠܘܵܬܼ ܓܸܢܣܲܢ ܕܲܟܼܡܵܐ ܪܲܒܵܐ</l>
                <l n="144">ܕܲܒܼܚܲܛܵܝܹ̈ܐ ܨܒܼܵܬ̤ ܕܲܬܼܙܲܕܸܿܩ ܠܲܕܼܚܲܛܵܝܝܼܢ ܀</l>
                <l n="145">:ܐܹܝܘ ܡ̇ܘܗܲܒܼܵܐ ܕܐܲܠܵܗ ܟܠܵܐ ܕܠܵܐ ܡܸܬܿܕܲܪܟܵܐ</l>
                <l n="146">ܕܲܒܼܡܸܣܟܹܿܢܹ̈ܐ ܦܲܠܓܲܬ̤ ܥܘܼܬܼܪܵܗ̇ ܠܲܕܼܡܸܣܟܹܿܢܝܼܢ ܀</l>
                <l n="147">:ܐܹܝܘ ܦܘܼܩܵܕܵܢܵܐ ܕܲܟܼܡܵܐ ܫܲܠܝܼܛ ܥܲܠ ܟܠ ܕܲܒܼܪܵܐ</l>
                <l n="148">ܕܝܲܗ̣̄ܒܼ ܫܘܼܠܛܵܢܵܐ ܠܲܥ̇ܒܼܵܕܼ ܐܝܼܕܼܵܘ̈ܗܝ ܕܢܸܬܿܕܲܡܘܿܢ ܠܹܗ ܀</l>
                <l n="149">:ܒܐܝܼܕܼܵܐ ܕܐ̄ܢܵܫܵܐ ܦܲܬܼܚܹܗ ܠܓܲܙܹܗ ܠܲܒܼܢܲܝ̈ܢܵܫܵܐ</l>
                <l n="150">ܘܲܥܬ݂ܲܪܘ ܐ̄ܢܵܫܵܐ ܡ̣ܢ ܣܝܼ̈ܡܵܬܼܵܐ ܕܐܲܠܵܗܘܼܬܹܗ ܀</l>
                <l n="151">:ܩܠܝܼܪܹ̈ܐ ܕܪ̈ܲܚܡܵܘܗܝ ܝܲܗ̣̄ܒܼ ܠܐܲܪ̈ܗܵܢܹܐ ܐܲܝܟ ܫܲܪܝܼܪܹ̈ܐ</l>
                <l n="152">ܘܦܵܬܼ̇ܚܝܼܢ ܟܠܫܵܥ ܓܲܙܵܐ ܕܪ̈ܲܚܡܵܘܗܝ ܒܗܲܝܡܵܢܘܼܬܼܵܐ ܀</l>
                <l n="153">:ܠܒܼܝܼܟ ܡ̇ܝܘܿܬܼܵܐ ܩܠܝܼܕܹ̈ܐ ܒܚܲܕܼ ܣܸܦ̈ܘܵܬܹܗ</l>
                <l n="154">ܘܦܵܬܲ݁ܚ ܘܐܵܚܹ̇ܕܼ ܬܪܲܥ ܟܲܣ̈ܝܵܬܼܵܐ ܒܠܸܫܵܡ ܒܸܣܪܵܐ ܀</l>
                <l n="155">:ܩܵܒܲ݁ܪ ܐ̄ܢܵܫܵܐ ܒܥܘܼܒܵܐ ܕܡܲܝ̈ܵܐ ܐܲܝܟ ܕܲܒܼܩܲܒܼܪܵܐ</l>
                <l n="156">ܘܡܲܗܦܸܟ ܘܡܲܚܸܐ ܡܝܼ̈ܬܹܐ ܕܥܵܘ̣ܠܵܐ ܠܚܲܝܹ̈ܐ ܚܲܕܼܬܹ̈ܐ ܀ </l>

                <pb ed="http://syriaca.org/bibl/1765" n="149"/>
                <l n="157">:ܒܚܹܝܠ ܒܵܪܘܿܝܵܐ ܩܵܒܲ݁ܪ ܡܝܼܬܹ̈ܐ ܘܡܲܚܸܐ ܡܝܼܬܹ̈ܐ</l>
                <l n="158">ܘܐܲܝܟ ܕܡ̣ܢ ܟܲܪܣܵܐ ܡ̇ܘܠܸܕܼ ܐ̄ܢܵܫܵܐ ܪܘܼܚܵܢܵܐܝܼܬܼ ܀</l>
                <l n="159">:ܡܪܲܒܸܿܐ ܥܘܼܠܹ̈ܐ ܪ̈ܘܼܚܵܢܵܝܹܐ ܒܚܲܝܠܵܐ ܕܪܘܼܚܵܐ</l>
                <l n="160">ܘܡ̇ܐ ܕܐܸܬܼܪܲܒܿܝܼܘ ܡ̇ܘܫܸܛ ܐܘܼܟܼܠܵܐ ܕܲܓܼܡܝܼܪܘܼܬܼܵܐ ܀</l>
                <l n="161">:ܒܐܘܼܟܼܠܵܐ ܕܪܘܼܟܼܠܵܐ ܡܬܲܪܣܸܐ ܠܐ̄ܢܵܫܵܐ ܦܲܓܼܪ̈ܵܢܵܝܹܐ</l>
                <l n="162">ܘܲܠܦܘܼܬܼ ܝܲܠܕܵܐ ܐܵܦ ܬܘܼܪܣܵܝܵܐ ܠܲܕܼܡܸܬܼܝܲܠܕܿܝܼܢ ܀</l>
                <l n="163">:ܕܸܒܼܚܵܐ ܚܲܝܵܐ ܡܛܲܝܸܒܼ ܟܠܫܵܥ ܩܕܼܵܡ ܐܲܟܲܘܿܠܹ̈ܐ</l>
                <l n="164">ܘܡ̇ܙܹ̇ܓܼ ܡܲܫܩܸܐ ܚܹܝܠ ܚܲܝܘܼܬܼܵܐ ܠܦܲܓܼܪܵܐ ܘܢܲܦܫܵܐ ܀</l>
                <l n="165">:ܦܵܬܼܘܿܪ ܚܲܝܹ̈ܐ ܡܲܬܼܩܸܢ ܣܵܐܹ̇ܡ ܩܕܼܵܡ ܥܲܝܢܲܝ̈ܗܘܿܢ</l>
                <l n="166">:ܘܨܵܐܲܪ ܐ̄ܪܵܙܵܐ ܕܡ̇ܬܵܐ ܘܚܲܝܹ̈ܐ ܒܠܲܚܡܵܐ ܘܚܲܡܪܵܐ</l>
                <l n="167">:ܒܝܲܕܼ ܓܲܠ̈ܝܵܬܼܵܐ ܡܚܵܘܸܐ ܚܲܝܠܵܐ ܕܲܣܬܼܝܼܪ̈ܵܬܼܵܐ</l>
                <l n="168">ܘܚܵܐܹ̇ܿܝܢ ܐ̄ܢܵܫܵܐ ܒܐܘܼܟܼܠܵܐ ܕܠܲܚܡܵܐ ܘܫܸܩܝܵܐ ܕܚܲܡܪܵܐ ܀</l>
                <l n="169">:ܠܲܚܡܵܐ ܘܚܲܡܪܵܐ ܚܵܙܹ̇ܝܢ ܪܸ̈ܓܼܫܹܐ ܒܲܪ݁ܲܢܵܝܹܐ</l>
                <l n="170">ܘܙܵܘܥܹ̈ܐ ܟܣܲܝܵܐ ܩܵܢܹ̇ܝܢ ܚܲܝܠܵܐ ܕܲܒܼܓܲܠ̈ܝܝܵܬܼܵܐ ܀</l>
                <l n="171">:ܩܵܐܹ̇ܡ ܟܵܗܢܵܐ ܐܲܝܟ ܠܸܫܵܢܵܐ ܠܲܡܬܲܪܓܵܡܘܼ</l>
                <l n="172">ܘܡܲܟܼܪܸܙ ܩܵܠܹܗ ܡ̇ܘܬܵܐ ܘܚܲܝܹ̈ܐ ܠܲܒܼܢܲܝ̈ܢܵܫܵܐ ܀</l>
                <l n="173">:ܒܠܲܚܡܵܐ ܘܚܲܡܪܵܐ ܡܚܵܘܸܐ ܦܲܓܼܪܵܐ ܘܲܕܼܡ̇ܐ ܕܡܲܠܟܵܐ</l>
                <l n="174">ܕܡܝܼܬܼ ܡܸܛܠ ܟܠ ܘܲܚܝ̣ܵܐ ܘܐܲܚܝܿ ܠܟܼܠ ܒܲܨܠܝܼܒܹܗ ܀</l>
                <l n="175">:ܒܕܼܚܠܵܐ ܩܵܐܹ̇ܡ ܦܲܓܼܪܵܢܵܝܵܐ ܐܲܡܫܲܡܵܫܘܼ</l>
                <l n="176">ܘܫܵܐܹ̇ܠ ܪ̈ܲܚܡܹܐ ܥܠܵܘܗܝ ܘܥܲܠ ܓܸܢܣܹܗ ܕܢܸܫܘܸܐ ܠܪ̈ܲܚܡܹܐ ܀</l>
                <l n="177">:ܘܩܵܪܹܐ ܠܪܘܼܚܵܐ ܕܢܸܚܘܿܬܼ ܨܹܐܕܼܵܘܗܝ ܒܚܲܝܠܵܐ ܕܡܸܢܹܗ</l>
                <l n="178">ܕܢܸܬܸܿܠ ܚܲܝܠܵܐ ܒܠܲܚܡܵܐ ܘܚܲܡܪܵܐ ܠܡܸܬܲܠ ܚܲܝܹ̈ܐ ܀</l>
                <l n="179">:ܒܠܲܚܡܵܐ ܘܚܲܡܪܵܐ ܡܸܬܼܚܲܙܝܵܢܹ̈ܐ ܫܵܪܹܝܢ ܚܲܝܹ̈ܐ</l>
                <l n="180">ܘܗܵܘܹ̇ܝܢ ܐܘܼܟܼܠܵܐ ܠܡܵܝܘܿܬܼܘܼܬܼܵܐ ܟܲܪܝܲܬܼ ܚܲܝܹ̈ܐ ܀</l>
                <l n="181">:ܒܫܸܡ ܐܝܼܬܼܘܼܬܼܵܐ ܩܢܘܿܡܹ̈ܐ ܬܠܵܬܼܵܐ ܡܚܲܬܸܿܩ ܡܸܠܵܘ̈ܗܝ</l>
                <l n="182">ܘܡܲܠܸܦ ܐ̄ܢܵܫܵܐ ܕܢܸܩܥܘܿܢ ܩܲܕܿܝܼܫ ܥܲܡ ܪ̈ܘܼܚܵܢܹܐ ܀</l>
                <l n="183">:ܥܵܢܹ̇ܝܢ ܥܲܡܵܐ ܒܵܬܲܪ ܡܸܠܵܘ̈ܗܝ ܩܲܕܼܝܼܫ ܩܲܕܿܝܼܫ</l>
                <l n="184">ܩܲܕܿܝܼܫ ܚܲܒܠܵܐ ܕܲܟܼܣܸܐ ܡ̣ܢ ܟܠ ܘܲܓܼܠܸܐ ܡ̣ܢ ܟܠ ܀</l>
                <l n="185">:ܘܦܵܫܹ̇ܛ ܐܝܼܕܼܵܘ̈ܗܝ ܘܩܵܨܹ̇ܐ ܠܲܚܡܵܐ ܪܘܼܚܵܢܵܝܵܐ</l>
                <l n="186">ܘܪܵܫܹ̇ܡ ܛܘܼܦܣܵܐ ܕܦܲܓܼܪܵܐ ܘܲܕܼܡ̇ܐ ܕܡܝܼܬܼ ܘܐܸܬܼܢܲܚܲܡ ܀</l>
                <l n="187">:ܒܐܝܼܕܼܵܘ̈ܗܝ ܝܵܗܹ̇ܒܼ ܦܲܓܼܪܵܐ ܕܡܲܠܟܵܐ ܠܲܟܼܡܵܘܵܬܹ̈ܗ</l>
                <l n="188">ܟܲܕܼ ܡܸܬܼܚܲܝܲܠ ܒܚܹܝܠ ܛܲܝܒܿܘܼܬܼܵܐ ܠܡܸܬܲܠ ܚܲܝܹ̈ܐ ܀</l>
                <l n="189">:ܘܝܵܗܹ̇ܒܼ ܠܲܚܡܵܐ ܘܐܵܡܲ݁ܪ ܦܲܓܼܪܵܐ ܕܡܲܠܟܵܐ ܡܫܝܼܚܵܐ</l>
                <l n="190">ܘܡܲܫܩܸܐ ܚܲܡܪܵܐ ܘܲܡܟܲܢܸܐ ܠܹܗ ܕܡ̇ܐ ܝܲܩܝܼܪܵܐ ܀</l>
                <l n="191">:ܐܹܝܘ ܦܲܓܼܪܵܢܵܐ ܕܲܛܥܝܼܢ ܢܘܼܪܵܐ ܘܠܵܐ ܡܸܬܼܚܲܪܲܟ</l>
                <l n="192">ܐܹܝܘ ܡ̇ܝܘܿܬܼܵܐ ܕܟܲܕܼ ܡ̇ܝܘܿܬܼܵܐ ܗ̄ܘ̣ ܡܦܲܠܸܓܼ ܚܲܝܹ̈ܐ ܀</l>
                <l n="193">:ܡܲܢ ܐܲܦܸܣ ܠܵܟ ܥܲܦܪܵܐ ܫܝܼܛܵܐ ܠܡܹܐܚܲܕܼ ܢܘܼܪܵܐ</l>
                <l n="194">ܘܡܲܢ̣ܘܼ ܥܲܒܼܕܵܟ ܡܦܲܠܸܓܼ ܚܲܝܹ̈ܐ ܒܲܪ ܡܸܣܟܹܿܢܹ̈ܐ ܀</l>
                <l n="195">ܡܲܢ̣ܘܼ ܐܲܠܦܵܟ ܠܡܸܚܒܲܫ ܢܘܼܪܵܐ ܒܚܘܼܦܢܲܝ̈ ܒܸܣܪܵܐ: </l>

                <pb ed="http://syriaca.org/bibl/1765" n="150"/>
                <l n="196">ܘܡܲܢ ܒܲܕܸܿܩ ܠܵܟ ܚܸܟܼ̈ܡܵܬܼܵܐ ܕܟܲܣ̈ܝܵܢ ܡܸܢܵܟ ܀</l>
                <l n="197">:ܠܵܘ ܕܝܼܠܵܟ ܗ̄ܝܼ ܠܡܸܣܥܲܪ ܗܵܠܹܝܢ ܕܪ̈ܵܡ̇ܢ ܡܸܢܵܟ</l>
                <l n="198">ܚܹܝܠ ܥܘܼܕܼܪܵܢܵܐ ܗ̄ܘ̣ ܕܐܲܠܵܗ ܟܠܵܐ ܕܐܲܪܝܼܡ ܫܸܦܠܵܟ ܀</l>
                <l n="199">:ܗܘ̤ ܐܲܫܪܝܼ ܒܵܟ ܚܲܝܠܵܐ ܟܲܣܝܵܐ ܘܚܲܝܸܠ ܙܵܘܥܲܝ̈ܟ</l>
                <l n="200">ܘܗܘ̤ ܬܬܲܪܓܸܿܡ ܒܵܟ ܚܹܝܠ ܟܲܣ̈ܝܵܬܹܗ ܒܐܸܕܼܢܲܝ̈ ܒܸܣܪܵܐ ܀</l>
                <l n="201">:ܡ̣ܢ ܥܘܼܕܼܪ̈ܵܢܵܘܗܝ ܩ̣ܢܲܝܬܿ ܡ̇ܘܗܲܒܼܬܼܵܐ ܠܡܸܬܲܠ ܚܲܝܹ̈ܐ</l>
                <l n="202">ܘܡܲܕܼ ܥܲܦܪܵܐ ܐ̄ܢܬܿ ܠܒܼܝܼܟ ܐܲܢ̄ܬܿ ܓܼܙܵܐ ܕܪ̈ܘܼܚܵܢܝܵܬܼܵܐ ܀</l>
                <l n="203">:ܠܓܲܙܵܐ ܕܪܘܼܚܵܐ ܥܒܼܝܼܕܼ ܓܹܐܙܲܒܼܪܵܐ ܟܵܗܢܵܐ ܕܪܘܼܚܵܐ</l>
                <l n="204">ܘܪ̈ܘܼܚܵܢܝܵܬܼܵܐ ܣܝܼ̈ܡܵܢ ܒܐܝܼܕܼܵܘ̈ܗܝ ܠܲܡܦܲܠܵܓܼܘܿ ܀</l>
                <l n="205">:ܩܠܝܼܕܹ̈ܐ ܕܪܵܘܡ̇ܐ ܠܒܼܝܼܟ ܡ̇ܝܘܿܬܼܵܐ ܐܲܝܟ ܫܲܠܝܼܛܵܐ</l>
                <l n="206">ܘܐܵܣܲܪ̇ ܘܫܵܪܹ̈ܐ ܒܡܸܠܲܬܼ ܦܘܼܡܹܗ ܐܲܝܟ ܒܵܪܘܿܝܵܐ ܀</l>
                <l n="207">:ܐܵܣܲ̈ܪ ܥܵܘ̣ܠܵܐ ܒܝܲܕܼ ܫܸܫܠܬܵܐ ܕܡܸܠܲܬܼ ܦܘܼܡܹܗ</l>
                <l n="208">ܘܡܲܗܦܸܟ ܫܵܪܹܐ ܡ̇ܐ ܕܐܸܫܬܲܚܠܲܦ ܐ̄̈ܢܵܫ ܡ̣ܢ ܥܵܘ̣ܠܵܐ ܀</l>
                <l n="209">:ܡܚܲܬܸܡ ܪܸܡܙܵܐ ܕܚܹܝܠ ܒܵܪܘܿܝܵܐ ܒܵܬܲܪ ܡܸܠܵܘ̈ܗܝ</l>
                <l n="210">ܘܐܵܣܲܪ̇ ܒܝܼܫܹ̈ܐ ܛܵܒܹ̈ܐ ܡ̇ܐ ܕܐܸܙܕܲܕܲܩܘ ܀</l>
                <l n="211">:ܬܲܗܪܵܐ ܪܲܒܵܐ ܕܚܘܼܒܵܐ ܪܲܒܵܐ ܕܐܲܠܵܗ ܟܠܵܐ</l>
                <l n="212">ܕܝܲܗ̣̄ܒܼ ܫܘܼܠܛܵܢܵܐ ܠܲܥ̇ܒܼܵܕܼ ܐܝܼܕܼܵܘ̈ܗܝ ܕܢܸܬܿܕܲܡܘܿܢ ܠܹܗ ܀</l>
                <l n="213">:ܪܸܡܙܵܐ ܗ̄ܘ̣ ܒܲܠܚܘܿܕܼ ܕܝܼܠܹܗ ܫܲܠܝܼܛ ܥܲܠ ܟܠ ܕܲܒܼܪ̣ܵܐ</l>
                <l n="214">ܘܕܼܝܼܠܹܗ ܐܝܼܬܼܵܘܗܝ ܕܢܹܐܣܘܿܪ ܘܢܸܫܪܸܐ ܐܲܝܟ ܨܼܒܼܝܵܢܹܗ ܀</l>
                <l n="215">:ܒܛܲܝܒܿܘܼ ܝܲܗ̣̄ܒܹܿܗ ܠܲܒܼܢܲܝ̈ܢܵܫܵܐ ܠܫܘܼܠܛܵܢ ܪܸܡܙܹܗ</l>
                <l n="216">ܕܢܵܘܕܲܥ ܚܘܼܒܹܿܗ ܕܲܟܼܡܵܐ ܪܵܚܹ̇ܡ ܠܲܒܼܢܲܝ̈ ܒܲܝܬܹܿܗ ܀</l>
                <l n="217">:ܒܚܸܟܼܡܵܐ ܣܵܥܲ݁ܪ ܡ̇ܐ ܕܲܡܫܵܘܬܸܿܦ ܕܝܼܠܹܗ ܒܕܼܝܼܠܹܗ</l>
                <l n="218">ܕܲܒܼܥܸܠ̈ܠܵܬܼܵܐ ܢܓܲܪܸܓܼ ܕܝܼܠܹܗ ܕܕܼܝܼܠܹܗ ܢܸܗܘܘܿܢ ܀</l>
                <l n="219">:ܒܲܫܒܼܝܼ̈ܚܵܬܼܵܐ ܡܚܲܬܿܚܸܬܼ ܐ̄ܢܵܫܵܐ ܐܲܝܟ ܕܲܠܫܲܒܼܪܹ̈ܐ</l>
                <l n="220">ܕܲܒܼܝܲܕܼ ܡܸܠܵܘ̈ܗܝ ܢܸܩܢܘܿܢ ܕܲܪܓܼܵܐ ܕܡܲܩܢܸܐ ܚܲܝܹ̈ܐ ܀</l>
                <l n="221">:ܒܫܸܡ ܟܵܗܢܘܼܬܼܵܐ ܦܲܬ̣ܚܹܗ ܠܓܲܙܵܐ ܕܥܘܼܬܼܪܹܗ ܪܲܒܵܐ</l>
                <l n="222">ܕܢܸܣܲܒܼ ܟܠܢܵܫ ܫܘܼܒܼܩܵܢ ܥܵܘ̣ܠܵܐ ܒܝܲܕܼ ܒܲܪ ܓܸܢܣܹܗ ܀</l>
                <l n="223">:ܒܩܘܼܕܼܫܵܐ ܕܪܵܘܡ̇ܐ ܥܬܼܝܼܕܼ ܕܲܢܚܲܕܹܿܐ ܠܐܲܪ݁ܥܵܢܵܝܹܐ</l>
                <l n="224">ܘܝܲܗ̣̄ܒܼ ܡܵܗܢܘܼܬܼܵܐ ܐܲܝܟ ܪܲܗܒܼܘܿܢܵܐ ܕܫܘܼܘܕܵܝ ܡܸܠܵܘ̈ܗܝ ܀</l>
                <l n="225">:ܒܐ̄ܪܵܙ ܗܵܘ̇ ܥܘܼܡܪܵܐ ܡܕܲܡܹܝܢ ܟܵܗܢܹ̈ܐ ܒܩܘܼܕܫܵܐ ܕܐܲܪܥܵܐ</l>
                <l n="226">ܘܐܲܝܟ ܡܲܚܙܝܼܬܼܵܐ ܡܚܵܘܹܝܢ ܝܘܼܩܢܵܐ ܕܲܥܬܼܝܼ̈ܕܼܵܬܼܵܐ ܀ </l>

                <pb ed="http://syriaca.org/bibl/1765" n="151"/>
                <l n="227">:ܐܲܝܟ ܗܲܕܿܝܼ̈ܠܹܐ ܣܝܼܡܝܼܢ ܒܐܘܼܪܚܵܐ ܕܠܲܐܦܲܝ̈ ܪܵܘܡ̇ܐ</l>
                <l n="228">ܘܠܵܐ ܐ̄ܢܵܫ ܚܵܙܹ̇ܩ ܒܸܠܥܵܕܲܝܗܘܿܢ ܠܘܲܥܕܵܐ ܕܲܠܗܲܠ ܀</l>
                <l n="229">:ܕܘܼܟܲܬܼ ܢܘܼܗܪܵܐ ܡܡܲܠܸܝܢ ܒܐܲܪܥܵܐ ܠܲܕܼܚܸܫܘܿܟܼܝܼܢ</l>
                <l n="230">ܘܐܲܝܟ ܕܲܒܼܡܸܠܚܵܐ ܡܲܩܢܹܝܢ ܛܲܥܡܵܐ ܠܲܕܼܦܲܟܿܝܼܗܝܼܢ ܀</l>
                <l n="231">:ܡܲܪܡܹܝܢ ܟܠܫܵܥ ܢܸܫ̈ܒܹܿܐ ܡܠܝܼܠܹ̈ܐ ܕܦܸܬܼܓܼܵܡܲܝ̈ܗܘܿܢ</l>
                <l n="232">ܘܨܵܝ̇ܕܲܝܼܢ ܐ̄ܢܵܫܵܐ ܡ̣ܢ ܡܝܼܬܼܘܼܬܼܵܐ ܠܘܵܬܼ ܚܲܝܘܼܬܼܵܐ ܀</l>
                <l n="233">:ܒܗܘܿܢ ܡܸܬܼܢܲܚܡܝܼܢ ܡܝܼ̈ܬܼܵܐ ܕܥܵܘ̣ܠܵܐ ܕܩܸܒܼܪܲܬ̤ ܛܘܼܥܝܲܝ</l>
                <l n="234">ܘܚܵܙܹ̇ܝܢ ܢܘܼܗܪܵܐ ܕܚܵܝܑܬܼ ܡܝܼܬܹ̈ܐ ܒܦܸܬܼܓܼܵܡܲܝ̈ܗܘܿܢ ܀</l>
                <l n="235">:ܒܗܘܿܢ ܡܸܬܿܬܿܕܿܝܼܢܝܼܢ ܡܝܼܬܹ̈ܐ ܘܚܲܝܹ̈ܐ ܒܲܬܼܪܹܝܢ ܥܘܼܡܪܹ̈ܐ</l>
                <l n="236">ܘܠܲܫܘܼܠܛܵܢܗܘܿܢ ܢܛܝܼܪ ܒܘܼܚܵܪܵܢܵܐ ܕܐ̄ܢܵܫܵܐ ܘܥܝܼܪܹ̈ܐ ܀</l>
                <l n="237">:ܗܢ̣ܘܿܢ ܕܵܝ̇ܢܝܼܢ ܠܪ̈ܘܼܚܵܢܵܝܹܐ ܘܦܲܓܼܪ̈ܵܢܵܝܹܐ</l>
                <l n="238">ܘܒܼܵܗܗ̇ܬܿܝܼܢ ܫܹܐܕܹ̈ܐ ܒܨܸܡܚܵܐ ܕܕܘܼܒܵܪ̈ܵܝܗܘܿܢ ܀</l>
                <l n="239">:ܘܐܸܢܗܘ̤ ܕܨܸܡܚܵܐ ܕܕܘܼܒܵܪ̈ܲܝܗܘܿܢ ܡܩܲܛܪܸܓܼ ܥܵܘ̣ܠܵܐ</l>
                <l n="240">ܐܲܝܟܲܢ ܙܵܟܹ̇ܝܢ ܐ̄ܢܵܫܵܐ ܕܲܛܠ݂ܲܡܘ ܦܸܬܼܓܼܵܡܲܝ̈ܗܘܿܢ ܀</l>
                <l n="241">:ܐܸܢ ܡܲܠܲܐܟܹ̈ܐ ܪ̈ܘܼܚܵܢܵܝܹܐ ܒܗܘܿܢ ܡܸܬܿܬܿܕܲܝܼܢܝܼܢ</l>
                <l n="242">ܕܝܼܢܵܐ ܥܦܝܼܦܵܐ ܚܲܝܵܒܼ ܐܲܝܢܵܐ ܕܲܠܗܘܿܢ ܫܵܐܹ̇ܛ ܀</l>
                <l n="243">:ܚܵܘܒܲܬܼ ܚܘܼܒܵܐ ܚܲܝܵܒܼ ܟܠܢܵܫ ܕܲܠܗܘܿܢ ܢܸܦܪܘܿܥ</l>
                <l n="244">ܕܲܚܠܵܦ ܟܠܢܵܫ ܒܵܥܹ̇ܝܢ ܪ̈ܲܚܡܹܐ ܡ̣ܢ ܚܵܐܹ̇ܢ ܟܠ ܀</l>
                <l n="245">:ܠܗܘܿܢ ܢܸܬܼܦܲܢܸܐ ܡ̣ܢ ܫܵܡ̇ܘܿܥܹ̈ܐ ܐܲܓܼܪܵܐ ܕܚܘܼܒܵܐ</l>
                <l n="246">ܕܗܸܢܘ̣ܿܢ ܡܢܲܠܘܿܢ ܣܘܼܢܩܵܢ ܚܲܝܹ̈ܐ ܪ̈ܘܼܚܵܢܵܝܹܐ ܀</l>
                <l n="247">:ܐܲܝܟ ܐܲܒܼܵܗܹ̈ܐ ܢܚܵܘܘܿܢ ܚܘܼܒܿܗܘܿܢ ܨܸܝܕܼ ܝܲܠܕܲܝ̈ܗܘܿܢ</l>
                <l n="248">ܘܒܼܐܘܼܟܼܠܵܐ ܕܪܘܼܚܵܐ ܢܬܲܪܣܘܿܢ ܙܵܘܥܹ̈ܐ ܚܠܵܦ ܗܲܕܵܡܹ̈ܐ ܀</l>
                <l n="249">:ܪ̈ܵܥܵܘܵܬܼܵܐ ܕܥܸܪ̈ܒܹܿܐ ܡܠܝܼܠܹ̈ܐ ܩܪܹܝܢ ܡ̣ܢ ܡ̇ܪܲܢ</l>
                <l n="250">ܘܲܠܦܘܼܬܼ ܥܵܢ̈ܐ ܐܵܦ ܬܘܼܪܣܵܝܵܐ ܪܘܼܚܵܢܵܝܵܐ ܀</l>
                <l n="251">:ܠܗܘܿܢ ܐܸܬܼܐܲܡܪܲܬ̤ ܗܵܝ̇ ܒܲܪ̄ܬܼ ܩܵܠܵܐ ܕܲܠܘܵܬܼ ܫܸܡܥܘܿܢ</l>
                <l n="252">ܕܢܸܪܥܘܿܢ ܥܸܪ̈ܒܹܿܐ ܘܐܸܡܪܹ̈ܐ ܡܠܝܼܠܹ̈ܐ ܘܲܢ̈ܩܵܘܵܬܼܵܐ ܀</l>
                <l n="253">:ܫܡ݂ܲܥܘ ܒܲܪ̄̇ܬܼ ܩܵܠܵܐ ܕܗܵܘ̇ ܒܘܼܚܪܵܢܵܐ ܟܵܗܢܹ̈ܐ ܕܥܹܕܵܬܵܐ</l>
                <l n="254">ܘܚܵܘܵܘ ܚܘܼܒܵ ܕܚܵܘܝܼ ܫܸܡܥܘܿܢ ܨܹܝܕܼ ܦܵܪܘܿܩܲܢ ܀</l>
                <l n="255">:ܪܥܵܘ ܙܲܗܝܵܐܝܼܬܼ ܐܲܝܟ ܦܘܼܩܵܕܵܢܹܗ ܕܪܵܥܝܵܐ ܛܵܒܼܵܐ</l>
                <l n="256">ܘܲܣܥܘܿܪܘ ܥܵܢܹ̈ܐ ܒܚܘܼܒܵܐ ܪܲܒܵܐ ܕܲܦܠܸܐ ܠܚܘܼܒܹܿܗ ܀</l>
                <l n="257">:ܚܘܼܪܘ ܘܐܸܬܼܒܲܩܵܐ ܕܒܲܕܼܡܹܗ ܙܲܒܼܢܵܗ̇ ܠܥܵܢ̈ܵܐ ܕܐ̄ܢܵܫܵܐ</l>
                <l n="258">ܘܒܼܪܹܫ ܩܲܝܣܵܐ ܟܬ݂ܲܒܼ ܚܲܪܲܪ ܠܵܗ̇ ܡ̣ܢ ܥܲܒܼܕܿܘܼܬܼܵܐ ܀</l>
                <l n="259">ܚܙܵܘ ܕܲܟܼܡܵܐ ܚܲܫ̣ ܡ̣ܢ ܛܵܠܘܿܡܹ̈ܐ ܚܠܵܦ ܡܲܪܥܝܼܬܹܗ: </l>

                <pb ed="http://syriaca.org/bibl/1765" n="152"/>
                <l n="260">ܘܒܲܣܲܪ ܘܐܲܗܸܠ ܥܲܠ ܟܠ ܚܲܫܝܼ̈ܢ ܕܗܝ̤ ܠܵܐ ܬܹܐܒܲܕܼ ܀</l>
                <l n="261">:ܒܢܝܼܫܵܐ ܕܝܼܠܹܗ ܪܲܓܼ ܕܲܢܕܲܡܘܿܢ ܪ̈ܵܚܡܲܝ ܚܘܼܒܹܿܗ</l>
                <l n="262">ܘܲܒܼܥܸܩܵܒܼܵܬܹ̈ܐ ܢܸܪܕܿܘܿܢ ܒܐܘܼܪܚܵܐ ܕܟܼܵܪܘܿܙܘܼܬܹܗ ܀</l>
                <l n="263">:ܐܲܓܼܪܵܐ ܐܲܒܵܐ ܡ̣ܠܲܟ ܘܐܸܫܬܵܘܕܲܝܼ ܠܲܕܼܪܵܚܹ̇ܡ ܠܹܗ</l>
                <l n="264">ܕܥܲܡܹܗ ܢܸܗܘܸܐ ܒܒܼܘܼܣܵܡ ܚܲܝܹ̈ܐ ܕܠܵܐ ܫܘܼܠܵܡܵܐ ܀</l>
                <l n="265">:ܡܲܢ ܟܟܲܝ ܐܝܼܬܼܵܘܗܝ ܕܫܲܪܝܼܪ ܚܘܼܒܹܿܗ ܘܚܲܟܿܝܼܡ ܝܲܨܪܹܗ</l>
                <l n="266">ܘܝܵ̇ܕܲܥ ܫܲܦܝܼܪ ܠܲܡܕܲܒܵܪܘܼ ܠܲܟܼ̈ܢܵܘܵܬܹܗ ܀</l>
                <l n="267">:ܒܐܵܡܹܝܢ ܝܼܡܵܐ ܠܐܲܝܢܵܐ ܕܗܵܠܹܝܢ ܩܢܸܐ ܐܵܦ ܣܵܥܲ݁ܪ</l>
                <l n="268">ܕܟܼܠܹܗ ܥܘܼܬܼܪܵܐ ܕܡܲܠܟܿܘܼܬܼ ܪܵܘܡ̇ܐ ܡܲܓܼܥܲܠ ܒܐܝܼܕܼܵܘ̈ܗܝ ܀</l>
                <l n="269">:ܘܥܲܡ ܦܘܼܪܥܵܢܵܐ ܕܐܲܝܢܵܐ ܕܫܲܦܝܼܪ ܦܲܪܢܸܣ ܥܘܼܬܼܪܹܗ</l>
                <l n="270">ܓܙܲܪܪ ܠܘܼܚܵܡܵܐ ܥܲܠ ܛܵܠܘܿܡܹ̈ܐ ܕܢܲܣ݂ܲܒܼܘ ܘܲܛܠܲܡ̣ܘ ܀</l>
                <l n="271">:ܐܸܢ ܕܹܝܢ ܢܹܐܡܲܪ ܥܲܒܼܕܵܐ ܒܝܼܫܵܐ ܕܪܲܚ̣ܝܼܩ ܕܝܼܢܵܐ</l>
                <l n="272">ܢܹܐܬܸܐ ܡ̇ܪܹܗ ܘܢܸܬܼܒܲܥ ܒܐܝܼܕܼܵܘ̈ܗܝ ܛܵܠܘܿܡܘܼܬܹܗ ܀</l>
                <l n="273">:ܬܵܘ ܟܹܝܬܼ ܥܲܒܼ̈ܕܹܿܐ ܙܒܼܝܼܢܲܝ̈ ܒܲܕܼܡ̇ܐ ܕܝܲܩܝܼܪ ܡ̣ܢ ܟܠ</l>
                <l n="274">ܨܘܼܬܼܘ ܦܸܬܼܓܼܵܡܵܐ ܕܲܡܚܲܪܪܵܢܵܐ ܕܥܲܒܼܕܿܘܼܬܼ ܓܸܢܣܲܢ ܀</l>
                <l n="275">:ܬܵܘ ܐܸܬܼܒܲܝܲܢܘ ܒܚܹܝܠ ܣܘܼܟܵܠܵܐ ܕܲܟܼܣܸܐ ܒܡܸܠܵܘ̈ܗܝ</l>
                <l n="276">ܕܥܲܡ ܦܘܼܪܥܵܢܵܐ ܐܵܦ ܫܘܼܢܵܩܵܐ ܕܠܵܐ ܫܘܼܠܵܡܵܐ ܀</l>
                <l n="277">:ܠܛܵܒܹ̈ܐ ܠܲܒܸܿܒ̣ ܫܒܸܡ ܦܘܼܪܥܵܢܵܐ ܕܲܥܬܼܝܼ̈ܕܼܬܼܵܐ</l>
                <l n="278">ܘܲܒܼܡܲܪ̈ܵܚܹܐ ܐܲܪܡܝܼ ܩܸܢܛܵܐ ܕܢܸܓܼ̈ܕܹܿܐ ܩ̈ܫܲܝܵܐ ܀</l>
                <l n="279">:ܢܸܕܼܚܲܠ ܡ̇ܕܹܝܢ ܡ̣ܢ ܦܸܬܓܼܵܡܵܘ̈ܗܝ ܐܲܝܟ ܫܲܪܝܼܪܹ̈ܐ</l>
                <l n="280">ܘܠܵܐ ܢܸܬܼܪܲܦܸܐ ܕܠܵܐ ܢܸܬܼܚܲܝܲܒܼ ܥܲܡ ܚܲܝܵܒܹ̈ܐ ܀</l>
                <l n="281">:ܫܲܪܝܼܪ ܕܝܼܢܹܗ ܘܠܵܐ ܡܸܬܿܕܲܓܼܠ ܫܘܼܘܕܵܝ ܡܸܠܵܘ̈ܗܝ</l>
                <l n="282">ܠܵܐ ܢܸܬܼܦܲܠܲܓܼ ܥܲܠ ܡܘܼܠܟܵܢܵܘ̈ܗܝ ܕܲܠܡܵܐ ܢܹܐܒܲܕܼ ܀</l>
                <l n="283">:ܠܟܼܵܗܢܹ̈ܐ ܙܵܕܹܩ ܠܡܸܛܲܪ ܗܵܠܹܝܢ ܛܵܒܼ ܡ̣ܢ ܟܠܢܵܫ</l>
                <l n="284">ܐܲܟܿܡܵܐ ܕܲܫܒܼܝܼܚ ܕܲܪܓܼܵܐ ܕܲܩܢܹܝܢ ܛܵܒܼ ܡ̣ܢ ܟܠܢܵܫ ܀</l>
                <l n="285">:ܐܲܝܢܵܐ ܕܝܵ̇ܕܲܥ ܨܸܒܼܝܵܢ ܡ̇ܪܹܗ ܘܠܵܐ ܥܵܒܹ̇ܕܼ ܠܹܗ</l>
                <l n="286">ܢܸܓܼ̈ܕܹܿܐ ܚܲܝܵܒܼ ܠܦܘܼܬܼ ܝܼܕܲܥܬܼܵܐ ܕܼܝܼܕܲܥ ܘܲܛܠ݂ܲܡ ܀</l>
                <l n="287">:ܘܐܸܢ ܕܹܝܢ ܛܵܠܹ̇ܡ ܐܲܝܢܵܐ ܕܛܵܠܹ̇ܡ ܡܲܪܵܚܵܐܝܼܬܼ</l>
                <l n="288">ܢܲܦܫܹܗ ܛܵܠܹ̇ܡ ܡ̣ܢ ܛܵܒܼܵܬܼ̈ܐܐ ܕܲܡܠܝܼ̈ܟܼܵܢ ܠܹܗ ܀</l>
                <l n="289">:ܠܨܸܒܼܝܵܢ ܢܲܦܫܹܗ ܡ̣ܠܲܟ ܦܘܼܪܥܵܢܵܐ ܕܥܬܼܝܼ̈ܕܼܵܬܼܵܐ</l>
                <l n="290">ܘܗܘ̤ ܡܸܬܼܢܲܓܲܕܼ ܐܲܝܟ ܝܵܕܲܘܿܥܵܐ ܕܝܼܕܲܥ ܘܐܲܣܟܸܿܠ ܀</l>
                <l n="291">:ܟܵܗܢܵܐ ܕܡܲܣܟܸܿܠ ܪܲܒܿ ܩܘܼܛܪܵܓܹܗ ܘܲܩܫܸܐ ܢܸܓܼܕܹܿܗ</l>
                <l n="292">ܘܠܦܘܼܬܼ ܕܵܪܓܹܗ ܐܵܦ ܫܘܼܢܵܩܹܗ ܐܵܦ ܪܘܼܡܪܵܡܹܗ ܀</l>
                <l n="293">:ܒܪܲܒܿܘܼܬܼ ܕܲܪܓܼܵܐ ܕܫܸܡ ܟܵܗܢܘܼܬܼܵܐ ܨܒܹ̇ܝܬܼ ܕܐܹܩܲܠܸܣ</l>
                <l n="294">ܘܙܲܩ̣ܬܲܢܝ ܚܲܫܵܐ ܕܲܚܙܹ̇ܝܬܼ ܕܲܙܥܲܪ ܒܠܵܐ ܝܼܕܲܥܬܼܵܐ ܀</l>
                <l n="295">ܬܸܗܪܹܬܼ ܕܲܚܙܹ̇ܝܬܼ ܪܲܒܿܘܼܬܼ ܫܘܼܒܼܚܵܐ ܕܐܲܝܠܹܝܢ ܕܲܢܨܲܚ̣ܘ: </l>

                <pb ed="http://syriaca.org/bibl/1765" n="153"/>
                <l n="296">ܘܚܸܫܹ̇ܬܼ ܘܐܲܟܼܪܝܼܬܼ ܠܘܼܩܒܲܠ ܨܲܥܪܵܐ ܕܐܲܝܠܹܝܢ ܕܐܲܫܦܸܠܘ ܀</l>
                <l n="297">:ܟܡܵܐ ܕܪܲܒܵܐ ܗ̄ܘ̣ܵܬܼ ܪܲܒܵܢܘܼܬܼܗܘܿܢ ܡ̣ܢ ܟܠ ܕܲܪ̈ܓܼܝܼܢ</l>
                <l n="298">ܗܵܟܲܢ ܙܸܥܪܲܬ̤ ܕܠܵܐ ܡܘܼܫ̈ܚܵܬܼܵܐ ܡ̣ܢ ܟܠ ܕܲܪ̈ܓܼܝܼܢ ܀</l>
                <l n="299">:ܓܲܙܵܐ ܕܪܘܼܚܵܐ ܡܲܓܼܥܲܠ ܗ̄ܘ̣ܵܐ ܠܗܘܿܢ ܠܲܡܕܲܒܵܪܘܼ</l>
                <l n="300">ܘܫܵܛ̣ܘܼܗܝ ܣܲܟܼܠܹ̈ܐ ܕܠܵܐ ܝ̄ܕܲܥܘ̣ ܠܡܸܦܪܲܫ ܚܹܝܠ ܪܲܒܿܘܼܬܹܗ ܀</l>
                <l n="301">:ܩܠܝܼ̈ܕܹܐ ܕܪܵܘܡ̇ܐ ܝܲܗ̣̄ܒܼ ܒܐܝܼܕܲܝ̈ܗܘܿܢ ܪܸܡܙܵܐ ܟܲܣܝܵܐ</l>
                <l n="302">ܘܟܼܵܗܢܹ̈ܐ ܚܲܪ̈ܡܹܐ ܐܸܚܲܕܼܘ ܬܲܪܥܵܐ ܩܕܼܵܡ ܥܵܠܘܠܹ̈ܐ ܀</l>
                <l n="303">:ܥܵܘ̣ܠܵܐ ܕܐ̄ܢܵܫܵܐ ܡܲܦܲܣ ܗ̄ܘ̣ܵܐ ܠܗܘܿܢ ܠܲܡܚܲܣܵܝܘܼ</l>
                <l n="304">ܘܲܥܫܸ݂ܢ ܥܵܘ̣ܠܵܐ ܕܲܡܚܲܣܝܵܢܹ̈ܐ ܛܵܒܼ ܡ̣ܢ ܛܲܡ̈ܠܹܐ ܀</l>
                <l n="305">:ܢܗܘܼܪܵܐ ܘܡܸܠܚܵܐ ܩ̣ܪܵܗ̇ ܪܲܒܿܟܿܘܼܡܪܹ̈ܐ ܟܲܕܼ ܝܵܗܹ̇ܒܼ ܠܵܗ̇</l>
                <l n="306">ܘܲܚ̣ܫܸܟ ܢܘܼܗܪܵܗ̇ ܘܲܦܟܲܗ̣ ܛܲܥܡܵܗ̇ ܒܝܲܕܼ ܢܵܣܘܿܒܹ̈ܝܗ̇ ܀</l>
                <l n="307">:ܠܡܸܬܲܠ ܚܲܝܹ̈ܐ ܠܡܵܝܘܿܬܼܘܼܬܼܵܐ ܙܲܡܸܢ ܘܲܩ̣ܪܵܗ̇</l>
                <l n="308">ܘܗܵܐ ܡܝܼܬܿܬ̤ ܗܝ̤ ܒܝܲܕܼ ܣܘܼܥܪ̈ܵܢܹܐ ܕܲܫܟܼܝܼܪ̈ܵܬܼܵܐ ܀</l>
                <l n="309">:ܙܲܪܥܵܐ ܛܵܒܼܵܐ ܡܩܲܒܲܠ ܗ̄ܘ̣ܵܐ ܠܵܗ̇ ܕܬܲܪܡܸܐ ܒܐܲܪܥܵܐ</l>
                <l n="310">ܘܦܵܫ̣ܘ ܦܲܠܵܚܹ̈ܐ ܡ̣ܢ ܦܘܼܠܚܵܢܵܐ ܕܡܸܠܲܬܼ ܩܘܼܫܬܵܐ ܀</l>
                <l n="311">:ܠܘܼܩܒܲܠ ܚܲܬܼܢܵܐ ܪܘܼܚܵܢܵܝܵܐ ܢܲܦܝܼܩܵܐ ܗ̄ܘ̣ܵܬܼ</l>
                <l n="312">ܘܲܕܼܡܸܟܼܘ ܡܵܗܢܹ̈ܐ ܘܲܕܼܥܥܸܟ ܢܘܼܗܪܵܐ ܕܠܲܡܦܹܝܕܲܝ̈ܗܘܿܢ ܀</l>
                <l n="313">:ܡܸܫܚܵܐ ܕܪ̈ܲܚܡܹܐ ܚ̣ܣܲܪ ܡ̣ܢ ܡ̇ܐܢܹ̈ܐ ܕܣܘܼܥܪ݁ܵܢܲܝܗܘܿܢ</l>
                <l n="314">ܘܠܵܐ ܢܣ݂ܲܒܼܘ ܪ̈ܲܚܡܹܐ ܕܠܵܐ ܚܲܢ̣ܘ ܘܲܫܒ݂ܲܩܘ ܚܲܟܿܝܼܡܵܐܝܼܬܼ ܀</l>
                <l n="315">:ܒܬܼܘܼܠܹ̈ܐ ܣܲܟܼ̈ܠܹܐ ܫܲܡܲܗ ܐܸܢܘܿܢ ܠܲܕܼܠܵܐ ܚܵܘܣܵܢ</l>
                <l n="316">ܕܲܢܛܲܪܘ ܦܲܓܼܪܵܐ ܘܠܵܐ ܐܸܬܼܩܲܕܼܫܘ ܡ̣ܢ ܚܲܪܢܘܼܬܼܵܐ ܀</l>
                <l n="317">:ܡ̇ܢܵܐ ܢܹܐܬܲܪ ܐܲܝܢܵܐ ܕܦܲܓܼܪܹܗ ܒܕܲܟܼܝܘܼ ܢܵܛ̇ܲܪ</l>
                <l n="318">ܐܸܢ ܪܸܥܝܝܵܢܹܗ ܠܵܐ ܢܸܬܿܕܲܟܸܿܐ ܡ̣ܢ ܣܲܢ̈ܝܵܬܼܵܐ ܀</l>
                <l n="319">:ܡ̇ܢ ܢܸܬܼܥܲܕܲܪ ܡܵܗܢܵܐ ܕܲܥܛܝܼܦ ܫܸܡ ܟܵܗܢܘܼܬܼܵܐ</l>
                <l n="320">ܐܸܢ ܠܵܐ ܫܵܛܹ̇ܡ ܥܒܼܵܕܼܵܐ ܕܲܠܓܼܵܘ ܠܲܫܡܵܐ ܕܲܒܠܲܪ ܀</l>
                <l n="321">:ܥܒܼܵܕܼܵ݁ܐ ܗ̄ܘ̣ ܪܲܒܵܐ ܫܸܡ ܟܵܗܢܘܼܬܼܵܐ ܘܠܵܐ ܫܘܼܠܛܵܢܵܐ</l>
                <l n="322">ܘܲܒܼܣܘܼܥܪ݁ܵܢܹܐ ܚܲܝܵܒܼ ܐܲܝܢܵܐ ܕܢܸܩܪܘܿܒܼ ܨܹܐܕܹܝܗ̇ ܀</l>
                <l n="323">:ܦܵܘܠܘܿܣ ܡܲܠܸܦ ܠܲܕܼܪܵܐܹ̇ܓܓܼ ܠܵܗ̇ ܕܐܲܝܟܲܢ ܢܸܩܪܘܿܒܼ</l>
                <l n="324">ܕܐܲܝܢܵܐ ܕܪܵܐܹ̇ܓܼ ܩܲܫܝܼܫܘܼܬܼܵܐ ܥܒܼܵܕܵ݁ܐ ܪܵܐܹ̇ܓܼ ܀</l>
                <l n="325">:ܟܵܗܢܹ̈ܐ ܛܲܠܡ̣ܘܗ̇ ܠܡܸܠܲܬܼ ܦܵܘܠܘܿܣ ܡ̇ܢܵܐ ܓܲܒܼܝܵܐ</l>
                <l n="326">ܘܪܲܓܼܘ ܫܘܼܠܛܵܢܵܐ ܘܲܣܢ̣ܵܘ ܥܲܡܠܵܐ ܕܡܲܩܢܸܐ ܚܲܝܹ̈ܐ ܀</l>
                <l n="327">:ܠܲܫܡܵܐ ܐܲܚܸܒܼܘ ܡܸܛܠ ܚܘܼܒܵܐ ܕܐܲܪ̈ܥܵܢܝܝܵܬܼܵܐ</l>
                <l n="328">ܘܫܵܛ̣ܘ ܣܘܼܪ݁ܵܢܹܐ ܕܝܲܩܝܼܪ݁ܵܬܼܵܐ ܘܝܲܩܲܪܘ ܙܹܐܦܵܐ ܀</l>
                <l n="329">:ܙܹܐܦܵܐ ܝܲܩܲܪܘ ܛܵܒܼ ܡ̣ܢ ܩܘܼܫܬܵܐ ܕܝܲܩܲܪ ܐܸܢܘܿܢ</l>
                <l n="330">ܘܟܲܕܵܒܼܵܐܝܼܬܼ ܫܦ݂ܲܪܘ ܘܐܸܬܼܩܲܠܲܣܘ ܠܥܹܝܢ ܚܲܙܵܝܹ̈ܐ ܀ </l>

                <pb ed="http://syriaca.org/bibl/1765" n="154"/>
                <l n="331">:ܢܣ݂ܲܒܼܘ ܡܵܘܗܲܒܼܬܼܵܐ ܕܠܵܐ ܡܸܙܕܲܒܲܢܵܐ ܒܐܲܪ̈ܥܵܢܵܝܹܬܼܵܐ</l>
                <l n="332">ܘܲܢܣ݂ܲܒܼܘ ܙܲܒܿܢܘܼܗ̇ ܒܟܸܣܦܵܐ ܢܟܼܝܼܠܵܐ ܠܲܕܼܠܵܐ ܫܵܘܹ̇ܝܢ ܀</l>
                <l n="333">:ܒܟܸܣܦܵܐ ܡܝܼܬܼܵܐ ܘܠܵܐ ܝܲܗ̣̄ܒܼܘ ܡ̇ܘܗܲܒܼܬܼܵܐ ܡܲܠܝܲܬܼ ܚܲܝܹ̈ܐ</l>
                <l n="334">ܘܲܢܣ݂ܲܒܼܘ ܡܝܼܬܹ̈ܐ ܕܡܝܼܬܼܘ ܒܲܚܛܝܼܬܼܵܐ ܘܠܵܐ ܐܸܬܼܚܲܣܝܼܘ ܀</l>
                <l n="335">:ܐܵܘܚܸܕܼܘ ܫܲܒܼܛܵܐ ܕܪ̈ܘܼܚܵܢܝܵܬܼܵܐ ܒܐܝܼܕܲܝ̈ ܣܲܟܼܠܹ̈ܐ</l>
                <l n="336">ܘܩܵܡ̣ܘ ܗܸܕܼܝܘܿܛܹ̈ܐ ܒܪܹܫ ܡܲܪܥܝܼܬܼܵܐ ܠܲܡܕܲܒܵܪܘܼ ܀</l>
                <l n="337">:ܪܵܥܝܵܐ ܒܘܿܪܵܐ ܐܲܪܝܼܡ ܚܘܼܛܪܹܗ ܥܲܠ ܕܐܲܟܼܘܵܬܹܗ</l>
                <l n="338">ܘܲܗܘ̤ܵܐ ܪܹܫܵܐ ܛܠܹܐ ܪܸܥܝܵܢܵܐ ܠܥܲܡܵܐ ܫܲܒܼܪܵܐ ܀</l>
                <l n="339">:ܣܒܲܪ ܚܲܠܵܫܵܐ ܕܥܸܪ̈ܒܹܿܐ ܪܵܥܹ̇ܐ ܘܠܵܐ ܠܲܡܝܼܠܹ̈ܐ</l>
                <l n="340">ܘܐܲܝܟ ܕܲܠܚܲܪ̈ܫܹܐ ܡܕܲܒܲܪ ܐܸܢܘܿܢ ܒܐܲܪ̈ܥܵܢܵܝܵܬܼܵܐ ܀</l>
                <l n="341">:ܪܢ̣ܵܐ ܠܹܗ ܣܲܟܼܠܵܐ ܕܫܲܠܝܼܛܘܼܬܼܵܐ ܡܕܲܒܼܪ ܒܐܲܪܥܵܐ</l>
                <l n="342">ܘܫܲܪܝܼ ܬܵܒܲܥ݁ ܫܸܩܠܹ̈ܐ ܕܥܵܢ̈ܵܐ ܒܲܕܼܡܘܼܬܼ ܡܲܠ̈ܟܹܿܐ ܀</l>
                <l n="343">:ܠܵܐ ܗܘ̤ ܝܵ̇ܕܲܥ ܡ̇ܢ̇ܵܘ ܢܝܼܫܵܐ ܕܫܸܡ ܫܘܼܠܛܵܢܹܗ</l>
                <l n="344">ܘܠܵܐ ܡܲܪܥܝܼܬܼܵܐ ܩܢܵܬ̤ ܒܘܼܝܵܢܵܐ ܕܐܲܝܟܲܢ ܬܸܚܸܐ ܀</l>
                <l n="345">:ܣܲܡܝܵܐ ܕܲܣܡܸܐ ܡ̣ܢ ܝܼܕܲܥܬܼܵܐ ܠܒܼܝܼܟ ܠܲܣ̈ܡܲܝܵܐ</l>
                <l n="346">ܘܫܲܪܝܼܘ ܪܵܕܹܝܢ ܒܐܘܼܪܚܵܐ ܕܬܼܵܘܫܵܐ ܕܠܵܐ ܒܘܼܝܵܢܵܐ ܀</l>
                <l n="347">:ܕܠܵܐ ܝܼܕܲܥܬܼܵܐ ܡܕܲܒܲܪ ܣܲܟܼܠܵܐ ܠܲܟܼ̈ܢܵܘܵܬܹܗ</l>
                <l n="348">ܘܐܲܝܟ ܕܲܒܼܚܸܫܟܵܐ ܪܵܕܹܐ ܒܐܘܼܪܚܵܐ ܕܠܵܐ ܝܼܕܲܥܬܼܵܐ ܀</l>
                <l n="349">ܨܹܐܕܼܵܘܗܝ ܫܸܠܡܲܬ̤ ܗܵܝ̇ ܕܲܟܼܬܼܝܼܒܼܵܐ ܒܲܬܒܼܝܼܘܼܬܼܵܐ ܀</l>
                <l n="350">ܕܗܵܘܹ̇ܐ ܟܵܗܢܵܐ ܕܠܵܐ ܝܼܕܲܥܬܼܵܐ ܒܲܕܼܡܘܼܬܼ ܥܲܡܵܐ ܀</l>
                <l n="351">:ܟܵܗܢܵܐ ܫܠܸܡ̣ܘ ܠܲܚܕܼܵܕܹ̈ܐ ܒܲܕܼܠܵܐ ܦܲܐ̈ܝܵܢ</l>
                <l n="352">ܘܲܛܥ̣ܵܘ ܐܘܼܪܚܵܐ ܘܦܵܫ̣ܘ ܡ̣ܢ ܪܲܗܛܵܐ ܕܨܹܝܕܼ ܟܹܐܢܘܼܬܼܵܐ ܀</l>
                <l n="353">:ܐܵܦ ܟܹܐܢܘܼܬܼܵܐ ܕܲܚܙܵܬ̤ ܕܲܛܥ̣ܵܘ ܠܒܲܪ ܡ̣ܢ ܛܲܟܼܣܵܐ</l>
                <l n="354">ܠܸܛܫܲܬ̤ ܣܲܝܦܵܗ̇ ܠܘܼܩܒܲܠ ܥܵܘ̣ܠܵܐ ܕܣܘܼܥܪ݁ܵܢܲܝܗܘܿܢ ܀</l>
                <l n="355">:ܥܵܘ̣ܠܵܐ ܕܡܼܵܗܢܹ̈ܐ ܘܲܕܼܡܲܪܥܝܼܬܼܵܐ ܚܙܵܬ̤ ܘܐܸܬܼܟܲܡܪܲܬ̤</l>
                <l n="356">ܘܐܸܚܕܲܬ̤ ܬܲܪܥܵܐ ܕܠܵܐ ܢܦܝܼܣܘܼܢܵܗ̇ ܪ̈ܲܚܡܹܐ ܚܠܵܦܲܝܢ ܀</l>
                <l n="357">:ܠܒܲܪ ܡ̣ܢ ܬܲܪܥܵܐ ܕܪ̈ܲܚܡܹܐ ܩܵܝ̇ܡܵܐ ܒܵܥܘܼܬܼ ܐ̄ܢܵܫܵܐ</l>
                <l n="358">ܘܲܟܼܠܹܝܢ ܪ̈ܲܚܡܹܐ ܒܐܲܦܲܝ̈ ܬܲܪܥܵܐ ܕܪܸܡܙܵܐ ܟܹܐܢܵܐ ܀</l>
                <l n="359">:ܬܵܘ ܟܹܝܬܼ ܐ̄ܢܵܫܵܐ ܢܦܝܼܣ ܥܲܠ ܥܵܘ̣ܠܲܢ ܥܲܕܼ ܚܲܝܝܼܢܲܢ</l>
                <l n="360">ܕܠܵܐ ܢܸܬܼܚܲܝܲܒܼ ܒܲܓܼܙܵܪ ܕܝܼܢܵܐ ܕܠܵܐ ܫܘܼܠܵܡܵܐ ܀</l>
                <l n="361">:ܬܵܘ ܢܸܒܼܢܸܐ ܠܲܢ ܣܝܵܓܼܵܐ ܕܪ̈ܲܚܡܹܐ ܩܕܼܵܡ ܟܹܐܢܘܼܬܼܵܐ</l>
                <l n="362">ܕܕܲܡ ܬܸܬܼܪܲܥܸܐ ܘܬܸܥܛܸܐ ܥܵܘ̣ܠܲܢ ܡ̣ܢ ܓܵܘ ܣܸܦܪܵܗ̇ ܀</l>
                <l n="363">ܟܵܗܢܹ̈ܐ ܢܸܗܘܘܿܢ ܐܲܝܟ ܡܸܨܥܵܝܹ̈ܐ ܒܝܲܕܼ ܡܸܠܲܝ̈ܗܘܿܢ: </l>

                <pb ed="http://syriaca.org/bibl/1765" n="155"/>
                <l n="364">ܘܒܲܕܼܡܘܼܬܼ ܫܘܼܚܕܼܵܐ ܢܩܲܪܒܼܘܼܢ ܚܲܫܹ̈ܐ ܕܪܸ̈ܥܝܵܢܲܝܗܘܿܢ ܀</l>
                <l n="365">:ܠܗܘܿܢ ܗ̄ܘ̣ ܙܵܕܹܩ ܠܲܡܩܲܪܵܒܼܘܼ ܕܸܒܼܚܹ̈ܐ ܕܚܘܼܒܵܐ</l>
                <l n="366">ܘܠܲܡܚܲܣܵܝܘܼ ܥܵܘ̣ܠܵܐ ܕܐ̄ܢܵܫܵܐ ܘܕܲܩܢܘܿܘܿܡܲܝ̈ܗܘܿܢ ܀</l>
                <l n="367">:ܠܗܘܿܢ ܗ̄ܘ̣ ܡܲܦܲܣ ܠܡܸܦܬܲܚ ܬܲܪܥܵܐ ܩܕܼܵܡ ܚܲܛܝܹ̈ܐ</l>
                <l n="368">ܐܲܝܟ ܓܹܐܙܲܒܼܪܹ̈ܐ ܕܓܲܙܵܐ ܪܲܒܵܐ ܕܠܵܐ ܡܸܣܬܲܝܲܟ ܀</l>
                <l n="369">:ܗܸܢܘ̣ܿܢ ܢܸܗܘܘܿܢ ܐܲܝܟ ܠܸܫܵܢܵܐ ܠܲܡܬܲܪܓܵܡܘܼ</l>
                <l n="370">ܘܢܲܦܩܘܼܢ ܪܘܼܚܵܐ ܩܕܼܵܡ ܕܲܝܵܢ̇ܵܐ ܒܵܚܲ݁ܪ ܥܥܵܘ̣ܠܵܐ ܀</l>
                <l n="371">:ܢܹܐܡܲܪ ܟܵܗܢܵܐ ܨܹܝܕܼ ܡܲܪܥܝܼܬܹܗ ܗܵܝ̇ ܩܵܠܵܐ</l>
                <l n="372">ܕܬܼܘܼܒܼܘ ܚܲܛܵܝܹ̈ܐ ܕܢܲܐܣܘܿܢ ܪ̈ܲܚܡܹܐ ܟܠ ܚܵܘܒܲܝ̈ܟܿܘܿܢ ܀</l>
                <l n="373">:ܣܲܒܼܪܵܐ ܕܚܲܝܹ̈ܐ ܢܸܙܪܘܿܥ ܟܠܫܵܥ ܒܐܸܕܼܢܲܝ̈ ܟܠܢܵܫ</l>
                <l n="374">ܘܲܢܣܝܼܡ ܣܲܡܵܐ ܬܘܵܬܼ ܪܸܥܝܵܢܵܐ ܠܟܹܐܒܹ̈ܐ ܕܢܲܦܫܵܐ ܀</l>
                <l n="375">:ܢܸܚܲܫ ܥܲܠ ܟܠ ܘܢܲܟܼܪܸܐ ܥܲܠ ܟܠ ܐܲܝܟ ܦܵܪܘܿܫܵܐ</l>
                <l n="376">ܘܕܝܼܠܹܗ ܢܸܚܫܘܿܒܼ ܚܲܫܹ̈ܐ ܕܚܲܒܼܪ̈ܵܘܗܝ ܒܲܕܼܡܘܼܬܼ ܦܵܘܠܘܿܣ ܀</l>
                <l n="377">:ܫܛܵܪܵܐ ܟܬܼܝܼܒܼ ܠܹܗ ܚܠܵܦ ܚܵܘ̈ܒܵܬܼܵܐ ܕܲܒܼܢܲܝ̈ ܓܸܢܣܹܗ</l>
                <l n="378">ܘܚܲܝܵܒܼ ܕܢܸܦܪܘܿܥ ܚܵܘܒܲܬܼ ܚܘܼܒܵܐ ܠܲܡܝܲܩܪܵܢܹܗ ܀</l>
                <l n="379">:ܠܕܲܪܓܼܵܐ ܪܵܡ̇ܐ ܩܲܪܒܼܘܼܗܝ ܪ̈ܲܚܡܹܐ ܠܥܸܠ ܡ̣ܢ ܚܲܒܼܪ̈ܵܘܗܝ</l>
                <l n="380">ܢܲܠܦܘܼܬܼ ܕܲܪܓܹܗ ܢܚܵܘܸܐ ܥܲܡܠܵܐ ܕܲܦܠܸܐ ܠܲܫܡܹܗ ܀</l>
                <l n="381">:ܫܡܹܗ ܒܘܼܕܵܩܵܐ ܗ̄ܘ̣ ܕܲܚܠܵܦ ܐ̄ܢܵܫܵܐ ܣܝܼܡ ܕܲܢܟܲܗܸܢ</l>
                <l n="382">ܘܙܵܕܹܩ ܗ̄ܘ̣ ܠܹܗ ܕܢܸܫܠܲܡ ܠܲܫܡܹܗ ܒܝܲܕܼ ܣܘܼܥܪ̈ܵܢܹܐ ܀</l>
                <l n="383">:ܟܸܣܦܵܐ ܕܪ̈ܲܚܡܹܐ ܡܲܓܼܥܲܠ ܒܐܝܼܕܼܵܘ̈ܗܝ ܠܲܡܦܲܠܵܓܼܘܼ</l>
                <l n="384">ܘܐܸܢ ܗܘ̤ ܕܟܼܵܐܹ̇ܡ ܫܵܡܲ݁ܥ ܩܵܠܵܐ ܕܥܲܒܼܕܵܐ ܗ̄ܘ̣ ܒܝܼܫܵܐ ܀</l>
                <l n="385">:ܐܵܦ ܗܵܘ̇ ܕܲܫܩ݂ܲܠ ܟܲܟܿܪܵܐ ܘܛܲܫܝܼ ܣܒ݂ܲܪ ܕܐܸܬܼܦܲܠܲܛ</l>
                <l n="386">ܘܨܵܕܹܗ ܪܸܡܙܵܐ ܕܕܼܝܼܢܵܐ ܟܲܣܝܵܐ ܒܦܘܼܢܵܝ ܡܸܠܵܘ̈ܗܝ ܀</l>
                <l n="387">:ܥܲܒܼܕܼܵܐ ܒܝܼܫܵܐ ܩܪ̣ܵܝܗܝ ܐܵܦ ܡ̇ܪܹܗ ܠܦܘܼܬܼ ܒܝܼܫܘܼܬܹܗ</l>
                <l n="388">ܕܲܢܣ݂ܲܒܼ ܡܲܓܵܢ ܘܠܵܐ ܝܲܗ̣̄ܒܼ ܡܲܓܵܢ ܐܲܟܼܡܵܐ ܕܲܢܣ݂ܲܒܼ ܀</l>
                <l n="389">:ܠܗܵܝ̇ ܒܲܪ̄ܬܼ ܩܵܠܵܐ ܢܨܘܼܬܼܘܼܢ ܟܵܗܢܹ̈ܐ ܦܵܪܘܿܫܵܐܝܼܬܼ</l>
                <l n="390">ܘܢܲܪܡܘܿܢ ܟܸܣܦܵܐ ܕܡܸܠܲܬܼ ܚܲܝܹ̈ܐ ܒܫܵܡܘܿܥܲܝ̈ܗܘܿܢ ܀</l>
                <l n="391">:ܐܵܦ ܫܵܡܘܿܥܹ̈ܐ ܢܩܲܒܿܠܘܼܢ ܙܲܪܥܵܐ ܕܦܸܬܼܓܼܵܡܲܝ̈ܗܘܿܢ</l>
                <l n="392">ܕܠܵܐ ܢܸܬܼܚܲܝܒܼܘܼܢ ܥܲܡ ܛܵܠܘܿܡܹ̈ܐ ܕܲܢܣ݂ܲܒܼܘ ܘܲܛܠܲܡ̣ܘ ܀</l>
                <l n="393">ܒܚܘܼܒܵܐ ܢܨܘܼܬܼܘܼܢ ܩܵܠ ܟܘܼܘܵܢܵܐ ܕܡ̣ܢ ܡܸܠܲܝ̈ܗܘܿܢ: </l>

                <pb ed="http://syriaca.org/bibl/1765" n="156"/>
                <l n="394">ܕܠܵܐ ܢܸܬܼܥܲܕܿܠܘܼܢ ܡ̇ܐ ܕܡܸܬܼܢܲܓܿܕܼܝܼܢ ܚܠܵܦ ܚܵܘܒܲܝ̈ܗܘܿܢ ܀</l>
                <l n="395">:ܒܗܲܢܝܼܐܘܼܬܼܵܐ ܢܩܲܒܸܿܠ ܟܠܢܵܫ ܬܘܼܪܵܨ ܥܲܡܠܹܗ</l>
                <l n="396">ܘܗܘ̤ ܢܸܬܼܟܲܫܲܦ ܠܐܵܣܝܵܐ ܕܲܢܣܝܼܡ ܣܲܡܵܐ ܠܫܘܼܚܢܹܗ ܀</l>
                <l n="397">:ܐܵܣܝܵܐ ܗ̄ܘ̣ ܟܵܗܢܵܐ ܕܡܲܐܣܸܐ ܟܹܐܒܹ̈ܐ ܕܲܒܼܓܼܵܘ ܢܲܦܫܵܐ</l>
                <l n="398">ܘܨܹܐܕܼܵܘܗܝ ܙܵܕܹܩ ܕܢܸܪܗܲܛ ܟܠܫܵܥ ܟܪܝܼܗ ܪܸܥܝܵܢܵܐ ܀</l>
                <l n="399">:ܣܲܡܵܐ ܕܪܘܼܚܵܐ ܝܵ̇ܕܲܥ ܕܲܢܣܲܝܼܡ ܥܲܠ ܚܘܼܫܵܒܹ̈ܐ</l>
                <l n="400">ܘܓܼܵܙܲ݁ܪ ܥܵܘ̣ܠܵܐ ܒܦܲܪܙܲܠ ܪ̈ܲܚܡܹܐ ܐܲܠܵܗܵܝܹ̈ܐ ܀</l>
                <l n="401">:ܟܪ̈ܝܼܗܲܝ ܢܲܦܫܵܐ ܬܵܘ ܐܸܬܼܩܲܪܲܒܼܘ ܨܹܝܼܕ ܝܵܕܼܘܿܥܹ̈ܐ</l>
                <l n="402">ܘܚܵܘܵܘ ܡܘܼܡܹ̈ܐ ܕܪܸ̈ܥܝܵܢܲܝܟܿܘܿܢ ܠܪܸܡܙܵܐ ܟܲܣܝܵܐ ܀</l>
                <l n="403">:ܚܵܙܩܲܝ̈ ܒܐܘܼܪܚܵܐ ܬܵܘ ܐܸܬܼܠܵܘܵܘ ܥܲܡ ܚܲܟܿܝܼܡܹ̈ܐ</l>
                <l n="404">ܘܲܪܕܼܵܘ ܫܲܦܝܼܪ ܠܘܲܥܕܼܵܐ ܕܚܲܝܹ̈ܐ ܕܠܵܐ ܫܘܼܠܵܡܵܐ ܀</l>
            </div>

        </body>
    </text>
</TEI>
