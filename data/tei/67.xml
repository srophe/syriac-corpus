<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8569">On the
                    Resurrection (Memra 40) - <foreign xml:lang="syr">ܡܲܪܒܚܲܕ ܒܫܲܒܵܐ ܩܲܕܝܼܫܵܐ
                        ܕܲܩܝܵܡܬܐ</foreign></title>
                <!-- Insert titles and add work # -->
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/67</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-14" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.164v"/>
                <l>ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ.</l>
                <l>ܡܸܐܡܪܵܐ ܕܲܬܠܬܝܢ ܘܚܲܕ.</l>
                <l>ܘܡܸܬܐ ܡܲܪܒܚܲܕ ܒܫܲܒܵܐ ܩܲܕܝܼܫܵܐ ܕܲܩܝܵܡܬܐ܀</l>
                <l>ܥܘܢܝܐ܀</l>
                <l>ܒܪܝܼܟܼܘܿ ܡܫܝܼܚܵܐ ܕܲܒܼܝܘܿܡ ܩܝܵܡܬܹܗ ܙܟܝܗ ܠܲܟܼܝܵܢܲܢ ܘܚܲܝܒܹܗ ܠܛܪܘܿܢܵܐ܀</l>
                <l>ܐܲܚܲܝ̈܀</l>
            </div>
            <div type="text" xml:lang="syr">
                <l n="1">:ܡܠܟܵܐ ܕܪܵܘܡܵܐ ܠܒܸܫ ܐܣܟܝܡܵܐ ܐܲܪܥܢܝܵܐ</l>
                <l n="2">ܕܢܸܦܘܿܩ ܢܦܫܐ ܫܒܝܬܐ ܕܐ̄ܢܫ̈ܐ ܡ̣ܢ ܚܲܣܝܼܢܵܐ.</l>
                <l n="3">:ܢܦ̣ܩ ܨܒܼܝܢܹܗ ܒܐܣܟܹܝܡ ܐ̄ܢܫܐ ܕܢܚܐ ܠܐ̄ܢܫܐ</l>
                <l n="4">ܘܚܲܙ̣ܝܗܝ ܒܝܼܫܵܐ ܘܠܵܐ ܐܬܒܼܝܿܢ ܒܚܹܝܠ ܟܲܣܝܘܼܬܹܗ.</l>
                <l n="5">:ܕܡܘܼܬܼܵܐ ܕܥܲܒܼܕܵܐ ܫܩܲܠ ܒܪܘܿܝܵܐ ܕܲܢܚܲܪܪ ܟܠ</l>
                <l n="6">ܡܣܝܼ ܫܘܼܒܼܚܹܗ ܠܓܼܵܘ ܡ̣ܢ ܢܚܬܐ ܕܡܵܝܘܿܬܘܼܬܐ.</l>
                <l n="7">:ܓܒܼܵܐ ܪܒ ܚܲܝܠܵܐ ܡܸܢܹܗ ܕܓܸܢܣܵܐ ܕܫܒܹܐ ܠܒܝܼܫܵܐ</l>
                <l n="8">ܘܙܝܢܗ ܒܪܼܡܚܵܐ ܕܢܸܦܘܿܩ ܘܢܸܦܪܘܿܩ ܠܲܒܢܝ̈ ܥܲܡܹܗ.</l>
                <l n="9">:ܝܗ̣ܒ ܠܹܗ ܙܝܢܵܐ ܐܲܠܵܗܵܝܵܐ ܕܢܸܬܟܼܬܲܫ ܒܹܗ</l>
                <l n="10">ܕܡܵܐ ܕܡܬܢܨܲܚ ܢܩܢܐ ܒܚܝܠܹܗ ܫܸܡ ܙܟܼܘܬܵܐ.</l>
                <l n="11">:ܙܝܢܵܐ ܕܡܲܠܟܵܐ ܠܒܫ ܪܲܒܿ ܚܲܝܠܵܐ ܦܲܓܼܪܢܵܝܵܐ</l>
                <l n="12">ܘܣܡ ܣܲܢܘܪܬܐ ܕܦܘܪܩܢ ܚ̈ܝܐ ܒܪܸܫ ܪܸܥܝܵܢܹܗ.</l>
                <l n="13">:ܪܘܚܢܐܝܼܬ ܠܲܒܼܫܹܗ ܠܙܝܢܵܐ ܠܦܘܼܬ ܟܣܝܘܼܬܗ</l>
                <l n="14">ܘܚܙܩ ܢܦܫܵܐ ܚܠܦ ܗܲܕܡܹ̈ܐ ܠܘܵܬܼ ܬܟܬܘܼܫܵܐ.</l>
                <l n="15">:ܒܙܥܲܝ̈ ܢܦܫܵܐ ܙܲܝܸܢ ܢܲܦܫܹܗ ܦܲܓܼܪܢܵܝܵܐ</l>
                <l n="16">ܕܚܙ̣ܐ ܒܪܘܼܚܵܐ ܕܲܒܼܥܸܠܕܲܪܹܗ ܪܘܼܚܵܢܝܵܐ ܗ̄ܘ̣.</l>
                <l n="17">:ܒܪܘܼܚܵܐ ܐܲܩܪܸܒܼ ܥܲܡ ܪܘܼܚܵܢܵܐ ܪܹܫܵܐ ܕܵܐܐܪ</l>
                <l n="18">ܕܠܵܐ ܢܬܥܪܩܠ ܒܝܲܕ ܗܕܡܹ̈ܐ ܐܲܪ̈ܥܵܢܵܝܹܐ.</l>
                <l n="19">:ܒܦܓܼܪܐ ܘܢܲܦܫܵܐ ܛܲܥܢܹܗ ܠܙܲܝܢܵܐ ܝܗ̣ܒ ܠܹܗ ܡܲܠܟܵܐ</l>
                <l n="20">ܘܠܲܒܼܫܹܗ ܒܚܘܼܒܵܐ ܒܪ̈ܓܫܲܝ ܦܲܓܪܐ ܘܙܡܲܝ̈ ܢܲܦܫܵܐ.</l>
                <l n="21">:ܩܪܒܼܵܐ ܟܣܝܵܐ ܥܒܲܕ ܡܝܘܬܵܐ ܒܚܲܝܠܵܐ ܟܣܝܵܐ</l>
                <l n="22">ܘܙܟܝܼ ܠܦܓܼܪܐ ܘܢܲܦܫܵܐ ܘܚܪܲܪ ܐܸܢܘܿܢ.</l>
                <l n="23">ܫܒܹܐ ܗ̄ܘ̣ܵܐ ܓܸܢܣܹܗ ܠܒܝܼܫܵܐ ܘܡܵܘܬܵܐ ܛܪܘܢܵܐ ܕܡܪܕ: </l>

                <pb ed="http://syriaca.org/manuscript/2289" n="f.165r"/>
                <l n="24">ܘܝܗ̣ܒ ܗ̄ܘ̣ܵܐ ܢܦܫܹܗ ܠܘܵܬ ܬܟܬܘܼܫܵܐ ܕܚܠܦ ܥܲܡܹܗ.</l>
                <l n="25">:ܢܦܲܩ ܠܲܩܪܒܼܵܐ ܕܠܘܩܒܼܵܠ ܒܝܼܫܵܐ ܠܚܘܼܪܒܵܐ ܘܲܙܟܵܝܗܝ</l>
                <l n="26">ܘܛܲܝܸܒܼ ܢܦܫܹܗ ܠܘܵܬܼ ܬܲܟܼܬܘܼܫܵܐ ܕܡܵܘܬܼܵܐ ܝܲܥܢܵܐ.</l>
                <l n="27">:ܐܚܕܕܲܪܵܐ ܥܲܡ ܚܲܣܝܼܢܵܐ ܒܪܓܲܬ ܠܲܚܡܵܐ</l>
                <l n="28">ܘܦܲܟܼܪܹܗ ܘܲܫܕܵܝܗܝ ܒܝܲܕ ܚܘܡܣܢܵܐ ܕܡ̣ܢ ܚܘܼܬܝ̈ܬܹܐ.</l>
                <l n="29">:ܚܒ ܪܘܚܢܐ ܡ̣ܢ ܦܓܼܪܢܐ ܒܚܲܝܠܵܐ ܕܪܘܼܚܵܐ</l>
                <l n="30">ܘܚܣܢ ܦܓܪܐ ܕܕܫܘܗܝ ܚܫ̈ܐ ܠܪܫܵܐ ܕܐܵܐܲܪ.</l>
                <l n="31">:ܐܲܗܸܠ ܘܓܚܸܟ ܦܓܼܪܵܬ ܫܝܼܛܵܐ ܥܲܠ ܚܲܣܝܼܢܵܐ</l>
                <l n="32">ܘܒܲܫܩܠܹܗ ܠܙܲܝܢܹܗ ܕܠܵܐ ܬܘܼܒܼ ܢܩܪܸܒܼ ܥܲܡ ܡܝܼ̈ܘܬܐ.</l>
                <l n="33">:ܙܸܠ ܠܵܟ ܒܝܼܫܵܐ ܠܘܵܬܼ ܒܲܪ ܙܘܓܵܟ ܐܡ̣ܪ ܗ̄ܘ̣ܵܐ ܠܹܗ</l>
                <l n="34">ܙܸܠ ܛܲܝܸܒܼ ܠܵܟ ܙܲܝܢܵܐ ܐ̄ܚܪܹܢܵܐ ܒܥܠܬ ܡܘܬܵܐ.</l>
                <l n="35">:ܙܸܠ ܬܩܢ ܠܟ ܢܫܒ̈ܐ ܕܡܵܘܬܼܵܐ ܒܝܲܕ ܡܘܝ̈ܬܐ</l>
                <l n="36">ܕܐܲܢܬ ܒܠܚܘܿܕܲܝܟ ܡܚܝܼܠ ܗ̄ܘ̣ ܚܲܝܠܵܟ ܡ̣ܢ ܬܟܼܬܘܫܐ.</l>
                <l n="37">:ܙܸܠ ܟܲܢܸܫ ܠܵܟ ܒܢܝ̈ܐ ܕܐܘܠܸܕܬ ܒܝܲܕ ܨܢܥ̈ܬܐ</l>
                <l n="38">ܘܙܝܢ ܐܢܘܿܢ ܒܡܐ ܟܠ ܩܪܨܐ ܐܲܝܟ ܕܡܥܕ ܐܲܢ̄ܬ.</l>
                <l n="39">:ܩܪܝܼ ܠܵܟ ܚܒܪܹ̈ܐ ܕܕܓܠܘܼܬܵܐ ܕܲܢܣܲܝܼܥܘܼܢܵܟ</l>
                <l n="40">ܕܐܢ̄ܬ ܕܓܠܐ ܐܢ̄ܬ ܘܒܼܕܓ̈ܠܐ ܡ[...] ܐ̄ܢܬ ܙ̇ܟܐ ܐ̄ܢܬ̇.</l>
                <l n="41">:ܫܪܝܗܝ ܠܲܢܟܼܝܼܠܵܐ ܡ̣ܢ ܬܟܬܘܼܫܵܐ ܒܡܠܐ ܙܒܼܢܵܐ</l>
                <l n="42">ܕܢܐܙܲܠ ܢܪܟܸܒܼ ܦܘܼܪܣܵܐ ܕܡܵܘܬܐ ܒܐܸܣܟܹܝܢ ܕܝܼܢܵܐ.</l>
                <l n="43">:ܝܼܕܥ ܗ̄ܘ̣ܵܐ ܠܹܗ ܕܢܡܘܣܐܝܼܬ ܐܡ̇ܪ ܕܝܼܢܵܐ</l>
                <l n="44">ܘܲܒܼܥܘܼܗܵܕܵܢܵܐ ܕܩܕܡܝ̈ܬܐ ܒܥ̇ܐ ܕܢܸܙܟܹܐ.</l>
                <l n="45">:ܥܒ̇ܪ ܦܘܩܕܢܵܐ ܕܒܦܪܕܝܣܵܐ ܡܬܥܗܲܕ ܗ̄ܘ̣ܵܐ</l>
                <l n="46">ܘܒܣܟܠܘܼܬܼܵܐ ܐܲܝܟ ܣܗܕܘܼܬܵܐ ܡܬܓܘܣ ܗ̄ܘ̣ܵܐ.</l>
                <l n="47">:ܒܪܓܲܬ ܦܹܐܪܵܐ ܐܲܝܟ ܥܲܪܒܵܐ ܡܸܬܩܲܪܲܓܼ ܗ̄ܘ̣ܵܐ</l>
                <l n="48">ܕܗ̤ܝ ܥܪܒܬ̤ ܠܹܗ ܒܓܒܕܘܼܬ ܐ̄ܢܫܐ ܕܙܡܢ ܒܐܡܠܐ.</l>
                <l n="49">:ܠܐܪܡܝܼ ܐܝܕܼܵܐ ܕܐܕܡ ܘܚܵܘܵܐ ܡܚܵܬܹܐ ܗ̄ܘ̣ܵܐ ܠܹܗ</l>
                <l n="50">ܕܗܵܐ ܐܒܣܲܝ̈ܟ ܚܲܬܸܡܘ ܘܫܠܡܘ ܩܪܝ ܘܐܣܬܟܠ.</l>
                <l n="51">:ܫܛܪܐ ܟܬܲܒܼ ܠܝܼ ܐܵܕܼܵܡ ܒܲܥܸܕܢ ܕܚܵܒܼ ܠܚܛܝܼܬܵܐ</l>
                <l n="52">ܘܲܕܠܵܐ ܦܲܪܥܹܗ ܡܫܟܢ ܠܒܵܢܵܘ̈ܗܝ ܚܠܦ ܪܒܝܬܐ.</l>
                <l n="53">:ܡ̣ܢ ܫܘܼܪܝܵܐ ܩܢ̇ܝܬ ܫܘܼܠܛܵܢܵܐ ܥܲܠ ܡܝܘ̈ܬܐ</l>
                <l n="54">ܠܵܐ ܗ̄ܘ̣ܵܐ ܒܛܘܼܫܝܵܐ ܟܬܲܒܘ ܘܐܫܬܥܒܲܕܘ ܐܝܟ ܚܲܝܒܹ̈ܐ.</l>
                <l n="55">:ܠܵܘ ܒܲܩܛܝܼܪܵܐ ܫܒܹܐ ܠܝܼ ܓܸܢܣܲܟ ܐܸܠܵܐ ܒܚܘܼܒܵܐ</l>
                <l n="56">ܗܢܘܿܢ ܩܲܒܸܠܘ ܒܝܲܕ ܨܒܝܼܢܵܐ ܕܢܸܗܘܘܿܢ ܥܲܒܼܕܹ̈ܐ.</l>
                <l n="57">:ܠܵܐ ܗ̄ܘ̣ܵܐ ܐܵܕܼܵܡ ܘܒܢܲܝ̈ ܕܵܪܹܗ ܚܒܼܘ ܠܝܼ ܒܲܠܚܘܿܕ</l>
                <l n="58">ܕܟܼܠܹܗ ܟܝܢܵܐ ܚܒܝܼܫ ܒܐ ܫܛܪܐ ܕܡܝܘܬܘܬܐ.</l>
                <l n="59">:ܘܐܢ ܥܦܪܢܵܐ ܐܲܢ̄ܬ ܘܡܫܘܬܲܦ ܐܲܢ̄ܬ ܒܚܫܲܝ̈ ܦܓܼܪܐ</l>
                <l n="60">ܚܘܪ ܒܟܝܢܵܟ ܘܕܵܥ ܕܚܒܝܼܫ ܐܲܢ̄ܬ ܒܸܐܫܛܵܪ [...] ܡܵܪܘܼܬܝ.</l>
                <l n="61">:ܠܲܝܬ ܦܓܼܪܢܐ ܩܢܹܐ ܗܕܡܹ̈ܐ ܕܠܵܘ ܡܵܝܘܵܬܼܵܐ ܗ̄ܘ̣</l>
                <l n="62">ܘܐܸܢ ܡܝܘܬܐ ܗ̄ܘ̣ ܬ̇ܚܹܝܬ ܥܲܒܕܘܼܬܼܵܐ ܕܝܼܠܝ ܘܲܕܡܵܘܬܼܵܐ ܗ̄ܘ̣.</l>
                <l n="63">ܐܘ ܚܵܘܵܐ ܠܝܼ ܕܠܵܘ ܡܝܘܬܵܐ ܐܲܢ̄ܬ ܘܐܗܡܹܐ ܡܢܵܟ.</l>
                <l n="64">:ܘܐܢ ܡܵܝܘܬܵܐ ܐܲܢ̄ܬ ܟܝܵܢܵܟ ܫܪܐ ܚܸܪܝܵܢ ܡܸܠܲܝ̈ܟ</l>
                <l n="65">:ܚܵܘܵܐ ܣܲܩܪܵܐ ܕܝܗ̣ܒ ܠܵܟ ܡܲܠܟܵܐ ܕܠܵܘ ܡܝܘܬܵܐ ܐܲܢ̄ܬ</l>
                <l n="66">ܟܲܕ ܐܦ ܗܕܐ ܠܵܐ ܡܩܒܸܠ ܐ̄ܢܐ ܥܲܠ ܥܲܦܪܢܵܐ.</l>
                <l n="67">:ܦܓܪܢܝܵܐ ܐܲܢ̄ܬ ܠܡ̇ܢ ܡܬܒܥ̈ܝܢ ܡ̈ܠܐ ܒܕܝܼܢܵܐ</l>
                <l n="68">ܟܝܫܗ ܕܦܓܼܪܐ ܚܒ̣ܠܐ ܗ̄ܘ̣ ܟܠܹܗ ܕܡܵܝܘܬܘܬܵܐ.</l>
                <l n="69">:ܗܠܝܢ ܗܘ̣ ܡܬܚܫܲܒܼ ܗ̄ܘ̣ܵܐ ܐܟ̇ܠܩܪܨܐ</l>
                <l n="70">ܟܲܕ ܡܬܚܫܚ ܒܗܦܟ̈ܬܐ ܕܠܘܼܩܒܼܵܠ ܦܲܓܼܪܵܐ.</l>
                <l n="71">:ܒܕܡܘܼܬܼ ܣܟܼܪܵܐ ܐܚܝܼܕ ܗ̄ܘ̣ܵܐ ܠܵܗ̇ ܠܡܝܘܬܘܬܐ</l>
                <l n="72">ܟܕ ܣܒ̇ܪ ܗ̄ܘ̣ܵܐ ܕܒܗ̇ ܙܟܐ ܠܗ ܐܲܝܟ ܡܵܘܬܵܐ.</l>
                <l n="73">:ܣܢܝܐ ܒܟܣܝܐ ܡܲܠܸܠ ܗܵܠܹܝܢ ܒܓܵܘ ܚܘܼܫܒܵܘ̈ܗܝ</l>
                <l n="74">ܘܒܕܩ ܠܒܵܐ ܒܗܹܝܢ ܚ̇ܐܪ ܗ̄ܘ̣ܐ ܐܲܝܟ ܕܒܥܓܝܐ.</l>
                <l n="75">:ܘܡܸܛܠ ܕܚ̣ܙܵܐ ܒܥܝܵܢܵܐ ܟܣܝܼܬܼܵܐ ܗܸܪܓܹܗ ܕܒܝܼܫܵܐ</l>
                <l n="76">ܓܠܗ̇ ܠܣܢܐܘܼܬܵܐ ܕܒܝܼܫܘܼܬܝܲܨܪܵܐ ܠܟܹܝܢ ܚܙ̈ܝܐ.</l>
                <l n="77">:ܒܩܵܠܵܐ ܓܠܝܵܬ ܡܠܸܠ ܐܸܢܹܝܢ ܠܣܬܝܼܪ̈ܬܐ</l>
                <l n="78">ܕܗܵܐ ܠܲܡ ܐܬܐ ܐܟ̇ܠܩܪܨܐ ܕܢܐܡܲܪ ܕܝܼܢܵܐ.</l>
                <l n="79">ܗܵܐ ܐܪܟܘܼܢܵܐ ܘܐܲܚܝܼܕ ܥܵܠܡܵܐ ܬܒ̇ܥ ܒܐܝܕ̈ܝ: </l>

                <pb ed="http://syriaca.org/manuscript/2289" n="f.165v"/>
                <l n="80">ܕܡܲܠܐ ܙܕܩ̈ܐ ܕܡܝܘܿܬܘܼܵܬܐ ܐܲܝܟ ܡܵܝܘܿܬܹ̈ܐ.</l>
                <l n="81">:ܒܐܣܟܹܝܡ ܕܝܼܢܵܐ ܐܡ̣ܪ ܠܘܼܩܒܵܠܝ ܐܲܝܟ ܕܥܲܡ ܐ̄ܢܫܐ</l>
                <l n="82">ܒܪܢܫܵܐ ܐܲܢ̄ܬ ܦܪܘܿܥ ܐܲܝܟ ܐ̄ܢܫܐ ܕܚܲܝܵܒ ܕܝܼܢܵܐ.</l>
                <l n="83">:ܒܗܦܘ̈ܬܐ ܕܲܪܫ ܐܵܦ ܥܲܡܝ ܐܲܝܟ ܕܥܲܡ ܐܵܕܼܵܡ</l>
                <l n="84">ܐܕܡܝܵܐ ܐܢ̄ܬ ܥܩܪܵܐ ܕܓܲܪܦܹܗ ܢܲܗܪܵܐ ܕܨܢܥܵܬܝܼ.</l>
                <l n="85">:ܡܵܢܵܐ ܚܬܝܼܪ ܐܲܢ̄ܬ ܒܒܢ̈ܬ ܩ̈ܠܐ ܕܗ̣ܘ̈ܝ ܨܹܐܕܲܝܟ</l>
                <l n="86">ܠܵܐ ܬܫܬܒܗܲܪ ܒܕܠܵܐ ܕܝܼܠܵܟ ܕܗܵܐ ܥܲܦܪܵܐ ܐܲܢ̄ܬ.</l>
                <l n="87">:ܒܟܼܝܵܢܝ ܚ̇ܐܪ ܐܲܝܟ ܕܒܼܫܝܼܛܵܐ ܣܢܹܐܹܗ ܕܓܸܢܣܲܢ</l>
                <l n="88">ܘܠܵܐ ܡܸܬܼܟܲܩܹܐ ܒܚܲܝܠܵܐ ܕܠܒܼܫܢܝ ܡ̣ܢ ܓܵܘܟܲܪܣܵܐ.</l>
                <l n="89">:ܟܣܝܵܐ ܡܸܢܹܗ ܓܠܝܼܘܼܬܼ ܡܲܚܲܬܿܚܬܿܝ ܕܲܠܘܵܬ ܐ̄ܢܫܐ</l>
                <l n="90">ܘܠܵܐ ܝ̇ܕܥ ܠܹܗ ܠܗ̇ܘ ܬܘܼܩܵܢܵܐ ܕܗܘ̤ܵܐ ܒܐܝܼܕ̈ܝ.</l>
                <l n="91">:ܐܵܦ ܐ̄ܢܐ ܒܫܬܩܵܐ ܡܣܬܪ ܐ̄ܢܐ ܠܗ̇ ܠܪܒܘܼܬܝ ܡܸܢܗ</l>
                <l n="92">ܥܕܡܵܐ ܕܓ̇ܡܪ ܪܓܬ ܢܟܼܠܹܗ ܒܡܘܬܵܐ ܕܥܠܝܼ.</l>
                <l n="93">:ܗܫܵܐ ܒܕܝܼܢܵܐ ܡܚܘܐ ܐ̄ܢܐ ܠܹܗ ܡ̣ܢ ܟܡܘ̈ܣܐ</l>
                <l n="94">ܕܥܘ̇ܠܐܝܬ ܠܟ̇ܠܩܪܨܐ ܒܡܵܝܘܿܬܘܼܬܼܵܐ.</l>
                <l n="95">:ܐܸܢ ܡܝܘ̈ܬܐ ܚܝܒܼܝܼܢ ܠܹܗ ܡܸܛܠ ܕܲܚ̣ܛܵܘ</l>
                <l n="96">ܐ̄ܢܐ ܕܕܟܐ ܐ̄ܢܐ ܡ̣ܢ ܟܘ̈ܬܡܬܐ ܡ̇ܢ ܕܐ̇ܢ ܥܲܡܝ.</l>
                <l n="97">:ܘܐܸܢ ܗܘ̤ ܕܐܵܕܼܵܢ ܚܸܒ ܘܐܬܡܫܟܢ ܕܫ̣ܡܥ ܡܸܠܟܹܗ</l>
                <l n="98">ܠܝܼ ܕܠܵܐ ܚܣܢܢܝ ܐܦܠܵܐ ܒܪܸܡܙܵܐ ܡ̇ܢ ܡܲܩܪܸܒ ܥܲܡܝܼ.</l>
                <l n="99">:ܡܵܕܹܝܢ ܓܲܠܝܵܐ ܗ̄ܝ̣ ܕܥܘܿܠܐܝܬ ܣ̇ܢܐ ܒܓܘܼܡܕܵܐ</l>
                <l n="100">ܘܠܵܘ ܟܐܢܐܝܼܬ ܡܲܡܠܸܟ ܫܲܒܼܛܹܗ ܥܲܠ ܡܵܝܘ̈ܬܹܐ.</l>
                <l n="101">:ܘܟܲܕ ܛܵܒܼ ܓܠܝܵܐ ܕܡܚܪܲܪ ܐ̄ܢܵܐ ܡ̣ܢ ܫܘܼܥܒܵܕܹܗ</l>
                <l n="102">ܡܩܒܸܠ ܐ̄ܢܵܐ ܠܹܗ ܒܝܲܕ ܨܒܝܼܢܵܐ ܠܡܘܬܐ ܕܢܟܼܠܹܗ.</l>
                <l n="103">:ܒܡܵܘܬܵܐ ܓܵܙ̣ܡ ܘܲܡ̣ܕܚܸܠ ܠܝܼ ܐܲܝܟ ܡܵܘܬܵܐ</l>
                <l n="104">ܘܒܝܲܕ ܡܵܘܬܵܐ ܣܚ̇ܦ ܐ̄ܢܵܐ ܠܹܗ ܡ̣ܢ ܫܘܼܠܛܢܹܗ.</l>
                <l n="105">:ܒܙܝܢܵܐ ܕܚܫ̈ܐ ܕܡܝܘܿܬܘܼܬܼܵܐ ܡܩܪܸܒܼ ܠܘܼܩܒܵܠܝ</l>
                <l n="106">ܒܚܫܵܐ ܕܩܢܘܿܡܝ ܡܸܠܦ ܐ̄ܢܵܐ ܠܹܗ ܕܲܡܚܝܼܠ ܚܲܝܠܹܗ.</l>
                <l n="107">:ܒܗ̇ܘ ܡܵܐ ܕܣܒܲܪ ܕܐܬܡܫܟܢ ܒܗ ܐܵܕܼܵܡ ܘܒܒܢ̈ܘܗܝ</l>
                <l n="108">ܒܹܗ ܥܛ̇ܐ ܐ̄ܢܵܐ ܫܛܵܪ ܡܵܪܘܬܹܗ ܡ̣ܢ ܡܝܘ̈ܬܐ.</l>
                <l n="109">:ܒܡܵܘܬܵܐ ܚܲܬܡܹܗ ܠܲܫܛܵܪ ܚܘܒܹ̈ܐ ܕܓܸܢܣܵܐ ܕܐ̄ܢܫ̈ܐ</l>
                <l n="110">ܘܲܒܝܲܕ ܡܵܘܬܵܐ ܕܒܪܸܫ ܩܲܝܣܵܐ ܡܬܠܚ ܐ̄ܢܵܐ ܠܗ.</l>
                <l n="111">:ܠܥܹܝܢ ܪ̈ܘܼܚܵܢܹܐ ܘܦܓܪ̈ܢܝܹܐ ܡܒܛܸܠ ܐ̄ܢܵܐ ܠܹܗ</l>
                <l n="112">ܠܓܙܪܕܝܼܢܵܐ ܕܡܫܐܒܗܲܪ ܒܹܗ ܐܲܝܟ ܙܲܟܵܝܵܐ.</l>
                <l n="113">:ܠܫܡܝܢܹ̈ܐ ܘܠܐܪ̈ܥܢܝܹܐ ܡܚܵܘܹܐ ܐ̄ܢ̄ܐ ܠܹܗ</l>
                <l n="114">ܠܦܘܼܪܩܵܢ ܚܲܝܹ̈ܐ ܘܲܠܚܘܼܕܵܬܵܐ ܕܡܸܫܬܲܡܠܹܐ ܒܝܼ.</l>
                <l n="115">:ܫܡܲܝܵܐ ܘܐܲܪܥܵܐ ܩ̇ܪܵܬ ܐ̄ܢܵܐ ܠܝܼ ܣܗܕ̈ܐ ܒܚܝܪ̈ܐ</l>
                <l n="116">ܘܒܫܡ ܟܲܣܝܵܐ ܡܚܬܡ ܐ̄ܢܵܐ ܠܹܗ ܠܫܘܼܘܕܵܝ ܡܸܠܲܝ̈.</l>
                <l n="117">:ܡܠܝܼ̈ܠܹܐ ܘܚܲܪ̈ܫܹܐ ܗܘ̤ܵܘ ܡܨܥ̈ܝܹܐ ܒܹܝܬ ܠܝܼ ܠܒܝܼܫܵܐ</l>
                <l n="118">ܕܕܠܐ ܕܼܝܢܐ ܡܓܪܓ ܣ̇ܢܐ ܠܡܘܬܐ ܝܲܥܢܵܐ.</l>
                <l n="119">:ܘܐܢܗܘ̤ ܥܘ̇ܠ ܘܨܗܐ ܠܥܘ̣ܠܵܐ ܘܨܗܠ ܠܲܕܡܵܐ</l>
                <l n="120">ܕܡܘ ܟܹܐܢܵܐܝܼܬ ܘܐܲܟܸܣܘ ܥܘܼܠܗ ܘܦܪܣܵܘ ܢܟܼܠܗ.</l>
                <l n="121">:ܗܵܐ ܡܩܒܸܠ ܐ̄ܢܵܐ ܠܓܙܪ ܕܝܼܢܵܐ ܕܥ̇ܘܠܘܬܗ</l>
                <l n="122">ܘܡܚܘܹܐ ܐ̄ܢܵܐ ܕܠܵܘ ܒܲܩܛܝܼܪܵܐ ܚܣܢܢܝ ܡܵܘܬܵܐ.</l>
                <l n="123">:ܗܵܐ ܢܚ̇ܬ ܐ̄ܢܵܐ ܠܥܘܼܡܩܵܐ ܕܫܝܘܿܠ ܐܲܝܟ ܕܠܝܲܡܵܐ</l>
                <l n="124">ܘܩܠܝܼܠܐܝܼܬ ܡܟܪܸܙ ܐ̄ܢܵܐ ܠܹܗ ܠܲܫܡܵܐ ܕܙܵܟܼܘܬܝ.</l>
                <l n="125">:ܗܵܐ ܡܫܲܠܸܡ ܐ̄ܢܵܐ ܛܘܼܦܣܹ̈ܐ ܘܐ̄ܪ̈ܵܙܹܐ ܕܪܫܡܘ ܟܸܐܢܹ̈ܐ</l>
                <l n="126">ܘܦܲܪܥ ܐ̄ܢܵܐ ܠܹܗ ܐܓܼܪܐ ܠܝܵܘܢܲܢ ܕܡܝܼܬ ܡܛܠܬܝ.</l>
                <l n="127">:ܒܝܲܕ ܣܘܼܥܪ̈ܵܢܹܐ ܡܚܵܘܹܐ ܐ̄ܢܵܐ ܠܵܗ̇ ܠܗ̇ܝ ܡܚܬܬܐ</l>
                <l n="128">ܕܢܚܸܬ ܘܲܣܠܸܩ ܘܐܟܪܙ ܙܟܘܬܝ ܐ̄ܪܙܟܐܝܬ.</l>
                <l n="129">ܒܐ̄ܪܙܸܐ ܒܠܥܹܗ ܢܘܢܐ ܠܝܘܢܵܢ ܟܕܠܵܐ ܡܝܼܬ</l>
                <l n="130">ܠܝܼ ܒܣܘܥܵܪܵܢܵܐ ܒܠܥ ܡܵܘܬܵܐ ܘܠܵܐ ܡܚܲܒܸܠ ܠܝܼ.</l>
                <l n="131">:ܢܪܝܼܡܘܿܢ ܡܸܟܹܝܠ ܬܪ̈ܥܹܐ ܕܲܫܝܘܿܠ ܬܪܥܐ ܩܕܡܝ</l>
                <l n="132">ܕܥܘܠ ܐܦܩ ܫܒܝܼܵܬܐ ܕܐܵܕܼܵܡ ܡ̣ܢ ܚܲܣܝܼܢܵܐ.</l>
                <l n="133">:ܐܚܘܼܬ ܒܲܕܡܵܐ ܕܕܝܬܩܹܐ ܚܕܬܐ ܕܩܢܘܿܡܝ</l>
                <l n="134">ܘܐܫܪܐ ܚܒܝܼ̈ܫܹܐ ܕܚܒ̣ܫ ܡܵܘܬܵܐ ܒܓܘܒܐ ܕܫܝܘܿܠ.</l>
                <l n="135">ܒܕܸܡܝ ܟܵܬܸܢܵܐ ܘܲܡܚܲܬܸܡ ܐ̄ܢܵܐ ܦܘܼܪܩܵܢ ܐ̄ܢܵܫܵܐ: </l>

                <pb ed="http://syriaca.org/manuscript/2289" n="f.166r"/>
                <l n="136">ܕܡܵܘܬܵܐ ܗ̄ܘ̣ ܣܵܗܕܵܐ ܕܡܫܪܪ ܠܵܗ̇ ܠܲܕܝܵܬܸܩܹܐ.</l>
                <l n="137">:ܥܲܠ ܪܸܫ ܩܲܝܣܵܐ ܟܵܬܸܒܢܵܐ ܠܵܗ̇ ܒܲܕܡܵܐ ܕܩܢܘܿܡܝ</l>
                <l n="138">ܘܡܬܠܚ ܐ̄ܢܐ ܫܛܵܪ ܚܒ̈ܐ ܕܚܒܼܘ ܠܲܚܛܝܼܬܼܵܐ.</l>
                <l n="139">:ܢܚܸܬ ܡܚܐ ܟܠ ܘܼܥ̣ܡܕ ܒܫܝܘܿܠ ܝܡܐ ܡܝܬܐ</l>
                <l n="140">ܘܠܩܢܝܼ ܐܸܢܘܿܢ ܚܝܠ ܚܘܬܐ ܠܡ̈ܝܐ ܡܝ̈ܬܐ.</l>
                <l n="141">:ܒܡܫܒܼܐ ܒܚܲܝܐ ܐܲܙܝܼܥ ܐܸܢܘܿܢ ܠܲܕܠܵܐ ܪܸ̈ܓܼܫܹܐ</l>
                <l n="142">ܘܫܪܝ ܪ̈ܕܝܢ ܐܠܦܵܐ ܕܡܝ̈ܐܬܐ ܠܘܥܕܵܐ ܕܚܲܝܹ̈ܐ.</l>
                <l n="143">:ܒܙܘܥ̈ܐ ܕܫܬܩܵܐ ܩܥ̣ܐ ܓܲܢ̄ܒܪܵܐ ܒܡܵܘܬܵܐ ܝܲܥܢܵܐ</l>
                <l n="144">ܘܐܚܕܹܗ ܓܘܼܢܚܵܐ ܒܛܒܵܐ ܚܲܕܬܵܐ ܕܦܘܼܢܵܝ ܡܝܼ̈ܬܹܐ.</l>
                <l n="145">:ܗܒܼܠܝ ܫܩܝܼܬܵܐ ܕܒܢܝ̈ ܐܕܵܡ ܕܝܲܗ̣̄ܒܠܟ ܒܝܼܫܵܐ</l>
                <l n="146">ܟܕܼܘ ܫܥܒܕܬ ܠܒܲܢܲܝ̈ ܚܸܐܕܹ̈ܐ ܒܢܝܼܪܵܟ ܩܲܫܝܵܐ.</l>
                <l n="147">:ܙܵܥ ܘܐܬܒܠܗܝ ܡܵܘܬܵܐ ܛܪܘܿܢܵܐ ܒܩܵܠ ܦܸܬܓܼܵܡܵܘ̈ܗܝ</l>
                <l n="148">ܘܐܦܸܩ ܠܘܿܓܕܹܗ ܫܒܝܼܬܼܵܐ ܕܐ̄ܢܵܫܐ ܟܕܠܵܐ ܨ̇ܒܐ.</l>
                <l n="149">:ܢܦ̣ܩܘ ܐܲܣܝܼܪܹ̈ܐ ܡ̣ܢ ܓܵܘܓܘܼܒܵܐ ܕܠܵܐ ܚܝܘܬܵܐ</l>
                <l n="150">ܘܐܟܪܸܙܘ ܣܲܒܼܪܵܐ ܕܚ̇ܝܬ ܡܝ̈ܬܐ ܠܲܕܠܵܐ ܣܲܒܼܪܵܐ.</l>
                <l n="151">:ܣܒܪܬܐ ܚܲܕܬܵܐ ܐܲܝܬܝܼܘ ܡܝ̈ܬܐ ܠܚ̈ܝܐ ܡܝ̈ܬܐ</l>
                <l n="152">ܘܛܠ̣ܡܘ ܚ̈ܝܐ ܠܩܵܠܵܐ ܚܲܕܬܵܐ ܕܡܲܠܸܠܘ ܡܝܼܬܹ̈ܐ.</l>
                <l n="153">:ܗܘ̤ܵܘ ܐܝܼܙܓܲܕܹ̈ܐ ܒܩܝܼܪܹ̈ܐ ܕܚܘ ܠܡܝ̈ܬܐ ܚܲܝܹ̈ܐ</l>
                <l n="154">ܘܐܫܡܥ ܛܸܒܵܐ ܕܩܵܠ ܦܘܼܪܩܵܢܵܐ ܒܐܸܕܢܲܝ̈ ܟܠܢܵܫ.</l>
                <l n="155">:ܠܩܵܠ ܥܢܝܼܕ̈ܐ ܡܬܢܚܡܝܼܢ ܗ̄ܘ̣̇ܘ ܡܝ̈ܬܐ ܕܥܘ̣ܠܵܐ</l>
                <l n="156">ܟܲܕ ܚ̇ܙܝܢ ܗ̄ܘ̣ܵܘ ܚܘܼܕܵܬ ܦܓܪܵܐ ܘܦܡܵܝ ܢܲܦܫܵܐ.</l>
                <l n="157">:ܡܝ̈ܬܐ ܠܡܝܼ̈ܢܬ ܡܫܬܥܝܼܢ ܗ̄ܘ̣ܵܘ ܚܕܬ̇ܐ ܕܗܘ̤ܬ</l>
                <l n="158">ܕܐܝܟܢ ܚܣܢܹܗ ܡܘܵܬܐ ܠܡܘܬܵܐ ܘܢܚܡ ܡܝܼ̈ܬܹܐ.</l>
                <l n="159">:ܬܲܗܪܵܐ ܪܲܒܵܐ ܡܸܬܡܠܲܠ ܗ̄ܘ̣ܵܐ ܒܐܲܪܥܵܐ ܕܲܝܗܘܿܕ</l>
                <l n="160">ܟܕ ܦܓ̇ܥ ܗ̄ܘ̣ܵܐ ܡܝܼܬܵܐ ܒܝܼܚܐ ܕܝ̇ܕܥ ܗ̄ܘ̣ܵܐ ܠܹܗ.</l>
                <l n="161">:ܠܘ ܥܢܝܼܕܹ̈ܐ ܕܡܝܼܬܘ ܡ̣ܢ ܢܘܓܼܪܐ ܚܵܝܘ ܒܲܨܠܝܼܒܵܐ</l>
                <l n="162">ܕܟܼܠܢܵܫ ܠܐܲܚܘܼܗܝ ܘܠܒܢܲܝ̈ ܓܸܢܣܹܗ ܡܸܫܬܵܘܕܲܥܘܵܬܐ.</l>
                <l n="163">:ܠܵܐ ܓܹܝܪ ܢܲܝܲܚܡ ܡ̣ܢ ܩܕܡ̈ܝܐ ܕܪܲܚܝܼܩܝܼܢ ܗ̄ܘ̣ܵܘ</l>
                <l n="164">ܕܕܠܡܵܐ ܬܕܲܓܸܠ ܥܝܢܵܐ ܕܒܸܣܪܐ ܒܣܵܗܕܘܼܬ ܩܘܼܫܵܬܐ.</l>
                <l n="165">:ܡܸܢܹܗ ܕܕܪܐ ܕܩܝܡܝܢ ܗ̄ܘ̣ܵܘ ܒܚ̈ܝܐ ܕܬܢܢ</l>
                <l n="166">ܡܢܹܗ ܐܩܝܼܡ ܕܢܗܘܘܿܢ ܣܗܕ̈ܐ ܕܟܼܵܪܘܿܙܘܼܬܹܗ.</l>
                <l n="167">:ܐܘܿ ܓܢ̄ܒܪܐ ܕܢܚܸܬ ܠܫܝܘܿܠ ܒܐܹܘܪܚܵܐ ܕܟܼܠܢܵܫ</l>
                <l n="168">ܘܦܣܒܗ̇ ܠܐܘܪܚܐ ܕܡܪܕܝܼܬ ܐ̄ܢܫ̈ܐ ܕܠܒܹܝܬ ܡܝ̈ܬܐ.</l>
                <l n="169">:ܐܘ ܠܩܒܝܼܪܵܐ ܕܒܠܥܹܐ ܡܵܘܬܵܐ ܘܠܵܐ ܐܸܬܚܒܲܠ</l>
                <l n="170">ܐܘܿ ܦܓܪܢܐ ܕܠܵܐ ܐܬܪܦܝܼ ܪܝܟܼܵܒ ܦܓܼܪܹܗ.</l>
                <l n="171">:ܐܘ ܐܬܠܝܵܛܐ ܕܐܚܲܕ ܕܲܪܵܐ ܥܲܡ ܚܲܣܝܼܢܵܐ</l>
                <l n="172">ܘܐܣܒܪ ܕܢܦ̣ܠ ܘܗܦܟ ܣܲܚܦܹܗ ܘܐܩܝܼܡ ܓܸܬܣܹܗ.</l>
                <l n="173">:ܢܦ̣ܠ ܐܲܝܟ ܕܨܒܼܵܐ ܒܦܓܼܪܐ ܘܢܲܦܫܵܐ ܐܲܝܟ ܚܲܝܒܹ̈ܐ</l>
                <l n="174">ܘܩܡ ܘܐܬܢܚܡ ܘܐܩܝܼܡ ܦܲܓܼܪܵܐ ܘܚܲܪܪ ܢܲܦܫܵܐ.</l>
                <l n="175">:ܒܗܵܕܹܐ ܬܢܘܝ ܐܸܚܲܕ ܕܲܪܵܐ ܥܲܡ ܚܲܣܝܼܢܵܐ</l>
                <l n="176">ܕܒܙܟܘܼܬܹܗ ܢܚܲܪܪ ܓܸܢܣܹܗ ܡ̣ܢ ܥܲܒܼܓܘܼܬܼܵܐ.</l>
                <l n="177">:ܒܡܵܘܬܹܗ ܚܣܢܹܗ ܚ̇ܣܢ ܟܠܐ ܡܚܐ ܠܟܠܐ</l>
                <l n="178">ܒܗ̇ܘ ܡܵܐ ܕܣܒܪ ܕܚܵܝܒܼ ܐ̄ܢܵܫܵܐ ܒܗ ܐܸܫܬܦܠ.</l>
                <l n="179">ܒܡܵܘܬܵܐ ܟܬܲܒܼܘ ܠܹܗ ܫܛܪ ܥܲܒܼܕܘܼܬܵܐ ܐܵܕܼܵܡ ܘܲܒܢ̈ܘ: ؟؟؟</l>
                <l n="180">ܘܲܒܝܲܕ ܡܵܘܬܵܐ ܚܲܪܲܪ ܐܵܕܼܵܡ ܠܐܕܡ ܘܲܒܼܢܵܘ̈ܗܝ.</l>
                <l n="181">:ܡܝܼܬ ܡܝܘܬܵܐ ܐܵܕܼܵܡ ܕܲܬܪܹܝܢ ܡܸܛܠ ܐܵܕܼܵܡ</l>
                <l n="182">ܘܩܡ ܒܲܪ ܐܕܡ ܘܐܚܼܝ ܠܐܵܕܼܵܡ ܘܠܝܠܕ̈ܬܹܗ.</l>
                <l n="183">:ܡܝܬܼ ܦܓܼܪܢܐ ܕܡܪܟܸܒ ܗ̣ܵܘܐ ܒܥܪ̈ܩܝ ܪܘܼܚܵܐ</l>
                <l n="184">:ܘܩܡ ܘܐܬܢܚܲܡ ܒܚܹܝܠ ܐܘܼܡܵܢܵܐ ܕܣܲܬܪܗ ܘܲܒܢ̣ܵܝܗܝ</l>
                <l n="185">:ܒܢܘܼܚܵܡ ܦܓܼܪܹܗ ܚܕܝܼܘ ܐܪ̈ܥܢܐ ܘܫܡܝ̈ܢܹܐ</l>
                <l n="186">ܘܐܦܨܲܚ ܐܸܢܘܿܢ ܕܟܼܡܝܼܪܝܼܢ ܗ̣̄ܘܵܘ ܡܛܠ ܡܵܘܬܹܗ.</l>
                <l n="187">:ܚܕܝܼܘ ܪ̈ܘܚܢܹܐ ܕܲܙܟܼܵܐ ܒܡܵܘܬܹܗ ܠܡܵܘܬܼܵܐ ܝܲܥܢܵܐ</l>
                <l n="188">ܘܢܚܸܬܘ ܙܚܘ ܦܓܼܪܗ ܒܩܲܒܼܪܵܐ ܐܲܝܟ ܙܟܲܝܵܐ.</l>
                <l n="189">:ܗܝܟܠ ܡܲܠܟܵܐ ܥܒܼܝܼܕ ܗ̣̄ܘܵܐ ܦܓܼܪܹܗ ܠܫܡܝܢܹ̈ܐ</l>
                <l n="190">ܘܡܲܗܠܠܝܼܢ ܗ̣̄ܘܵܘ ܩܵܠ ܙܵܟܘܬܵܐ ܠܚ̇ܣܢ ܡܵܘܬܵܐ.</l>
                <l n="191">ܫܘܼܒܼܚܵܐ ܩܥ̣ܘ ܠܹܗ ܟܲܕ ܣܵܠܸܩ ܗ̄ܘ̣ܵܐ ܡ̣ܢ ܓܵܘ ܩܲܒܼܪܵܐ: </l>

                <pb ed="http://syriaca.org/manuscript/2289" n="f.166v"/>
                <l n="192">ܒܪܝܼܟ ܕܒܼܡܘܬܹܗ ܩܛܠܗ ܠܡܵܘܬܼܵܐ ܕܚܸܒܼܠ ܐ̄ܢܵܫܵܐ.</l>
                <l n="193">:ܟܡܝܼܪܝܼܢ ܗ̄ܘ̣ܵܘ ܛܵܒܼ ܥܲܠ [...]ܘܼܢܵܕܢܹܗ ܐܲܝܟ ܕܥܲܠ ܡܲܠܟܵܐ</l>
                <l n="194">ܘܐܠܒܸܫ ܐܢܘܿܢ ܓܘܢܐ ܦܲܐܝܵܐ ܒܝܘܿܡ ܢܘܼܚܵܡܹܗ.</l>
                <l n="195">:ܒܝܲܕ ܚܘܪ̈ܐ ܚܘܼܝ ܐܢܘܿܢ ܠܲܫܡܲܝܵܢܹܐ</l>
                <l n="196">ܕܢܲܠܸܦ ܐܸܢܘܿܢ ܥܲܠ ܚܘܼܕܵܬܵܐ ܕܗܵܘܹܐ ܒܐܝܼܕܵܘ̈ܗܝ.</l>
                <l n="197">:ܚܙܵܬܵܐ ܕܬܲܗܪܵܐ ܚܵܘܝܼ ܥܝܼܪܹ̈ܐ ܠܐܪ̈ܥܢܝܐ</l>
                <l n="198">ܠܒܼܘܫܵܐ ܦܐܝܵܐ ܕܠܒܼܫܝܼܢ ܦܓܼܪ̈ܐ ܒܝܘܿܡ ܢܘܼܚܵܡܵܐ.</l>
                <l n="199">:ܒܝܲܕ ܦܐܝܘܬܵܐ ܕܠܒܘܫܝ̈ܗܘܢ ܐܠܦ ܐܸܢܘܿܢ</l>
                <l n="200">ܕܒܐܬ̤ܐ ܕܫܲܝܢܵܐ ܙܪܲܥ ܒܐܕܢܲܝ̈ܗܘܿܢ ܩܵܠ ܦܘܼܪܩܵܢܵܐ.</l>
                <l n="201">:ܡ̇ܢ ܒܲܥܝܵܬ̇ܝܼܢ ܚܲܝܵܐ ܒܡܝܼ̈ܬܹܐ ܠܢܫ̈ܐ ܐܸܡ̣ܪܘ</l>
                <l n="202">ܬܚܸ̈ܝܢ ܕܩܡ ܘܐܸܬܢܲܚܲܡ ܘܚܲܣܢܹܗ ܠܡܵܘܬܵܐ.</l>
                <l n="203">:ܥܲܓܸܠܘ ܟܹܐܦܵܐ ܡ̣ܢ ܦܘܼܡ ܩܲܒܼܪܵܐ ܒܪܸܡܙܵܐ ܟܣܝܵܐ</l>
                <l n="204">ܘܦܬܚ̣ܘ ܬܲܪܥܵܐ ܩܕܵܡ ܥܝܢܝܗܹ̈ܝܢ ܘܥܵܠܹܝ̈ܢ ܘܲܚܙ̈ܝ.</l>
                <l n="205">:ܠܡ̇ܢ ܟܲܝ ܫܩܠܘܼܗ̇ ܥܝܼܪܹ̈ܐ ܠܟܹܐܦܵܐ ܕܛܒܼܝܵܥܐ ܗ̣̄ܘܵܬ</l>
                <l n="206">ܕܥܣܩܐ ܗ̣̄ܘܵܬ ܠܹܗ ܠܐܟܐ ܡܘܬܐ ܕܥܪܝܼܡ ܟܹܐܦܵܐ.</l>
                <l n="207">:ܗܵܐ ܢܘܼܚܡܵܐ ܕܥܣܸܩ ܣܲܓܝܼ ܒܪܸܡܙܵܐ ܣܲܥܪܹܗ</l>
                <l n="208">ܘܐܝܟܵܢ ܟܐܦܵܐ ܕܦܫܝܼܩܵܐ ܗ̣̄ܘܵܬ ܠܵܐ ܐܲܪܝܼܡܵܗ̇.</l>
                <l n="209">:ܦܓܼܪܹܗ ܦܠܸܛ ܡ̣ܢ ܦܘܼܡ ܡܵܘܬܵܐ ܐܪܝܵܐ ܪܗܝܼܒܼܵܐ</l>
                <l n="210">ܘܟܹܐܦܵܐ ܕܫܝܼܛܵܐ ܩܪܵܐ ܪ̈ܘܚܢܹܐ ܕܲܢܪܝܼܡܘܼܢܵܗ̇.</l>
                <l n="211">:ܠܵܐ ܥܣܩܵܐ ܗ̣̄ܘܵܬ ܠܗ̇ܘ ܦܘܼܩܕܢܵܐ ܕܢܲܚܸܡ ܦܲܓܼܪܹܗ</l>
                <l n="212">ܕܢܪܝܼܡ ܟܹܐܦܵܐ ܐܦܲܝ̈ ܬܲܪܥܵܐ ܘܐܲܣܸܢ ܢܸܦܘܿܩ.</l>
                <l n="213">:ܡܛܠ ܥܲܝܢܵܐ ܕܦܓܪ̈ܢܝܹܐ ܫܲܩܠܵܗ̇ ܠܟܹܐܦܵܐ</l>
                <l n="214">ܕܢܸܚܙܘܿܢ ܩܲܒܼܪܵܐ ܘܡܐܢܲܝ̈ ܦܓܼܪܐ ܘܢܩܢܘܿܢ ܣܲܒܼܪܵܐ.</l>
                <l n="215">:ܠܫܘܼܪܵܪ ܐ̄ܢܫܐ ܦܬܚܹܗ ܠܩܲܒܼܪܵܐ ܩܕܼܵܡ ܚܙ̈ܝܐ</l>
                <l n="216">ܕܠܵܐ ܢܸܬܦܠܓܘܿܢ ܥܲܠ ܢܘܼܚܵܡܹܗ ܕܕܲܠܡܵܐ ܠܵܐ ܩܵܡ.</l>
                <l n="217">:ܕܩܡ ܫܲܪܝܼܪܵܐ ܗ̄ܝ̣ ܘܗܵܕܹܐ ܕܢܝܼܚܵܐ ܛ̇ܒܼ ܡ̣ܢ ܫܸܡܫܵܐ</l>
                <l n="218">ܘܣܗ̇ܕ ܪܗܛܵܐ ܕܟܵܪܘܿܙܘܼܬܹܗ ܠܐܪ̈ܒܲܠܦܸܢܚܵܢ.</l>
                <l n="219">:ܘܟܲܕ ܛܵܒܼ ܓܠܝܵܐ ܩܝܵܡܬܹܗ ܠܟܼܠܵܐ ܒܝܲܕ ܣܘܼܥܪ̈ܵܢܹܐ</l>
                <l n="220">ܠܥܛܠܝ̈ ܠܸܒܵܐ ܘܣܡܚ̈ ܢܦܫܵܐ ܠܵܐ ܫܪܝܼܪܵܐ.</l>
                <l n="221">:ܕܩܡ ܘܐܬܢܚܲܡ ܗܵܐ ܬܲܚܘܼܝܵܬܐ ܕܪܲܒܘܼܬ ܚܲܝܠܹܗ</l>
                <l n="222">ܕܒܛܠ ܛܘܥܝܲܝ ܘܫ̣ܪܐ ܦܟܵܪܹ݁ܐ ܕܡܝܘܬܘܬܐ.</l>
                <l n="223">:ܩܡ ܠܬܠܬܵܐ ܘܠܵܐ ܬܐܕܓܠ ܫܘܼܘܕܵܝ ܡܸܠܵܘ̈ܗܝ</l>
                <l n="224">ܘܫܡܠܝܼ ܐ̄ܪܙܐ ܕܨܪ ܒܲܪ ܡܲܬܲܝ ܒܟܲܪܣܐ ܕܒܘܼܢܵܐ.</l>
                <l n="225">:ܬܠܵܬܵܐ ܝܵܘܡܝܼ̈ܢ ܗܘ̣ܐ ܒܲܬܗܘܿܡ̈ܐ ܢܒܝܼܵܐ ܒܐ̄ܪܙܵܐ</l>
                <l n="226">ܘܓܡ̇ܪ ܐ̄ܪܙܵܐ ܬܠܬܐ ܝܵܘܡܝܼ̈ܢ ܒܝܲܕ ܣܘܼܥܪ̈ܢܹܐ.</l>
                <l n="227">:ܒܝܘܢܢ ܐ̄ܪܙܐ ܕܡܝܼܬ ܟܲܕ ܠܵܐ ܡܝܼܬ ܘܦܫ̣ܐ ܠܝܲܚܹ̈ܐ</l>
                <l n="228">ܘܗܪܟܐ ܥܒܕܐ ܕܡܝܼܬ ܒܲܫܪܪܵܐ ܘܠܵܐ ܐܸܬܼܒܲܠ.</l>
                <l n="229">:ܣܠܸܡ ܒܲܪ ܡܲܬܲܝ ܡ̣ܢ ܓܵܘ ܝܲܡܵܐ ܐܲܝܟ ܡ̇ܐ ܕܢܚܸܬ</l>
                <l n="230">ܘܨܵܪܬܚܘܼܝܵܬܐ ܕܡܵܘܬܵܐ ܘܚܲܝܹ̈ܐ ܘܦܘܼܢܝܵ ܥܲܡܡܹ̈ܐ.</l>
                <l n="231">:ܒܗܵܕܹܐ ܬܢܘܝ ܫܲܕܪܹܗ ܪܸܡܙܵܠ ܒܬܲܪ ܥܲܡܡܹ̈ܐ</l>
                <l n="232">ܕܢܨܘܪ ܐ̄ܪܙܐ ܕܗܵܕܹܐ ܕܗܘ̤ܵܬ ܒܫܘܼܠܵܡ ܙܲܒܼܢܹ̈ܐ.</l>
                <l n="233">:ܐܵܦ ܪܹܫܝܼܬܵܐ ܕܚܠܦ ܟܠ ܡܝܬܼ ܡܛܠ ܟܠܐ</l>
                <l n="234">ܘܩܡ ܘܐܬܢܚܲܡ ܘܐܟܪܸܙ ܚܝ̈ܐ ܠܥܲܡܵܐ ܘܥܲܡܡܹ̈ܐ.</l>
                <l n="235">:ܢܦܲܩ ܡ̣ܢ ܒܲܒܼܪܵܐ ܘܲܫܒܲܩ ܢܲܚܬܵܘ̈ܗܝ ܐܲܝܟ ܣܗܕܘܵܬܼܵܐ</l>
                <l n="236">ܕܫܠܚܵܗ̇ ܡܸܟܹܝܠ ܠܡܝܘܬܘܼܬܼܵܐ ܘܲܠܒܸܫ ܫܘܼܒܼܚܵܐ.</l>
                <l n="237">:ܬܲܪܬܹܝܢ ܐܘܕܲܥ ܒܢܚ̈ܬܐ ܕܫܒ̣ܩ ܐܲܝܟ ܝܵܕܘܿܥܵܐ</l>
                <l n="238">ܕܠܗ ܠܵܐ ܚܵܫܚܝܼܢ ܘܗ̇ܘܝܢ ܣܵܗܕܹ̈ܐ ܠܘܵܬ ܛܵܠܘܡܹ̈ܐ.</l>
                <l n="239">:ܓܠܝܵܐ ܗ̣̄ܘܵܬ ܠܹܗ ܠܛܘܿܡܘܼܬܼܵܐ ܕܒܢܲܝ̈ ܝܲܥܩܘܿܒܼ</l>
                <l n="240">ܕܡܚܦܝܼܢ ܠܵܗ̇ ܒܡܹܐ ܟܲܠܩܪܨܵܐ ܠܣܝܡܲܬܼ ܢܲܚܬܵܘ̈ܗܝ.</l>
                <l n="241">:ܒܢܚ̈ܬܐ ܕܫܒܲܩ ܦܪܣܝܼ ܢܟܼܠܵܐ ܕܪ̈ܥܝܢܝܗܘܿܢ</l>
                <l n="242">ܕܐܝܟܵܢ ܐܲܪܦܝܼܘ ܢܚܬ̈ܐ ܒܩܲܒܼܪܵܐ ܐܓܢܒܲܝ̈ ܦܓܼܪܹܗ.</l>
                <l n="243">:ܒܡܘܼܪܵܐ ܘܥܠܘܝ ܚܢܝܼܛ ܗ̄ܘ̣ܐ ܦܓܼܪܗ ܘܣܝܼܡ ܒܙܗܝܼܪܘ</l>
                <l n="244">:ܘܠܫܩܘܠܵܘ̈ܗܝ ܒܢܚ̈ܬܐ ܦܫܝܼܩ ܗ̄ܘ̣ܵܐ ܕܲܢܫܫܘܼܢܵܝ̈</l>
                <l n="245">:ܐܸܢ ܕܹܝܢ ܓܲܢܒܘܼܗܝ ܐܲܝܟ ܥܪ̈ܘܩܐ ܠܒܝܼܫܝ̈ ܩܢܛܵܐ</l>
                <l n="246">ܐܝܟܵܢ ܦܲܪܩܸܘ ܘܟܪܟܼܘ ܢܚܬ̈ܐ ܒܲܒܼܗܝܼܠܘܼܬܵܐ.</l>
                <l n="247">ܚܣܡܵܐ ܥܟܝܪܐ ܣܡܝܼ ܐܢܘܢ ܠܐܟܠܝ̈ ܩܪܨܐ: </l>

                <pb ed="http://syriaca.org/manuscript/2289" n="f.167r"/>
                <l n="248">ܘܠܵܐ ܐܬܒܩܝܼܘ ܒܢܘܼܗܪܵܐ ܓܠܝܵܐ ܕܦܘܼܚܡ ܦܲܓܼܪܹܗ.</l>
                <l n="249">:ܒܢܚܬܐ ܕܟܸܣܦ̇ܐ ܨܒܼܘ ܕܢܟܣܘܢ ܠܪܵܪܘܿܙܘܼܬܹܗ</l>
                <l n="250">ܘܬܠܚܗ ܠܢܚ̇ܬܐ ܕܙܩܪ ܢܟܼܠܐ ܘܠܐ ܩܘܿܪ̈ܵܘܗܝ.</l>
                <l n="251">:ܒܟܣܦܵܐ ܙܒܢܘܼܗ̇ ܡ̣ܢ ܝܼܗܘܕܵܐ ܠܥܒܕܘܼܬ ܡܵܘܬܵܐ</l>
                <l n="252">ܘܡ̣ܢ ܕܐܬܢܚܡ ܛܠܡܘ ܢܘܚܡܹܗ ܒܘܣܦܐ ܢܟܼܝܵܠܐ.</l>
                <l n="253">:ܘܡܵܢܵܐ ܢܥܒܕ ܟܸܣܦܵܐ ܢܟܝܼܠܵܐ ܠܩܘܼܫܬܐ ܓܠܝܵܐ</l>
                <l n="254">ܟܕ ܡܬܡܠ݂ܲܐ ܐܲܝܟ ܟܵܪܘܿܙܵܐ ܒܦܘܼܡ ܫܲܬܝܼܩܹ̈ܐ.</l>
                <l n="255">:ܟܐܦ̈ܐ ܘܩܒܪ̈ܐ [...]ܐܦܝ̈ ܬܲܪܲܥܐ ܩܥ̣ܵܘ ܠܲܡܠܝܼ̈ܠܹܐ</l>
                <l n="256">ܕܩܘܡܘ ܛܒܝܼ̈ܥܐ ܘܩܒܸܠܘ ܣܒܼܪܐ ܕܚ̇ܝܬ ܡܝܼ̈ܬܹܐ.</l>
                <l n="257">:ܘܐܸܢ ܫܬܝܩ̈ܐ ܘܕܠܵܐ ܦܘܼܡܵܐ ܩܥ̣ܵܘ ܙܟܘܬܹܗ</l>
                <l n="258">ܒܛܝܼܠ ܡܕܹܝܢ ܢܟܼܠܹܗ ܕܟܸܣܦܵܐ ܘܠܵܐ ܡܢܗܝܡܢ.</l>
                <l n="259">:ܡܠܝܼ̈ܠܹܐ ܘܚܪ̈ܫܹܐ ܣܗ̈ܕܐ ܗܘ̣ܘ ܠܹܗ ܠܘܵܬ ܛܠܘܿܡܹ̈ܐ</l>
                <l n="260">ܘܐܪܡܝܼܘ ܐܝܕܵܐ ܒܕܝܬܩܹܐ ܕܡܘܬܹܗ ܘܚܲܝܵܘ̈ܗܝ.</l>
                <l n="261">:ܣܦܪܐ ܡܗܝܼܪܵܐ ܘܚܲܝܵܠܬ ܕܪܘܼܚܵܐ ܫܸܡ ܙܟܼܘܬܐ</l>
                <l n="262">ܝܗ̣ܒ ܬܚܘܼܝܼܬܵܐ ܒܐܦܝ̈ ܬܲܪܥܵܐ ܕܣܕܩܹܗ ܠܲܬܪܹܝܢ.</l>
                <l n="263">:ܘܚܵܘܝܼ ܕܫܒܸܩܹܗ ܠܗܝܟܠ ܕܒܼܚܵܐ ܕܚܘܣܵܝ ܥܡܐ</l>
                <l n="264">ܘܠܵܐ ܬܘܼܒܼ ܨ̇ܒܐ ܒܕܡܵܐ [...]ܢܓܠܹܐ ܠܬܪܥܘܼܬ ܐ̄ܢܵܫܵܐ.</l>
                <l n="265">:ܒܐܦܝ̈ ܬܪܥܵܐ ܓ̣ܠܐ ܠܘܼܚܵܡܹܗ ܕܥܲܠ ܡܪ̈ܚܹܐ</l>
                <l n="266">ܕܐܸܢ ܫܲܬܝܼܩܵܐ ܒܠ̣ܥ ܘܫܐܬܲܩ ܟܡܵܐ ܡܲܠܠܹ̈ܐ </l>
                <l n="267">:ܢܓܼܕܐ ܕܪܘܓܼܙܐ ܚܝܒܼܵܐ ܗ̣̄ܘ̈ܬ ܦܪܘܿܫܘܼܬܵܐ</l>
                <l n="268">ܘܐܪܝܼܡ ܫܒܼܛܐ ܘܡ̣ܚܐ ܠܢܝ̇ܬܐ ܚܠܵܦ ܪܸܥܝܵܢܵܐ.</l>
                <l n="269">:ܚܡܠܹܗ ܠܣܝܦܵܐ ܕܓܼܙܪ ܕܝܼܢܹܗ ܠܓܼܘ ܡ̣ܢ ܪ̈ܲܚܡܵܘܗܝ</l>
                <l n="270">ܘܐܪܝܼܡ ܐܝܕܗ ܕܢܚܬ ܫܒܛܹܗ ܘܟܼܠܝܗܝ ܚܘܼܒܹܗ.</l>
                <l n="271">:ܠܵܐ ܬܒ̇ܥ ܐ̄ܢܐ ܥܝܪܬܵܐ ܕܡܘܬܹܗ ܐܲܝܟ ܚܝܒܹ̈ܐ</l>
                <l n="272">ܕܠܵܐ ܦܐܝܵܐ ܗ̣̄ܘܵܬ ܠܡܚܐ ܐ̄ܢܫ̈ܐ ܕܢܵܘܒܸܕ ܐ̄ܢܫ̈ܐ.</l>
                <l n="273">:ܠܚ̈ܝܹܐ ܕܐ̄ܢܫ̈ܐ ܐܡ̣ܪ ܕܐܸܬܲܝܬ ܠܵܘ ܠܐܒܕܢܵܐ</l>
                <l n="274">ܘܫܪܪ ܐܢܹܝܢ ܠܒܢ̈ܬ ܩܵܠܵܘ̈ܗܝ ܒܝܲܕ ܣܘܼܥܵܪ̈ܵܢܵܘܗܝ.</l>
                <l n="275">:ܡܝܼܬ ܡܛܠ ܟܠ ܘܐܚܝܼ ܠܟܼܠܐ ܐܝܟ ܕܐܫܬܘܕܝܼ</l>
                <l n="276">ܘܫܡܠܝܼ ܘܓܼܡܪ ܣܥܘܿܪܘܼܬܼܵܐ ܕܚܠܦ ܟܠܐ.</l>
                <l n="277">:ܡܝܼܬ ܒܟܼܝܢܹܗ ܐܵܕܼܵܡ ܕܲܬܪܹܝܢ ܠܦܘܼܬ ܡܝܘ̈ܬܐ</l>
                <l n="278">ܘܙܩܦ ܥܲܡܹܗ ܡܝܘܬܘܬܐ ܘܐܲܚܝܵܗ̇ ܒܚܲܝܵܘ̈ܗܝ.</l>
                <l n="279">:ܝܗ̣ܒ ܒܢܝܢܵܐ ܕܗܝܟܠ ܦܓܼܪܬ ܕܣܲܬܪܘܼܗܝ ܒܝܼ̈ܫܹܐ</l>
                <l n="280">ܘܫܲܟܸܠܸܠ ܘܲܒܼܢܵܝܗܝ ܡܸܠܬܹܗ ܕܐܲܒܼܵܐ ܐܲܝܟ ܫܘܼܘܕܵܝܹܗ.</l>
                <l n="281">:ܢܚܬ ܒܟܝܢܵܐ ܡܘܠܸܕ ܚܫ̈ܐ ܘܥ̣ܡܕ ܒܫܝܘܿܠ</l>
                <l n="282">ܘܐܣܸܩ ܥܡܹܗ ܨܝܕܵܐ ܕܐ̄ܢܫ̈ܐ ܠܚܝ̈ܐ ܚܕ̈ܬܹܐ.</l>
                <l n="283">:ܬܪܥܹܗ ܠܒܘܼܪܐ ܕܒ̣ܢܐ ܡܵܘܬܵܐ ܒܐܦܲܝ̈ ܡܝܼ̈ܬܐ</l>
                <l n="284">ܘܕܪܲܫ ܐܘܼܪܚܵܐ ܠܡܵܝܘܿܬܘܼܬܼܵܐ ܠܘܵܬ ܚܲܝܘܼܬܵܐ.</l>
                <l n="285">:ܐܲܪܝܼܡ ܩܠܹܗ ܐܝܟ ܪܒ ܚܝܠܐ ܩܕܼܵܡ ܦܠܚ̈ܘܗܝ</l>
                <l n="286">ܕܩܘܼܡܘ ܘܐܬܠܒܲܒܼܘ ܕܐܢܵܐ ܙܟܝܬܹܗ ܠܡܘܵܬܐ ܘܒܝܼܫܵܐ.</l>
                <l n="287">:ܐܸܢܵܐ ܐܚܕܸܬ ܕܲܪܐ ܟܣܝܵܐ ܒܦܲܓܼܪܵܐ ܓܲܠܝܵܐ</l>
                <l n="288">ܘܲܠܚܣܝܼܢܵܐ ܙܟܹܝܬ ܒܐܵܓܼܘܿܢܵܐ ܘܒܙ̇ܬ ܥܘܼܬܪܹܗ.</l>
                <l n="289">:ܕܝܼܢܵܐ ܟܸܐܢܵܐ ܐܡ̇ܪܬ ܥܲܡܹܗ ܩܕܼܵܡ ܕܝ̇ܢܐ</l>
                <l n="290">ܘܟܸܢ ܚܝܒܬܗ ܕܥܘ̇ܠܐܝܼܬ ܫܒܹܐ ܠܹܗ ܓܸܢܣܲܢ.</l>
                <l n="291">:ܫܛܵܪܐ ܕܥܘܼܠܵܐ ܐܦܸܩ ܚܵܘܝܼ ܩܕܼܵܡ ܢܵܡܘܿܣܹ̈ܐ</l>
                <l n="292">ܕܠܵܐ ܡܚܬܡ ܗ̄ܘ̣ܵܐ ܒܐܪܡܝܼ ܐܝܼܕܼܵܐ ܕܣܗ̈ܕܐ ܒܚܝܼܪܹ̈ܐ.</l>
                <l n="293">:ܘܟܲܕ ܐܬܥܓܝܲܬ̤ ܕܲܓܵܠܘܼܬܼܵܐ ܕܟܣܝܵܐ ܒܡܸܠܵܘ̈ܗܝ</l>
                <l n="294">ܓ̣ܥܪ ܒܹܗ ܡܲܠܟܵܐ ܘܦ̣ܩܕ ܘܫܕܝܗܝ ܠܐܟܣܘܼܪܝܼܵܐ.</l>
                <l n="295">:ܡܸܟܹܝܠ ܕܙܟ̇ܝܬ ܘܚܒܼ ܚܲܣܝܼܢܵܐ ܣܢܹܐܗ ܕܓܸܢܣܲܢ</l>
                <l n="296">ܡܫܘܬ̤ܦܢܐ ܒܗ̇ ܒܪܒܘܼܬ ܙܟܘܼܬܝ ܐܵܦ ܠܟܢܘ̈ܬܝ.</l>
                <l n="297">:ܚܝܠܐ ܕܚ̈ܝܹܐ ܡܝܘܿܬ̈ܐ ܝܲܗ̣̄ܒ ܠܝܼ ܪܘܼܚܵܐ</l>
                <l n="298">ܒܹܗ ܡܙܝܢ ܐ̄ܢܵܐ ܠܚܵܫܘܿܫܘܼܬܼܵܐ ܠܘܼܩܒܲܠ ܚܲܫܹ̈ܐ.</l>
                <l n="299">:ܗܵܐ ܚܫܝܼܠ ܙܝܥܵܐ ܪܘܚܢܝܵܐ ܠܒܣܪ̈ܢܝܐ</l>
                <l n="300">ܠܒܫܘ ܡܝܘܬ̈ܐ ܘܐܩܪܸܒܘ ܘܲܙܟ̣ܵܘ ܪܘܼܚܵܢܵܐܝܼܬ.</l>
                <l n="301">:ܒܓܼܙܪ ܕܝܼܫܵܐ ܕܡܵܘܬܐ ܚܒܼܢܘܢ ܘܐܬܡܫܟܫܬܘܢ</l>
                <l n="302">ܬܵܘ ܣܒܼܘ ܡܓܲܢ ܫܛܪ ܚܘܒ̈ܝܟܘܢ ܘܲܩܢܵܘ ܚܲܝܹ̈ܐ.</l>
                <l n="303">ܒܡܵܘܬܵܐ ܕܲܩܢܘܿܡܝ ܕܫܬܹܗ ܠܡܵܘܵܢܬ ܕܚܒܠ ܐ̄ܢܫ̈ܐ: </l>

                <pb ed="http://syriaca.org/manuscript/2289" n="f.167v"/>
                <l n="304">ܘܒܝܲܕ ܙܟܼܘܬܝ ܚܵܒܼ ܘܐܬܦܪܣܝܼ ܪܫܵܐ ܕܐܵܐܲܪ.</l>
                <l n="305">:ܐܘ ܙܟܘܬܵܐ ܕܟܕ ܡܸܙܕܟܝܐ ܙܟܬ̤ ܠܛܪ̈ܘܢܐ</l>
                <l n="306">ܐܘ ܡܦܘܠܵܬܐ ܕܦܓܼܪܢܝܵܐ ܕܢܦ̣ܠ ܘܐܲܩܝܼܡ.</l>
                <l n="307">:ܢܦ̣ܠ ܡܝܘܬܵܐ ܗܝܟܠ ܒܣܪܐ ܕܒܹܢܐ ܒܪܘܼܚܵܐ</l>
                <l n="308">ܘܚܕܸܬ ܘܒܢ̣ܝܗܝ ܨܒܼܝܵܢ ܡܲܠܵܟܵܐ ܕܥܡ̇ܪ ܗ̄ܘ̣ܵܐ ܒܹܗ.</l>
                <l n="309">:ܡܢ̣ܘ ܕܢܦ̣ܠ ܬܚܬܝܼ ܡܵܘܬܵܐ ܪܚܡܝ ܡܘܬܼܵܐ</l>
                <l n="310">ܘܐܝܫܵܘ ܕܦܪܥ ܫܛܪ ܚܒ̈ܐ ܐܲܝܟ ܚܲܝܵܒܼܵܐ.</l>
                <l n="311">:ܕܡܲܢܘܼ ܡܵܘܬܼܵܐ ܕܡܝܼܬܼ ܒܲܟܼܝܵܢܵܐ ܘܩܡ ܒܫܪܪܐ</l>
                <l n="312">ܕܡ̇ܢ ܗ̣ܝ ܩܝܵܡܬܼܵܐ ܕܐܵܦ ܫܬܝܼ̈ܩܹܐ ܗܘ̤ܘ ܟܪ̈ܘܙܹܝܗ̇.</l>
                <l n="313">:ܓ̣ܠܘ ܠܲܡ ܢܝܼܫܵܐ ܕܪܸ̈ܥܝܢܲܝܟܘܿܢ ܕܢܚܫܐ ܠܩܘܼܒܼܠܹܗ</l>
                <l n="314">ܠܡ̇ܢ ܨܵܒܹ̇ܝܬܘܿܬ ܕܬܸܩܪܘܿܢ ܡܚܵܬܐ ܕܙܟܼܵܐ ܠܡܵܘܬܵܐ.</l>
                <l n="315">:ܠܐܝܢܵܐ ܟܝܢܵܐ ܠܚܲܡ ܚܲܫܵܐ ܐܵܦ ܙܟܘܬܵܐ</l>
                <l n="316">ܓܠ̣ܘ ܘܒܕܸܩܘ ܠܲܢ ܐܘܿ ܒܚܘܿܪܹ̈ܐ ܕܫܲܪܝܼܪ̈ܬܵܐ.</l>
                <l n="317">:ܘܐܸܢܗܘ̤ ܕܡܸܠܬܼܵܐ ܝܲܠܕܹܗ ܕܐܲܒܼܵܐ ܚܲܫ ܒܟܼܝܵܢܹܗ</l>
                <l n="318">ܡܕܝܢ ܟܝܢܲܢ ܠܵܐ ܚܲܫ ܥܲܡܹܗ ܒܡܵܘܬܵܐ ܕܝܵܬܹܗ.</l>
                <l n="319">:ܘܐܸܢܗܘ̤ ܕܠܵܐ ܡܝܼܬ ܘܐܦ ܐܬܢܲܚܲܡ ܟܝܵܢܲܢ ܫܝܼܛܵܐ</l>
                <l n="320">ܡܕܝܢ ܕܓܠ ܘܣܪܝܼܩ ܣܲܒܼܪܵܐ ܕܚ̇ܝܬ ܡܝܼܬܹ̈ܐ.</l>
                <l n="321">:ܐܢ ܠܟܝܼܢܵܬ ܠܵܐ ܚܵܫܘܿܫܵܐ ܒܠ݂ܲܥ ܗ̄ܘ̣ܵܐ ܡܵܘܬܐ</l>
                <l n="322">ܐܝܟܢ ܟܝ ܚܫ ܒܗ ܒܟܝܢܹܗ ܐܵܘ ܒܲܟܼܝܢܲܢ.</l>
                <l n="323">:ܐܸܢ ܒܟܝܢܹܗ ܛܥܡܹܗ ܠܚܲܫܵܐ ܗܕܐ ܕܪܘܫܥܵܐ ܗ̣̄ܝ</l>
                <l n="324">ܟܠܹܗ ܟܲܝ ܚܲܫ ܐܘ ܒܡܢܬܐ ܚܲܫ ܘܐܸܬܢܣܝܼ.</l>
                <l n="325">:ܘܗܵܐ ܠܲܝܬ ܡܕܡ ܕܠܵܘ ܚܫܘܿܫܵܐ ܗ̄ܘ̣ ܐܘ ܚܵܫܘܿܫܵܐ ܗ̄ܘ̣</l>
                <l n="326">ܕܡܸܢܹܗ ܚܐܸܫ ܘܡܸܢܹܗ ܡܩܵܘܹܐ ܕܠܵܐ ܫܘܼܠܡܵܬܐ.</l>
                <l n="327">:ܐܸܢ ܝܼܚܝܼܕܵܐ ܢܦ̣ܠ ܒܟܼܝܢܹܗ ܬܚ̈ܬܝ ܡܵܘܬܵܐ</l>
                <l n="328">ܡܕܹܝܢ ܦܣܩܗ̇ ܠܐ ܡܝܼܢܘܼܬܼܵܐ ܕܫܸܡ ܐܝܼܬܘܼܬܼܵܐ.</l>
                <l n="329">:ܘܐܢܗܘ̤ ܕܢܦ̣ܠ ܐܲܝܟ ܡܠܬܘܘܿܢ ܠܵܘ ܐܲܝܟ ܕܝܼܠܲܢ</l>
                <l n="330">ܡ̇ܢ ܐܲܩܝܼܡܹܗ ܡ̣ܢ ܡܦܘܠܬܹܗ ܘܝܲܗ̄ܒ̣ܠܗ ܚܲܝܹ̈ܐ.</l>
                <l n="331">:ܕܗܘ̤ ܠܩܢܘܡܹܗ ܢܩܲܝܡ ܢܦܝܠܵܬ ܗܕܐ ܥܲܣܩܵܐ ܗ̣̄ܝ</l>
                <l n="332">ܘܕܐܚܪܝܢ ܢܩܝܼܡܝܼܘܗܝ ܣܢܝܼܩܵܐ ܐܝܼܬܵܘܗܝ ܐܵܦ ܚܲܣܝܼܪܵܐ.</l>
                <l n="333">ܐܢܗܘ̤ ܕܪܘܼܚ̇ܐ ܘܚܲܝܠܹܗ ܕܐܲܒܼܵܐ ܬܪܨܡܲܦܘܼܠܠܹܗ.</l>
                <l n="334">ܗܵܐ ܐܬܚܙܝܲܬ̤ ܕܣܓܝܼ ܡܬܚܬܲܝ ܡ̣ܢ ܐܝܼܬܘܼܬܼܵܐ.</l>
                <l n="335">:ܘܐܢܗܘ̤ ܕܒܨܝܼܪ ܡ̣ܢ ܐܝܼܬܘܼܬܼܵܐ ܠܘܵ ܐ̄ܢܐ ܐܡ̇ܪܸܬ</l>
                <l n="336">ܠܡ̇ܢ ܢܨܝܢܲܢ ܥܲܡ ܐܪܝܼܘܿܣ ܐܲܝܟ ܢܘܟܼܪܵܝܵܐ.</l>
                <l n="337">:ܡܛܠܗܵܕܹܐ ܛܪܕܬܹܗ ܥܕܬܵܐ ܠܒܲܪ ܡ̣ܢ ܬܪ̈ܥܹܝܗܝ</l>
                <l n="338">ܕܡܙܥܲܪ ܠܲܒܼܪܐ ܘܡܬܚܬܐ ܠܹܗ ܡ̣ܢ ܝܵܠܘܕܹܝܗ.</l>
                <l n="339">:ܘܐܸܢ ܗܵܟܲܢܵܐ ܗ̄ܝ̣ ܗܵܕܹܐ ܕܥܘ̣ܠܐ ܗ̄ܘ̣ ܠܡܐܡܲܪ ܗܵܟ̣ܵܢ</l>
                <l n="340">ܓܕܘܼܠܘ ܠܹܗ ܟܠܝܼܠܵܐ ܠܡܬܪܓܡܢܐ ܕܫܲܦܝܼܪ ܬܲܪܓܸܡ.</l>
                <l n="341">:ܠܟܼܘܿܢ ܗ̄ܘ̣ ܐܸܡ̇ܪܬ ܕܣܥܘܿܪܘ ܗܵܕܹܐ ܚܢܲܢ ܠܵܐ ܡܨܝܵܐ</l>
                <l n="342">ܗܘܬܼܵܐ ܪܒܬܼܵܐ ܒܝܢܲܢ ܘܲܠܗܘܿܢ ܠܵܐ ܡܬܥܒܼܪܵܐ.</l>
                <l n="343">:ܠܵܐ ܫܠܡܝܼܢܲܢ ܠܗܝܼܢܲܢ ܠܗܪ̈ܛܝܼܩܹܐ ܢܚܬܐ ܣܕܝܼܩܵܐ</l>
                <l n="344">ܘܠܵܐ ܡܪܡܝܼܢܲܢ ܚܡܪܵܐ ܛܵܒܼܵܐ ܒܙܩ̈ܐ ܕܛܘܥܝܝ.</l>
                <l n="345">:ܠܐ ܝܗܒܝܢܲܢ ܩܘܼܕܫܵܐ ܕܟܿܝܵܐ ܕܗܝܡܢܘܼܬܲܢ</l>
                <l n="346">ܠܟܠܒܹ̈ܐ ܦܐܩ̈ܐ ܕܠܵܐ ܡܣܬܟܠܝܼܢ ܚܹܝܠ ܐܝܼܬܘܼܬܵܐ.</l>
                <l n="347">:ܠܡ̇ܢ ܡܪܝܢܲܬ ܡܪܓܢܝܬܐ ܕܬܵܘܕܝܼܬ ܢܦܫܲܢ</l>
                <l n="348">ܩܕܼܵܡ ܪ̈ܥܝܢܹܐ ܪ̈ܚܡܲܝ ܙܒܼܠܵܐ ܐܲܝܟ ܚܝܘܬ̈ܐ.</l>
                <l n="349">:ܠܵܐ ܪܕܝܢܲܢ ܒܐܘܼܪܚܵܐ ܕܬܵܘܫܵܐ ܥܲܡ ܛܥ̈ܝܐ</l>
                <l n="350">ܘܠܐ ܚܙܩܝܢܢ ܒܲܫܒܝܼܠ ܙܹܐܦܵܐ ܕܚܵܫܘܿܫܘܼܬܼܵܐ.</l>
                <l n="351">:ܠܵܐ ܡܬܚܬܝܢܲܢ ܠܪܡ ܡ̣ܢ ܟܠܐ ܠܘܵܬ ܡܘܿܟܵܟ̣ܵܐ</l>
                <l n="352">ܘܠܵܐ ܡܡܝܬܝܼܢܲܢ ܠܗ̇ܝ ܚܲܝܘܼܬܵܐ ܝܗܒܬ̤ ܚܲܝܹ̈ܐ.</l>
                <l n="353">:ܟܝܵܫܵܐ ܗ̄ܘ̣ ܕܢܦ̣ܠ ܒܫܝܘܿܠ ܗܵܘܬܼܵܐ ܬܚܬܝ ܡܘܵܬܼܵܐ</l>
                <l n="354">ܒܝܲܕ ܡܝܘܿܬܵܐ ܕܡܝܼܬ ܒܲܟܼܝܵܢܹܗ ܠܒܘܼܛܵܠ ܡܵܘܬܵܐ.</l>
                <l n="355">:ܠܨܦܐ ܓܒܝܠܐ ܡ̣ܢ ܕܚܝܼܚܐ [ܢ]ܢܩܫ ܗ̄ܘ̣ܵܐ ܡܘܬܵܐ</l>
                <l n="356">ܘܗ̣ܦܟ ܓܒܼܠܗ ܡܠܩܢ ܟܠܐ ܪܘܼܚܢܵܐܹܝܬ.</l>
                <l n="357">:ܗܘ̤ܝܘ ܕܥܡ̣ܪ ܝܘܡ̈ܐ ܬܠܵܬܐ ܥܲܡ ܥܢܝܼ̈ܕܹܐ</l>
                <l n="358">ܘܗܘ̤ ܐܬܢܚܲܡ ܒܲܬܠܝܼܵܬܵܝܵܐ ܘܢܚܸܡ ܓܸܢܣܲܢ.</l>
                <l n="359">ܚܣܡܵܐ ܥܘܼܝܪܐ ܣܡܝܼ ܐܸܢܘܿܢ ܠܐܟܼܠܲܝ̈ ܩܪܨܐ: </l>

                <pb ed="http://syriaca.org/manuscript/2289" n="f.168r"/>
                <l n="360">ܘܠܵܐ ܐܬܒܩܝܼܘ ܒܢܘܼܗܪܵܐ ܓܠܝܵܐ ܕܢܘܼܕܚܵܡ ܦܲܓܼܪܹܗ.</l>
                <l n="361">:ܒܢܚܬܐ ܕܟܣܦܵܐ ܨܒܘ ܕܢܘܣܘܢ ܠܟܪܘܙܘܬܹܗ</l>
                <l n="362">ܘܬܠܚܗ ܠܢܚ̇ܬܐ ܕܙܩܲܪ ܢܟܼܠܐ ܘܲܥܙܩܘܼܪ̈ܵܘܗܝ.</l>
                <l n="363">:ܒܟܸܣܦܵܐ ܙܒܢܘܼܗ̇ ܝܼܗܘܼܕܵܐ ܠܥܲܒܼܕܘܼܬ ܡܵܘܬܼܵܐ</l>
                <l n="364">ܘܡ̣ܢ ܕܐܬܢܚܡ ܛܠ̣ܡܘ ܢܘܚܡܹܗ ܒܟܸܣܦܵܐ ܢܟܝܼܠܵܐ.</l>
                <l n="365">:ܘܡܵܢܵܐ ܢܸܥܒܸܕ ܟܸܣܦܵܐ ܢܘܼܝܼܠܵܐ ܠܩܘܼܫܬܼܵܐ ܓܠܵܝܐ</l>
                <l n="366">ܟܲܕ ܡܬܡܥܲܠ ܐܲܝܟ ܟܵܪܘܿܙܵܐ ܐܒܦܘܼܡ ܫܲܬܼܝܼܩܹ̈ܐ.</l>
                <l n="367">:ܟܸܐܦܹ̈ܐ ܘܩܲܒܼܪܹ̈ܐ ܘܐܦܲܝ̈ ܬܪ̈ܥܐ ܩܥ̣ܵܘ ܠܲܡܠܝܼ̈ܠܹܐ</l>
                <l n="368">ܕܩܘܡܘ ܛܒܝܼ̈ܥܹܐ ܘܩܲܒܸܠܘ ܣܒܪܼܐ ܕܚܝ̇ܬ ܡܝ̈ܬܐ.</l>
                <l n="369">:ܘܐܼܢ ܫܬܝܼܩܹ̈ܐ ܘܲܕܠܵܐ ܦܘܼܡܵܐ ܩܥ̣ܘ ܙܟܘܬܹܗ</l>
                <l n="370">ܒܲܛܝܼܠ ܡܵܕܹܝܬ ܢܸܟܼܠܗ ܕܟܸܣܦܵܐ ܘܠܵܐ ܡܸܬܼܗܲܝܡܢ.</l>
                <l n="371">:ܡܠܝܼ̈ܠܹܐ ܡܝܪ̈ܫܹܐ ܣܗ̈ܕܐ ܗܘ̣ܘ ܠܹܗ ܠܘܵܬ ܛܠܘܿܡܹ̈ܐ</l>
                <l n="372">ܘܐܪܡܝܼܘ ܐܝܼܕܼܵܐ ܒܲܕܝܬܩܹܐ ܕܡܵܘܬܹܗ ܘܚܲܝܵܘ̈ܗܝ.</l>
                <l n="373">:ܣܦܪܐ ܡܗܝܼܪܵܐ ܘܚܲܝܵܠܵܐ ܕܪܘܼܚܵܐ ܕܫܸܡ ܙܟ̣ܘܬܵܐ</l>
                <l n="374">ܝܗ̣ܒ ܬܚܘܝܼܬܵܐ ܒܐܦܲܝ̈ ܬܲܪܥܵܐ ܕܣܲܕܩܹܗ ܠܲܬܪܹܝܢ.</l>
                <l n="375">:ܘܚܘܝܼ ܕܫܒܩܹܗ ܠܗܲܝܟܠ ܕܒܼܚܵܐ ܕܚܘܼܣܵܝ ܥܲܡܵܐ</l>
                <l n="376">ܘܠܵܐ ܬܘܼܒܼ ܨܵܒܹܐ ܒܲܕܡܵܐ ܓܢܥܓܼܐ ܠܬܲܪܥܘܼܬ̤ ܐ̄ܢܵܫ̈ܐ.</l>
                <l n="377">:ܒܐܦܝ̈ ܬܪܥܵܐ ܓ̣ܠܐ ܠܘܼܚܵܡܹܗ ܕܥܲܠ ܡܘ̈ܚܹܐ</l>
                <l n="378">ܕܐܸܢ ܫܲܬܝܼܩܵܐ ܒܠܸܠ ܘܐܫܬܬܲܩ ܟܡܵܐ ܡܲܠܠܹܐ.</l>
                <l n="379">:ܢܓܼܪܵܐ ܕܪܘܓܼܙܐ ܚܲܝܵܒܵܐ ܗ̄ܘ̣ܵܬ ܦܪܘܿܫܘܼܬܵܐ</l>
                <l n="380">ܘܐܪܝܼܡ ܫܲܒܼܛܵܐ ܘܲܡܚܵܐ ܠܢܚ̇ܬܵܐ ܚܠܦ ܪܸܥܝܵܢܵܐ.</l>
                <l n="381">:ܚܲܡܠܹܗ ܠܣܲܝܦܵܐ ܕܓܙܪܕܝܼܢܹܗ ܠܓܘ ܡ̣ܢ ܪ̈ܚܡܘܗܝ</l>
                <l n="382">ܘܐܪܝܼܡ ܐܝܼܕܹܗ ܕܢܚܬ ܫܲܒܛܹܗ ܘܟܼܠܝܗܝ ܚܘܼܒܹܗ.</l>
                <l n="383">:ܠܵܐ ܬܒ̇ܥ ܐ̄ܢܐ ܥܝܵܪܬܵܐ ܕܡܘܬܹܗ ܐܲܝܟ ܚܲܝܒܹ̈ܐ</l>
                <l n="384">ܕܠܵܐ ܠܐ[...] ܗ̄ܘ̣ܵܬ ܠܢܫܲܚܹܐ ܐ̄ܢܫ̈ܐ ܕܢܵܘܒܸܕ ܐ̄ܢܵܫ̈ܐ.</l>
                <l n="385">:ܠܚܝܹ̈ܐ ܕܐ̄ܢܫ̈ܐ ܐܡ̣ܪ ܕܐܸܬܲܝܬ ܘܠܵܘ ܠܐܲܒܼܕܵܢܵܐ</l>
                <l n="386">ܘܫܪܵܪ ܐܢܝܢ ܠܒܢ̈ܬ ܩܵܠܵܘ̈ܗܝ ܒܝܲܕ ܣܘܼܥܪ̈ܵܘܗܝ.</l>
                <l n="387">:ܡܝܼܬ ܡܸܛܠ ܟܠ ܘܐܲܚܝܼ ܠܟܼܠܵܐ ܐܲܝܟ ܕܐܸܫܬܵܘܙܝܼ</l>
                <l n="388">ܘܫܲܡܠܝܼ ܘܓܼܡܪ ܣܥܘܿܪܘܼܵܬܐ ܕܚܝܠ ܟܠܐ.</l>
                <l n="389">:ܡܝܼܬܼ ܒܟܝܢܹܗ ܐܕܡ ܕܲܬܼܪܹܝܢ ܠܦܘܼܬ ܡܘܝܬܹ̈ܐ</l>
                <l n="390">ܘܙܩ̣ܦ ܥܲܡܹܗ ܡܵܝܘܼܬܘܼܬܼܵܐ ܘܐܲܚܝܵܗ̇ ܒܚܲܝܵܘ̈ܗܝ.</l>
                <l n="391">:ܝܗ̣ܒ ܒܢܝܢܵܐ ܕܗܝܘܠ ܦܓܼܪܵܬ ܕܣܬܪܘܼܗܝ ܒܝܼ̈ܫܹܐ</l>
                <l n="392">ܘܫܟܼܠܠ ܘܲܒܢ̣ܵܝܗܝ ܡܠܬܹܗ ܕܐܲܒܼܵܐ ܐܲܝܟ ܫܘܼܘܕܵܝܹܗ.</l>
                <l n="393">:ܢܚܸܬ ܒܟܝܢܐ ܡܘܠܕ ܚܫ̈ܐ ܘܥܡܕ ܒܫܝܘܿܠ</l>
                <l n="394">ܘܐܣܸܩ ܥܲܡܹܗ ܨܝܕܵܐ ܕܐܢܫ̈ܐ ܠܚܲܝܹ̈ܐ ܚܲܕܬܹ̈ܐ.</l>
                <l n="395">:ܬܪܥܹܗ ܠܫܘܼܪܵܐ ܡܘܬܐ ܒܐܦܲܝ̈ ܡܝܼ̈ܬܐ</l>
                <l n="396">ܘܲܕܪܲܫ ܐܘܼܪܚܵܐ ܠܡܵܝܘܿܬܘܼܬܵܐ ܠܘܵܬ ܚܲܝܘܼܬܼܵܐ.</l>
                <l n="397">ܐܲܪܝܼܡ ܩܠܹܗ ܐܲܝܟ ܪܒ ܢܚܠܐ ܩܕܡ ܦܠܚܘ̈ܗܝ.</l>
                <l n="398">ܕܩܘܡܘ ܘܐܸܬܼܠܲܒܲܒܼܘ ܕܐܢܐ ܙܟܝܬܗ ܠܡܵܘܬܼܵܐ ܘܒܼܝܼܫܵܐ</l>
                <l n="399">:ܐܢܵܐ ܐܚ̇ܕܬ ܕܲܪܐ ܟܲܣܝܵܐ ܒܦܓܼܪܐ ܓܲܠܝܵܐ</l>
                <l n="400">ܘܲܠܚܲܣܝܼܢܵܐ ܙܟܹܝܬ ܒܐܵܓܼܘܿܢܵܐ ܘܒܸܪܙܸܬ ܥܘܼܬܼܪܹܗ.</l>
                <l n="401">:ܕܝܼܢܵܐ ܟܹܐܢܵܐ ܐܸܡ̇ܪܸܬ ܥܲܡܹܗ ܩܕܼܵܡ ܕܝ̇ܢܐ</l>
                <l n="402">ܘܟܸܢ ܚܝܒܬܿܗ ܕܥܘ̇ܠܐܝܬ ܫܒܹܐ ܠܹܗ ܓܸܢܣܲܢ.</l>
                <l n="403">:ܫܛܪܐ ܕܥܘ̣ܠܐ ܐܦܸܩ ܚܵܘܝܼ ܩܕܼܵܡ ܢܸܡܘ̈ܣܹܐ</l>
                <l n="404">ܕܠܵܐ ܡܚܲܬܼܡ ܗ̄ܘ̣ܵܐ ܒܐܪܡܝܼ ܐܝܼܕܵܐ ܕܣܗ̈ܕܐ ܒܚܕ̈ܐ.</l>
                <l n="405">:ܗܘܝ̤ܘ ܕܢܚܸܬܼ ܠܬܲܚܬܝ̈ܬܐ ܕܐܪ̈ܥܢܝܹܐ</l>
                <l n="406">ܘܗܘܝ̤ܘ ܕܲܣܠܸܩ ܠܥܸܠ ܡ̣ܢ ܟܠܐ ܕܢܪܝܼܡ ܟܠܐ.</l>
                <l n="407">:ܒܪܘܟܵܒܼ ܦܓܼܪܹܗ ܩܒܲܥܘ ܡܲܪ̈ܚܐ ܨܨ̈ܐ ܘܪܘܼܡܚܵܐ</l>
                <l n="408">ܘܒܚܘܕܬܹܗ ܥܛ̣ܝܗܝ ܠܫܛܪܐ ܕܚܫܲܝ̈ ܦܲܓܼܪܵܐ.</l>
                <l n="409">:ܢܚܸܬ ܥܲܠ ܐܲܪܝܵܐ ܠܡܪܒܘܥܝܼܬܹܗ ܒܙܲܝܢܵܐ ܕܪܘܼܚܵܐ</l>
                <l n="410">ܘܐܥܕܝܼ ܓܙܪܐ ܕܓܢܣܹܗ ܕܐܕܡ ܕܲܡܒܲܣܒܸܣܘܵܐ.</l>
                <l n="411">ܩܵܥ̣ܵܐ ܒܵܗ̇ ܒܫܝܘܿܠ ܐܲܝܟ ܚܲܣܝܼܢܵܐ ܘܙܵܥ ܫܬܐܣܹܝ̈ܗ̇.</l>
                <l n="412">ܘܬܒܲܪ ܬܲܪ̈ܥܹܝܗ̇ ܘܦܣܩ ܡܘܼܟܼܠܝ̈ܗ̇ ܘܲܒܙܵܗ̇ ܡܲܦ̣ܩ.</l>
                <l n="413">:ܐܲܪܝܼܡܘ ܬܲܪ̈ܥܹܐ ܐܦܲܝ̈ ܬܲܪ̈ܥܹܐ ܟܲܕ ܢܦ̇ܩ ܗ̄ܘ̣ܵܐ</l>
                <l n="414">ܘܡܗܠܠܝܼܢ ܗ̄ܘ̣ܵܘ ܪ̈ܘܚܢܝܹܐ ܠܚܹܝܠ ܙܵܟܘܬܹܗ. [ܐܢܐ ܚܡܫܐ ܓ̱ܪ̈ܙܐ ܕܘܼܙܝܼܢ̈ܐ.]</l>
                <l n="415">ܫܡܝܵܐ ܘܐܪܥܵܐ ܦܘܡ̈ܐ ܗܘ̤ܘ ܠܹܗ ܚܠܵܦ ܛܵܠܘܡܹ̈ܐ: </l>

                <pb ed="http://syriaca.org/manuscript/2289" n="f.168v"/>
                <l n="416">ܕܛܠ̣ܡܘ ܚ̈ܝܐ ܩܥ̣ܵܘ ܥܲܢܝܼ̈ܕܹܐ ܘܚܬܡܘ ܚܪ̈ܫܹܐ.</l>
                <l n="417">:ܟܸܢܫܲܝ̈ ܪܘܡܵܐ ܒܚܸܬܘ ܠܐܝܩܪܹܗ ܕܐܲܪܥܵܢܵܝܵܐ</l>
                <l n="418">ܘܙܲܚܲܝܘ ܡܘܬܹܗ ܘܐܲܟܕܲܙܘ ܚܲܝܵܘ̈ܗܝ ܠܲܟܢܘ̈ܬܹܗ.</l>
                <l n="419">:ܣܒܼܪܐ ܕܚ̈ܝܐ ܐܝܬܝܼܘ ܥܝܼܪܹ̈ܐ ܠܒܹܝܬܼ ܡܝܘ̈ܬܐ</l>
                <l n="420">ܩܘܡܘ ܘܐܬܠܒܲܒܼܘ ܥܦܪ̈ܢܝܹܐ ܒܒܘܼܛܵܠ ܡܵܘܬܵܐ.</l>
                <l n="421">:ܩܥ̣ܵܘ ܘܐܡ̣ܪܘ ܠܹܗ ܠܡܚܒܠܢܵܐ ܕܗܕܡܲܝ̈ܟܘܿܢ</l>
                <l n="422">ܕܐܝܵܟܘ ܥܘܼܩܣܵܟ ܚܸܘܝܵܐ ܕܩܲܛܠܲܢ ܒܐܘܼܟܼܠܹܗ ܕܦܵܐ[...]ܐ.</l>
                <l n="423">:ܬܢܘ ܘܐܗܸܠܘ ܒܹܗ ܟܕܓ̇ܚܟܝܢ ܐ̄ܢܬܘܿܢ ܥܲܠ ܨܢ̈ܬܹܗ</l>
                <l n="424">ܕܡܵܢܵܐ ܥܒ̇ܕ ܕܦܣܩܘܼܗܝ ܚ̈ܝܐ ܠܐܝܼܠܢ ܡܵܟܵܬܐ</l>
                <l n="425">:ܒܝܲܕ ܦܸܠܐܬܵܐ ܡܠܸܠܘ ܫܡܹܗ ܒܕܡܘܼܬ ܫܸܡܫܘܿܢ</l>
                <l n="426">ܕܦܓܼܪܐ ܕܒܠܥ̣ܬ ܗ̄ܘ̣ܵܐ ܠܹܗ ܢܒ̣ܥܐ ܡܵܘܠܹܕܼ ܚܲܝܹ̈ܐ.</l>
                <l n="427">:ܡ̣ܢ ܓܵܘ ܐܘܼܟܼܠܵܐ ܢܦ݂ܲܩ ܠܲܢ ܐܘܼܟܼܠܵܐ ܪܘܚܵܢܝܵܐ</l>
                <l n="428">ܘܡ̣ܢ ܕܚܝܼܝܲܢ ܡܵܘܠܸܕ ܚܲܫܹ̈ܐ ܪܕܬ̤ ܚܠܝܘܼܬܼܵܐ.</l>
                <l n="429">:ܢܚܕܘܢ ܥܡܲܢ ܫܡܲܝܵܐ ܘܐܪܫܵܐ ܡܠܝ̈ܠܐ ܘܚܲܪ̈ܫܹܐ</l>
                <l n="430">ܕܕܒܚܵܐ ܕܡ̣ܢܲܢ ܪܥܝܼ ܠܡܪܐ ܥܲܡ ܒܪ̈ܝܬܹܗ.</l>
                <l n="431">:ܚܕ ܪܫܝܬܵܐ ܩܪܸܒܼ ܓܢܣܢ ܠܐ ܠܗܘܼܬܵܐ</l>
                <l n="432">ܘܝܗ̣ܒ ܠܲܡ ܒܐܝܼܕܹܗ ܐܬ̤ܐ ܕܫܲܝܢܵܐ ܘܚܘܼܕܬ ܟܠܐ.</l>
                <l n="433">:ܥܡܲܢ ܢܘܕܘܢ ܐܪ̈ܥܢܝܹܐ ܘܫܡܝܫܹ̈ܐ</l>
                <l n="434">ܒܪܝܟ ܕܒܦܓܼܪܢ ܚܵܘܝܼ ܚܘܼܒܹܗ ܠܘܵܬ ܬܘܼܩܵܢܵܘ̈ܗܝ܀</l>
                <l>ܫܠܸܡ܀</l>

            </div>

        </body>
    </text>
</TEI>
