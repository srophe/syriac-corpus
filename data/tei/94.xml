<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8596">On the Blessing of
                    Noah (Memra 67) - <foreign xml:lang="syr">ܥܲܠ ܒܘܼܪ̈ܟܬܵܐ ܕܝܲܗ̣ܒ ܢܘܿܚ
                        ܠܲܒܢܵܘ̈ܗܝ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/94</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-19" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܥܲܠ ܒܘܼܪ̈ܟܬܵܐ ܕܝܲܗ̣ܒ ܢܘܿܚ ܠܲܒܢܵܘ̈ܗܝ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.253r"/>

                <l>ܐ̄ܚܪܹܢܵܐ ܕܝܼܠܹܗ ܟܲܕ ܕܝܼܠܹܗ܀</l>
                <l>ܡܸܐܡܪܵܐ ܕܚܲܟܟܫܝܼܢ ܘܚܲܕ܀</l>
                <l>ܥܲܠ ܒܘܼܪ̈ܟܬܵܐ ܕܝܲܗ̣ܒ ܢܘܿܚ ܠܲܒܢܵܘ̈ܗܝ܀</l>
            </div>
            <div type="text" xml:lang="syr">
                <l n="1">:ܐ̄ܪܙ ܛܒ̈ܬܐ ܕܠܘܵܬܼ ܐ̄ܢܫܵܐ ܚܙ̇ܝܬ ܒܟܬܒܹ̈ܐ</l>
                <l n="2">ܕܡܒܕܸܩ ܠܹܗ ܢܒܼܝ̈ܬܐ ܒܪܘܼܚܵܐ ܐ̄ܪܙܢܐܝܼܬ.</l>
                <l n="3">:ܪܘܼܚ ܓܸܠܝܵܢܐ ܓܠ̣ܐ ܠܒܲܪ ܥܡܪܡ ܪܘܚܢܐܝܼܬ</l>
                <l n="4">ܕܢܓܠܹܐ ܠܐ̄ܢܫܐ ܐܪܙܐ ܕܟܼܣܹܐ ܒܗܲܕܵܡܲܝ̈ܗܘܿܢ.</l>
                <l n="5">:ܒܗܕܡܲܝ̈ܗܘܿܢ ܟܣܹܐ ܗ̄ܘ̣ܵܐ ܐ̄ܪܵܙܵܐ ܕܚܘܪܪ̈ܝܗܘܿܢ</l>
                <l n="6">ܘܥܲܡ ܝܘܼܒܵܠܗܘܿܢ ܡܬܝܒܲܠ ܗ̄ܘ̣ܵܐ ܡ̣ܢ ܚܲܕ ܠܐܚܪܝܢ.</l>
                <l n="7">:ܒܗܘܿܢ ܣܝܼܡܵܐ ܗ̄ܘ̣ܵܬ ܣܝܡܲܬܼ ܚ̈ܝܹܐ ܕܣܘܼܢܩܵܢܲܝ̈ܗܘܿܢ</l>
                <l n="8">ܘܲܒܼܚܘܼܬܼܗܘܿܢ ܡܬܝܛܪܝܼܢ ܗ̄ܘ̣ܵܘ ܚܲܝܹ̈ܐ ܕܒܼܗܘܿܢ.</l>
                <l n="9">:ܚܝܘܼܬ ܚܲܝܹ̈ܐ ܚܛܠ ܒܪܘܿܝܵܐ ܒܡܕܪܹܗ ܕܐܕܼܵܡ</l>
                <l n="10">ܕܡܵܐ ܕܡܸܬܚܒܲܠ ܢܚܐ ܒܚܝܵܘ̈ܗܝ ܡܝܘܿܬܘܼܬܹܗ.</l>
                <l n="11">:ܥܡܹܗ ܕܡܕܪܹܗ ܪܕܲܬ̤ ܚܲܝܘܼܬܵܐ ܕܡ̣ܢ ܗܲܕܵܡܵܘ̈ܗܝ</l>
                <l n="12">ܥܕܡܵܐ ܕܗܘ̤ܬ ܢܒܼܥܵܐ ܕܚܲܝܹ̈ܐ ܠܐ ܡܝܘܬܹ̈ܐ.</l>
                <l n="13">:ܐ̄ܪܙܵܢܵܐܝܼܬ ܪܕܬ̤ ܟܣܝܐܝܼܬ ܩܕܼܵܡ ܚܙ̈ܝܹܐ</l>
                <l n="14">ܘܟܲܕ ܚܵܙܹܝܢ ܗ̄ܘ̣ܵܘ ܘܠܵܐ ܚܵܙܹܝܢ ܗ̄ܘ̣ܵܘ ܚܹܝܠ ܚܲܝܘܼܬܵܗ̇܀</l>
                <l n="15">:ܒܗܘܪܐܝܼܬ ܚܘܼܝܬ̤ ܕܠܩܗ̇ ܒܐܕܼܵܡ ܘܲܒܼܫܹܝܬ</l>
                <l n="16">ܘܒܬܲܪ ܩܲܠܝܼܠ ܒܚܢܘܿܟ ܘܲܒܼܠܲܡܟ ܘܒܼܢܘܿܚ ܝܲܠܕܹܗ.</l>
                <l n="17">:ܒܢܘܿܚ ܐܬܒܕܩ ܚܹܝܠ ܚܝܬܼܐ ܕܒܟܼܝܵܢ ܐ̄ܢܵܫܵܐ</l>
                <l n="18">ܡܹܗ ܐܬܦܟܗܘܢ ܓܙܪ̈ܝ ܕܝܼܢܵܐ ܕܒܦܪܕܝܣܵܐ.</l>
                <l n="19">:ܠܡܟ ܐܬܢܒܼܝ ܕܒܢܘܿܚ ܢܐܚ ܥܠܡܵܐ ܫܚܝܼܩܵܐ</l>
                <l n="20">ܘܒܕܟܝܘܼܬܹܗ ܡܕܟܹܐ ܠܐܪܥܵܐ ܡ̣ܢ ܠܘ̈ܛܬܐ.</l>
                <l n="21">:ܒܝܲܕ ܣܘܥܪ̈ܢܹܐ ܫܠܡܲܬ̤ ܨܐܕܵܘܗܝ ܡܸܠܬܹܗ ܕܐܲܒܘܼܗܝ</l>
                <l n="22">ܕܐܢܚܝ ܠܐܪܥܵܐ ܒܝܲܕ ܒܘܼܪ̈ܟܵܬܼܵܐ ܕܒܪܟ ܠܲܒܼܢܵܘ̈ܗܝ.</l>
                <l n="23">:ܡܫܟܢ ܫܝܢܵܐ ܗܘ̣ܵܘ ܗܲܕܡܵܘ̈ܗܝ ܠܫܝܢܵܐ ܕܐ̄ܢܫܐ</l>
                <l n="24">ܡܛܪ ܚ̈ܝܹܐ ܕܒܝ̈ ܓܸܢܣܹܗ ܡ̣ܢ ܢܟܼܝܼܢܹ̈ܐ.</l>
                <l n="25">:ܒܠܡܹܐܝܢ ܦܲܓܼܪܹܗ ܢܚ ܝܘܒܼܠܵܐ ܕܣܝܡܲܬܼ ܚ̈ܝܹܐ</l>
                <l n="26">ܘܝܗܒܹܗ ܠܒܢܵܘ̈ܗܝ ܕܢܝܒܠܘܢܵܝܗܝ ܠܕܒܬܪܟܸܢ.</l>
                <l n="27">:ܚܟܝܡܐܝܼܬ ܢܲܛܪܹܗ ܠܓܙܵܐ ܕܒܹܝܬ ܐܲܒܗܵܘ̈ܗܝ</l>
                <l n="28">ܘܒܒܘܼܝܢܵܐ ܦܬܲܚ ܟܲܣܝܘܼܬܹܗ ܩܕܼܵܡ ܝܠܕ̈ܬܹܗ.</l>
                <l n="29">:ܪܘܼܚܵܐ ܚܟܡܹܗ ܠܡܛܲܪ ܥܘܼܬܪܹܗ ܒܲܙܗܝܼܪܘܼܬܼܵܐ</l>
                <l n="30">ܘܗܘ̤ ܬܘܼܒ ܐܠܦܹܗ ܕܲܢܩܝܼܡ ܠܲܒܢܵܘ̈ܗܝ ܥܲܠ ܡܲܪ̈ܗܛܵܘܗܝ.</l>
                <l n="31">:ܚܝܠܹܗ ܚܲܝܸܠ ܠܡܚܝܠܘܼܬܼܵܐ ܕܙܘܥܲܝ̈ ܢܦܫܹܗ</l>
                <l n="32">ܘܐܒܲܥ ܡܐܡܪܐ ܕܙܕܝܼܩܘܿܬܵܐ ܡ̣ܢ ܪܸܥܝܵܢܹܗ.</l>
                <l n="33">:ܐܝܟ ܣܝܠܘ̈ܟܹܐ ܗܘ̤ܵܘ ܗܕܡܵܘ̈ܗܝ ܠܪܕܝܐ ܕܪܘܼܚܵܐ</l>
                <l n="34">ܘܒܕܡܘܼܬ ܬܦ̈ܐ ܦܲܓܸܓܼ ܡ̈ܐܐ ܕܒܒܘܼܪ̈ܟܵܬܼܵܐ.</l>
                <l n="35">ܬܦ̈ܐ ܕܡ̈ܠܐ ܪܕܲܘ ܡ̣ܢ ܦܘܼܡܹܗ ܕܦܘܼܡܵܐ ܕܪܘܼܚܵܐ</l>
                <l n="36">ܘܚܠܦ ܐܪܥܐ ܗܘܬ̤ ܡܫܡܥܬܐ ܕܒܢܝ̈ ܟܪܣܹܐ.</l>
                <l n="37">:ܙܪܥܵܐ ܛܒܵܐ ܙܪܥ̣ ܙܲܕܝܼܩܵܐ ܒܚܲܩܠܵܐ ܕܒܼܢܵܘܗ̈ܝ</l>
                <l n="38">ܘܡܬܚܦܲܛ ܗ̄ܘ̣ܵܐ ܕܲܢܩܲܒܠܘܼܢܵܝܗܝ ܒܕܟܝܘܼܬ ܢܦܫܵܐ.</l>
                <l n="39">:ܕܟܹܐ ܗ̄ܘ̣ܵܐ ܠܸܒܹܗ ܘܦܫܝܼܛܵܐ ܗ̄ܘ̣ܵܬ ܡܠܲܬܼ ܦܘܼܡܹܗ</l>
                <l n="40">:ܘܒܚܕܘܼܬܼܵܐ ܡܪܝܼܡ ܗ̄ܘ̣ܵܐ ܩܠܹܗ ܠܡܒܪܟܼܘܼ</l>
                <l n="41">:ܒܪܝܼܟ ܒܪܡܵܐ ܩܥܵܐ ܒܲܪ ܒܲܝܬܵܐ ܕܗܲܝܡܢܘܼܬܵܐ</l>
                <l n="42">ܕܚܝܠ ܙܘܥܲܝ̈ ܠܡܒܪܟܼܘܼ ܠܝܠܕܝ̈ ܒܲܫܡܹܗ.</l>
                <l n="43">:ܒܪܝܼܟ ܐܣܝܢ ܒܝܼ ܥܘܬܪܐ ܕܙܵܐܸܢ ܠܥ̇ܒܕ ܐܝܼܕܵܘ̈ܗܝ</l>
                <l n="44">ܘܥܒܕܢܝ ܢܒܼܥܐ ܕܡܪܕܐ ܚ̈ܝܹܐ ܠܒܢܝ̈ܢܫܵܐ.</l>
                <l n="45">:ܒܪܝܟ ܕܓܼܠܐ ܒܝܼ ܒܣܝܼܡܘܼܬܹܗ ܕܪܚ̇ܡ ܐ̄ܢܵܫܵܐ</l>
                <l n="46">ܘܒܕܩ ܒܐܝܼܕ̈ܝ ܫܪܪܐ ܕܲܫܡܹܗ ܕܐܠܗ ܟܠܐ ܗ̄ܘ̣.</l>
                <l n="47">:ܒܪܝܼܟ ܕܫܪ̣ܐ ܒܝܼ ܣܝܓܐ ܕܚܡܬܐ ܕܒܹܝܬ ܠܹܗ ܠܥܒܕ̈ܘܗܝ</l>
                <l n="48">ܘܐܚܝܼ ܒܝܲܚܲܝ̈ ܟܝܢܹ̈ܐ ܚܲܪ̈ܫܹܐ ܐܦ ܡܠܠܹ̈ܐ. </l>

                <pb ed="http://syriaca.org/manuscript/2289" n="f.253v"/>
                <l n="49">:ܒܪܝܼܟ ܕܐܩܝܼܡܵܢܝ ܢܝܼܫܵܐ ܕܫܲܝܢܵܐ ܩܕܼܵܡ ܚܙ̈ܝܹܐ</l>
                <l n="50">ܕܢܕܡܘܿܢ ܒܝܼ ܠܡܸܩܪܵܐ ܠܫܡܹܗ ܒܕܟܝܘܼܬ ܢܦܫܵܐ.</l>
                <l n="51">:ܒܪܝܟ ܕܐܫܪܝܼ ܒܝܼ ܚܹܝܠ ܚܟܡ̈ܬܐ ܕܐܲܠܵܗܘܼܬܹܗ</l>
                <l n="52">ܕܐܒܲܥ ܡ̣ܢ ܦܘܼܡܝ ܡܸܐܪܡܵܐ ܕܡܲܩܢܹܐ ܚ̈ܝܹܐ ܠܐ̄ܢܫܐ.</l>
                <l n="53">:ܒܪܝܟ ܗ̄ܘ̣ ܕܥܒܼܕܢܝ ܐܕܡ ܕܲܬܼܪܹܝܢ ܠܐܕܡܝܹ̈ܐ</l>
                <l n="54">ܘܕܡܝܼ ܒܛܟܼܣܵܐ ܕܣܥ̣ܪ ܨܐܕܝ ܠܗܘ̇ ܕܒܪܫܝܼܬ.</l>
                <l n="55">:ܒܪܝܟ ܕܒܼܪܐ ܒܝܼ ܒܪܝܬܐ ܕܬܢܝܐ ܡ̣ܢ ܗ̇ܝ ܕܗܘ̤ܬ</l>
                <l n="56">ܕܢܗܘܹܐ ܥܠܡܵܐ ܪܕܐ ܒܛܟܼܣܵܐ ܕܒܼܵܪܘܿܝܘܼܬܹܗ.</l>
                <l n="57">:ܒܪܝܼܟ ܕܐܩܝܼܡܢܝ ܒܕܪܓܼܐ ܪܡܵܐ ܕܨܠܸܡ ܨܠܡܹܗ</l>
                <l n="58">ܘܡܬܚ ܫܘܠܛܵܢܝ ܥܲܠ ܩܪ̈ܝܵܬܐ ܒܕܘܼܡܝܵܐ ܕܝܼܠܹܗ.</l>
                <l n="59">:ܙܥܘܿܪ ܗ̄ܘ̣ ܠܫܵܢܝ ܠܡܪܟܼܘ ܠܫܸܡ ܐܝܼܬܘܼܬܹܗ</l>
                <l n="60">ܕܐܩܢܝܼ ܠܪܸܥܝܢܝ ܚܹܝܠ ܣܘܼܟܵܠܵܐ ܕܥܬܼܝܼܕ̈ܬܵܐ.</l>
                <l n="61">:ܒܲܥܬܝܼܕܘܼܬܼܵܐ ܒܪܟ ܟܐܢ̈ܐ ܠܒܢܲܝ̈ ܟܪܣܗ</l>
                <l n="62">ܥܲܠܗ̇ܝ ܒܪܟ ܠܫܸܡ ܐܠܗܹܗ ܘܐܟܸܢ ܠܲܒܼܢܵܘ̈ܗܝ.</l>
                <l n="63">:ܒܪܝܟ ܠܲܡ ܡܪܝܐ ܐܲܠܵܗܹܗ ܕܫܹܝܡ ܗܵܐ ܥܬܝܼܕܘܼܬܼܵܐ</l>
                <l n="64">ܘܥܲܠ ܡܵܢܵܐ ܕܫܝܡ ܘܠܵܐ ܕܝܼܠܵܟ ܐܘ ܙܲܕܝܼܩܵܐ.</l>
                <l n="65">:ܐܢܬ ܩܫܝܼܫ ܐ̄ܢܬ ܡ̣ܢ ܝܠܕ̈ܬܟ ܐܒܼܵܐ ܟܸܐܢܵܐ</l>
                <l n="66">ܥܠܲܝܟ ܣܝܼܡ ܠܘܼܩܕܵܡ ܫܡ ܐܠܗܵܟ ܘܟܸܢ ܥܲܠ ܝܲܠܕ̈ܝܟ.</l>
                <l n="67">:ܚܕܬܵܐ ܗ̣̄ܝ ܕܣܥ̣ܪܬ ܒܲܪ ܠܡܟ ܟܹܐܢܵܐ ܒܐ̄ܪܙ ܒܘܼܪ̈ܟܵܬܵܟ</l>
                <l n="68">ܘܛܵܟ ܒܘܼܕܩܵܐ ܕܡܸܕܸܡ ܚܕܬܐ ܡܬܒܕܲܩ ܒܵܗ̇.</l>
                <l n="69">:ܒܪܝܼܟ ܐܠܗܹܢ ܕܫܹܝܡ ܐܸܬܼܢܒܝܼ ܢܒܝܼܵܐ ܕܩܘܼܫܬܵܐ</l>
                <l n="70">ܘܫܘܬܸܦ ܠܲܒܼܢܵܘ̈ܗܝ ܒܪܒܘܼܬ ܥܘܼܬܼܪܵܐ ܕܐܘܪܸܬ̣ ܠܒܼܪܹܗ.</l>
                <l n="71">:ܠܝܦܬ ܠܡ ܢܦܬܐ ܘܢܫܪܐ ܒܡܲܫܟܢܵܐ ܕܫܹܝܡ ܩܫܝܼܫܵܐ</l>
                <l n="72">ܘܠܚܡ ܢܸܥܒܸܕ ܥܒ̣ܕܵܐ ܠܐܲܚܘ̈ܗܝ ܡܢܦܠܘܿܚ ܐܸܢܘܿܢ.</l>
                <l n="73">:ܠܫܝܼܡ ܒܪܝܟ ܡܵܪܝܵܐ ܘܠܝܦܬ ܢܦܬܐ ܘܠܚܵܡ ܥܒܼܕܐ</l>
                <l n="74">ܐܣܟܝ̈ܡܹܐ ܬܠܬܐ ܕܒܲܚܕܵܐ ܡܸܠܬܐ ܦܪܝܼܫܝܼܢ ܘܫܘܝܢ.</l>
                <l n="75">:ܚܲܕ ܫܸܡ ܡܪܝܵܐ ܘܚܲܕ ܫܘܼܪܬܚܵܐ ܘܚܲܕ ܥܒܕܘܼܬܵܐ</l>
                <l n="76">ܘܠܬܠܬܲܝܗܘܿܢ ܡ̣ܢ ܚܲܕ ܦܘܼܡܵܐ ܒܬܠܬܼ ܡܠܝܼ̈ܢ.</l>
                <l n="77">:ܠܬܠܬܼ ܡܘ̈ܫܚܵܢ ܦܠܓ ܦܬܓܡܵܘ̈ܗܝ ܡܡܲܠܸܠ ܫܲܦܝܼܪ</l>
                <l n="78">ܘܟܕܢ ܐܢܝܢ ܒܬܝܪܐ ܫܘܝܵܐ ܕܚܕܵܐ ܡܸܠܬܐ.</l>
                <l n="79">:ܬܠܬܼܵܐ ܫܒܛܝܼ̈ܢ ܐܵܘܚܸܕ ܠܲܒܼܢܵܘ̈ܗܝ ܐܒܼ̈ܐ ܟܐܢܵܐ</l>
                <l n="80">ܘܠܚܲܕ ܐܵܘܪܸܟ ܘܠܲܬܼܪܹܝܢ ܚܲܕ ܡ̣ܢ ܚܲܒܼܪܹܗ.</l>
                <l n="81">:ܬܚܹܝܬ ܩܫܝܼܫܵܐ ܥܒܲܕ ܠܲܙܥܘܿܪܵܐ ܘܲܠܡܨܥܵܝܵܐ</l>
                <l n="82">ܘܥܲܠ ܝܪܬܘܼܬܹܗ ܐܣܢܸܩ ܐܸܢܘܿܢ ܒܲܬܪܹܝܢ ܐܣܟܹܝܡܝܼ̈ܢ.</l>
                <l n="83">:ܒܐܣܟܹܝܡ ܡ̈ܠܹܐ ܟܲܣܝܹܗ ܠܚܲܝܠܵܐ ܕܒܓܼܘ ܡܸܠܵܘ̈ܗܝ</l>
                <l n="84">ܘܣܡ ܫܸܡ ܒܘܼܪܟܬܼܵܐ ܥܲܠ ܩܕܡܝܵܐ ܟܲܕ ܠܵܐ ܒܲܪܟܹܗ.</l>
                <l n="85">ܠܲܝܬ ܠܹܗ ܒܘܼܪܟܬܐ ܠܫܹܝܡ ܩܲܕܡܵܝܵܐ ܐܸܢ ܐ̄ܢܫ ܢܸܒܼܥܹܐ.</l>
                <l n="86">:ܕܗܵܐ ܒܪܝܟ ܡܵܪܝܵܐ ܐܡ̣ܪ ܐܲܒܘܼܗܝ ܘܠܵܐ ܗ̄ܘ̣ܵܐ ܒܪܝܟ ܫܹܝܡ</l>
                <l n="87">ܘܠܵܐ ܬܘܼܒ ܠܵܘܛܬܼܵܐ ܕܠܵܛ ܠܐܚܪܝܵܐ ܩܪܝܼܒܼܵܐ ܠܹܗ.</l>
                <l n="88">ܕܗܵܐ ܠܟܢܥܬ ܠܵܛ ܕܐܝܼܬܘܗܝ ܒܲܪ ܚܵܡ ܘܠܐ ܗ̄ܘ̣ܵܐ ܠܹܗ ܠܚܵܡ.</l>
                <l n="89">:ܕܫܝܹܡ ܝܗܒ̣ ܒܘܼܪܟܬܹܗ ܠܫܸܡ ܒܵܪܘܿܝܵܐ ܕܥܸܠܲܝ ܡ̣ܢܟܠ</l>
                <l n="90">ܘܕܚܡ ܝܗܒܗ̇ ܠܠܘ ܛܬܵܐ ܕܥܘ̣ ܠܹܗ ܠܲܟܼܢܲܥܢ ܒܘܟܼܪܹܗ.</l>
                <l n="91">:ܥܡ̈ܝܼܠܵܢ ܡܸܠܲܝ̈ܟ ܐܘ ܙܲܕܝܼܩܵܐ ܘܥܡܘܿܛ ܫܲܪܒܵܟ</l>
                <l n="92">ܘܠܵܐ ܐ̄ܢܵܫ ܩܐܸܡ ܥܲܠ ܣܘܼܟܵܠܵܐ ܕܒܒܘܼܪ̈ܟܵܬܵܟ.</l>
                <l n="93">:ܟܣܹܐ ܣܘܼܟܠܵܟ ܘܡܲܒܼܠܲܕ ܣܲܓܝܼ ܡ̣ܢ ܒܥ̈ܝܐ</l>
                <l n="94">ܘܠܐ ܕܲܠܝܼܠܵܐ ܠܹܗ ܒܥܵܬܐ ܕܡܸܠܝ̈ܟ ܠܐܝܢܵܐ ܕܒܥ̇ܐ.</l>
                <l n="95">:ܠܵܐ ܒܘܼܕ̈ܟܵܬܵܟ ܢܩ̈ܦܢ ܠܲܫܡܵܐ ܕܡܸܬܒܪ̈ܟܢܐ</l>
                <l n="96">:ܘܠܵܐ ܠܘܛ̈ܬܿܟ ܡܥܝܼ̈ܩܵܢ ܢܲܦܫܵܐ ܕܡܬܠܝܼ̈ܛܢܹܐ</l>
                <l n="97">:ܒܥܹ̇ܝܬ ܕܬܒܪܟ ܠܫܹܝܡ ܕܠܫܬܡܗ̇ ܒܫܸܡ ܐܠܗܵܐ</l>
                <l n="98">ܘܡܵܐ ܕܐܬܡܥܲܬ̤ ܒܘܼܪܟܬܵܐ ܠܘܲܥܕܵܗ̇ ܝܗܒܬܵܗ̇ ܠܡܵܪܗ̇. </l>

                <pb ed="http://syriaca.org/manuscript/2289" n="f.254r"/>
                <l n="99">:ܨܒܹܝܬܼ ܬܘܼܒܼ ܕܬܠܘܛ ܠܚܵܡ ܚܡܝܼܡܵܐ ܚܡ ܒܲܚܛܝܼܬܵܐ</l>
                <l n="100">ܘܟܲܕ ܡܚܫ ܐܲܢ̄ܬ ܐܚܫܬ ܠܒܼܪܗ ܒܚܲܫܵܐ ܕܝܼܠܹܗ.</l>
                <l n="101">:ܠܵܐ ܐ̄ܢܫ ܝ̇ܕܥ [ܕ]ܐܝܟܵܢ ܢܩܪܸܝܟ ܠܦܘܼܬ ܣܘܼܥܪܢܵܟ</l>
                <l n="102">ܠܐ ܡܒܪܟܢܐ ܘܠܵܐ ܠܝܘܿܛܵܐ ܒܕ ܡܬܚܙ̈ܝܢ.</l>
                <l n="103">:ܕܡ̇ܐ ܐܢܬ [ܗ]ܘ̣ ܠܝܼ ܕܠܵܐ ܫܠܝܼܛ ܐܲܢ̄ܬ ܥܲܠ ܨܒܼܝܢܵܟ</l>
                <l n="104">ܘܐܲܝܟ ܠܵܘ ܐܲܢ̄ܬ ܗܘ̣ ܕܡܡܠܠ ܐ̄ܢܬ ܐܠܐ ܐ̄ܚܪܢܐ.</l>
                <l n="105">:ܕܡܝܐ ܕܐ̄ܚܪܹܝܢ ܥ̇ܨܐ ܠܚܲܨܪܵܟ ܠܐܝܕܐ ܕܨ̇ܒܐ</l>
                <l n="106">ܘܩܛܝܪ ܐܝܼܬ ܢ̇ܬܦ ܗܘܢܵܟ ܠܐܝܟܵܐ ܕܡܢܚ.</l>
                <l n="107">:[...]ܥܗܕ ܙܲܕܝܼܩܵܐ ܕܪ̈ܡܢ ܡܢܵܟ ܡ̈ܠܹܐ ܕܐܡ̣ܪܬ</l>
                <l n="108">ܘܐܸܢ ܡܬܬܒܥܬ ܕܬܓܼܠܐ ܐܸܢܹܝܢ ܥܣܩ̈ܢ ܡܸܢܵܟ.</l>
                <l n="109">:[...ܥ]ܣܩ̈ܢ ܡܢܟ ܠܵܘ ܗ̄ܘ̣ܐ ܕܥܣ̈ܩܢ ܐܠܵܐ ܕܟܣܝ̈ܢ</l>
                <l n="110">ܘܗܢܵܘ ܬܲܗܪܵܐ ܕܬܢ̇ܐ ܐܢܬ ܡܸܕܸܡ [...]ܟܼܣܹܐ ܡܸܢܵܟ.</l>
                <l n="111">:ܐ̄ܪܙܵܐ ܪܒܵܐ ܟܣܹܐ ܒܗ̇ ܒܡܸܠܬܵܟ ܓܒܼܪܐ ܟܐܢܵܐ</l>
                <l n="112">ܘܛܵܟ ܫܝܼܛܘܼܬܼܵܐ ܕܓܸܢܣܵܟ [...]ܫܝܼܛܵܐ ܥܬܝܼܕ ܕܢܪܡܪܸܡ.</l>
                <l n="113">:ܚܲܠܝܘܼܬ ܚ̈ܝܹܐ ܡܠܹܝܢ ܦܬܓܼܵܡܲܝ̈ܟ ܒܲܪ [ܡ]ܝܘ̈ܬܹܐ</l>
                <l n="114">ܘܛܟ [...]ܝܠܝܘܬܗܘܿܢ ܡܟܦܪܐ ܡܵܘܬܼܵܐ ܡ̣ܢ ܐ̄ܢܫܘܼܬܼܵܐ.</l>
                <l n="115">:ܬܗܪܐ ܗ̄ܘ̣ ܡܸܐܡܪܵܐ ܕܐܒܲܥ ܠܸܒܵܟ ܥܲܦܪܹܗ [...]ܒܪܟ</l>
                <l n="116">ܕܒܒܘܪ̈ܟܬܐ ܚ̣ܠܛܬ ܠܘ̈ܛܬܐ ܘܟܣܝܼܬ ܐܸܢܹܝܢ.</l>
                <l n="117">:ܒܐܠܗ ܟܠܐ ܡܕܡܝܬ ܓܲܒܼܪܐ ܒܫܲܪܝܘܼܬ [...]ܠܬܵܟ</l>
                <l n="118">ܕܫܘܝܵܐ ܠܪܸܡܙܹܗ ܛܒܼ̇ܬܐ ܘܒܝܼܫܬܼܵܐ ܠܡܫܚܠܦܘܼ.</l>
                <l n="119">:ܪܡܙܹܗ ܚܟܡܵܟ ܠܡܕܡܝܘܼ [...]ܕܘܡܝܵܐ ܕܝܼܠܹܗ</l>
                <l n="120">ܡ̇ܢ ܐܡ̇ܪܢܵܐ ܕܒܹܗ ܡܸܬܕܡܝܼܬ ܒܫܘܼܚܠܵܦ ܡܸܠܲܝ̈ܟ.</l>
                <l n="121">:ܕܝܼܠܹܗ ܐܝܼܬܹܝܗ̇ ܡܸܠܬܐ [...] ܠܥܙܬ̤ ܒܡܸܠܬ ܦܘܼܡܵܟ</l>
                <l n="122">ܘܗܘ̤ ܬܪܓܸܡ ܒܵܟ ܩ̈ܐܐ ܦܪ̈ܝܼܫܹܐ ܕܚܲܕ ܣܘܼܟܵܠܵܐ.</l>
                <l n="123">:ܚܲܕ ܣܘܼܟܵܠܵܐ [...]ܟܣܹܐ ܒܵܗ̇ ܒܡܸܠܬܹܗ ܕܒܪ ܠܲܡ̇ܟ ܟܹܐܢܵܐ</l>
                <l n="124">ܘܠܚܲܕ ܢܝܼܫܵܐ ܚܢܝܐ ܒܥܵܬܐ ܕܒܦܬܓܼܡܘ̈ܗܝ.</l>
                <l n="125">:ܢܝܼܫܵܐ [...ܕ]ܩܘܼܫܬܵܐ ܬܪܨ ܠܹܗ ܩܘܼܫܬܵܐ ܠܪܚ̇ܡ ܩܘܼܫܬܵܐ</l>
                <l n="126">ܘܚ̣ܢܐ ܠܩܘܼܒܼܠܹܗ ܐܲܝܟ ܡܵܐ ܕܲܦܐܹܐ [...ܠ]ܕܚܠܲܬܼ ܩܘܼܫܬܼܵܐ.</l>
                <l n="127">:ܫܪܪܐ ܓܲܠܝܵܐ ܪܡ݂ܲܙ ܠܹܗ ܕܢܓܠܐ ܫܪܪܐ ܕܲܫܡܹܗ</l>
                <l n="128">ܕܢܸܚܙܘܢ ܐ̄ܢܫܐ [ܠ]ܫܲܪܝܼܪܘܼܬܹܗ ܒܦܘܼܡ ܒܪܢܫܵܐ.</l>
                <l n="129">:ܒܦܘܼܡ ܢܘܚ ܢܚܬ̤ ܡܠܬܼ ܩܘܼܫܬܼܵܐ ܕܫܚܝܼܩܵܐ ܗ̄ܘ̣ܵܬ</l>
                <l n="130">ܘܒܣܦܘ̈ܬܹܗ ܪܬܡܬ̤ ܩ̈ܠܹܐ ܕܬܪܥܘܼܬܼ ܐ̄ܢܫܐ.</l>
                <l n="131">:ܥܲܡ ܐ̄ܢܫܘܼܬܼܵܐ ܪܕܬ̤ ܡ̣ܢ ܐܕܡ ܪܸܫ ܐ̄ܢܫܘܼܬܼܵܐ</l>
                <l n="132">ܘܠܵܐ ܢܚ ܪܗܛܗ̇ ܥܕܡܵܐ ܕܡܛܬ̤ ܠܲܠܡܹܐܝܢ ܦܓܼܪܹܗ.</l>
                <l n="133">:ܒܦܓܼܪܗ ܘܢܲܦܫܹܗ ܫܪܬ̤ ܚܘܬܐ ܡܟܣܬ̤ ܐ̄ܢܫܐ</l>
                <l n="134">ܘܐܝܟ ܡܲܒܘܿܥܵܐ ܐܫܦܲܥ ܪܵܕܝܼܗ̇ ܥܲܠ ܪܸܫ ܝܲܠܕܵܘ̈ܗܝ.</l>
                <l n="135">:ܡܫܝܼܚܵܐ ܫܪܐ ܒܹܗ ܡ̇ܢ ܐܡ̇ܪܢܐ ܐ̄ܙܵܢܵܐܝܼܬܼ</l>
                <l n="136">ܘܝܗܒܹܗ ܠܲܒܼܢܵܘ̈ܗܝ ܒܐܣܟܹܝܡ ܡ̈ܐܐ ܕܲܒܼܒܘܪ̈ܟܵܬܵܐ</l>
                <l n="137">:ܠܒܘܟܼܪܹܗ ܐܫܠܸܡ ܣܝܡܬܼ ܚܲܝܹ̈ܐ ܕܟܣܝܵܐ ܗ̄ܘ̣ܵܬ ܒܹܗ</l>
                <l n="138">ܕܚܙ̣ܵܐ ܕܝ̇ܕܥ ܠܡܛܲܪ ܓܲܙܹ̈ܝܗ̇ ܕܠܵܐ ܢܟܝ̈ܢܐ.</l>
                <l n="139">:ܠܐ ܚܘ̈ܗܝ ܫܥܒܸܕ ܬܚܝܹܬ ܫܘܠܛܢܵܐ ܕܪܫܢܵܘܼܬܹܗ</l>
                <l n="140">ܕܲܒܼܫܘܼܥܒܵܕܗܘܿܢ ܢܫܵܘܬܸܦ ܐܢܘܿܢ ܒܣܝܡܲܬܼ ܚܲܝܹ̈ܐ.</l>
                <l n="141">:ܚܝܹ̈ܐ ܦܠܓ ܡ̣ܢ ܚܝܘܼܬܹܗ ܠܲܒܢܲܝ̈ ܟܪܣܗ</l>
                <l n="142">ܘܐܠܸܦ ܐܸܢܘܿܢ ܠܡܛܪ ܐܪܙܐ ܕܚܲܝܹ̈ܐ ܕܒܼܗܘܿܢ.</l>
                <l n="143">:ܐ̄ܪܙܢܐܝܼܬ ܚܵܙܝܼ ܐܸܢܘܿܢ ܚܲܝܹ̈ܐ ܕܒܼܗܘܿܢ</l>
                <l n="144">ܕܠܵܡܵܐ ܕܓܠܝܢ ܢܫܘܛܘܢ ܐܢܝܢ ܒܲܕܠܵܐ ܦܐܝܵܢ.</l>
                <l n="145">:ܒܗܕܐ ܬܸܢܘܵܝ ܟܘܼܢ ܠܚܵܡ ܘܠܝ̣ܦܬ ܬܚܹܝܬ ܫܹܝܡ ܪܲܒܵܐ</l>
                <l n="146">ܕܕܲܕ ܠܵܐ ܨ̇ܒܝܢ ܢܝܲܩܪܘܢ ܐ̄ܪܙܐ ܕܒܩܫܝܼܫܵܐ. </l>

                <pb ed="http://syriaca.org/manuscript/2289" n="f.254v"/>
                <l n="147">:ܠܒܘܟܼܪܬ ܝܩܪ ܠܵܘ ܕܡܝܩܪ ܠܗ̇ܝ ܕܟܼܝܢܵܐ</l>
                <l n="148">ܐܠܵܐ ܕܢܵܘܪܸܒܼ ܠܗ̇ܘ ܕܡܚܕܬܼ ܟܝܢܵܐ ܕܒܼܠܝܼ.</l>
                <l n="149">:ܠܵܘ ܠܟܼܝܢܵܐ ܦܠܲܓܼ ܐܝܩܪܵܐ ܡܠܹܐ ܟܐܢܘܼܬܼܵܐ</l>
                <l n="150">ܐܸ̄ܠܵܐ ܠܐ̄ܪܵܙܵܐ ܕܓܡ̇ܪ ܐ̄ܪ̈ܙܐ ܒܲܓܼܡܝܼܪܘܼܬܹܗ.</l>
                <l n="151">:ܠܘ ܕܠܵܐ ܦܘܼܪܵܫ ܦܠܓ ܡܸܠܵܘ̈ܗܝ ܠܬܠܬܼ ܡܘܼܫ̈ܚܵܢ</l>
                <l n="152">ܐܠܐ ܕܒܢܘܐ ܠܪܥܝܵܢ ܝܠܕܘ̈ܗܝ ܒܚܕܵܐ ܡܸܠܬܐ.</l>
                <l n="153">:ܡܠܬܐ ܐܡ̣ܪ ܘܟܲܕ ܛܵܒܼ ܐܡ̣ܪ ܠܘ ܗܘ̤ ܐܲܡܪܵܗ</l>
                <l n="154">:ܘܙܗܝܼܪ ܗ̄ܘ̣ܵܐ ܛܵܒܼ ܕܢܐܡܪܝܼܗ̇ ܒܛܲܟܼܣܵܐ ܠܦܘܼܬ ܡܵܐܕܐܡܪܗ̇</l>
                <l n="155">:ܘܙܗܝܼܪ ܗ̄ܘ̣ܵܐ ܛܵܒܼ ܡܪܐ ܡܠܬܼܵܐ ܐܝܼܬܼܵܘܗܝ ܐܝܼܬܝܵܐ ܕܫܲܝܼܛ ܥܲܠ</l>
                <l n="156">ܘܡܝܒܠܢܵܗ̇ ܢܘܚ ܙܕܝܼܩܐ ܡ̇ܛܪ ܐܪ̈ܙܐ.</l>
                <l n="157">:ܒܫܪܝܼܪܘܼܬܗ ܚܵܪ ܒܵܪܘܿܝܵܐ ܚܵܪ ܒܵܪܘܿܝܵܐ ܕܓܠܐ ܠܹܗ ܟܠ</l>
                <l n="158">ܘܓܼܠܐ ܘܚܵܘܝܹܗ ܐ̄ܪܙܐ ܪܒܵܐ ܕܦܘܪܩܵܢ ܐ̄ܢܵܫܵܐ.</l>
                <l n="159">:ܒܘܼܩܝܵܐ ܕܢܦܫܹܗ ܚܙ̣ܵܐ ܕܡܫܪܲܪ ܒܗܲܝܡܢܘܼܬܼܵܐ</l>
                <l n="160">:ܘܝܗ̣ܒ ܒܹܗ ܝܲܚܠܵܐ ܠܡܸܬܼܢܵܐ ܡ̈ܠܹܐ ܕܗܲܝܡܵܢܘܼ</l>
                <l n="161">:ܒܗܝܡܢܘܼܬܼܵܐ ܩܒܸܠ ܐܵܦܗܘ̤ ܡܠܲܬܼ ܡܵܪܹܗ</l>
                <l n="162">:ܘܐܲܪܝܼܡ ܡܠܬܹܗ ܘܐܟܼܪܸܙ ܩܘܼܫܬܼܵܐ ܕܐܬܒܕܩ ܠܹܗ</l>
                <l n="163">:ܒܚܘܼܒܵܐ ܩܲܒܠܹܗ ܠܐܪܙ ܒܘܕܩܵܐ ܕܐܬܒܕܲܩ ܠܹܗ</l>
                <l n="164">ܘܢܗܲܪ ܣܓ̣ܝ ܒܪܒܘܼܬܼ ܛܒܼܬܼܵܐ ܕܠܘܵܬܼ ܐ̄ܢܫܵܐ.</l>
                <l n="165">:ܒܬܗܪܐ ܪܲܒܵܐ ܩܡ ܙܲܕܝܼܩܵܐ ܒܫܘܪܵܝ ܡܸܠܬܹܗ</l>
                <l n="166">ܕܐܝܟܢ ܡܨܝܵܐ ܕܢܚܙܹܐ ܐ̄ܢܵܫܵܐ ܠܒܢܝ̈ܫܐ.</l>
                <l n="167">:ܐܲܝܟ ܒܲܪ ܐܝܫܲܝ ܬܗܲܪ ܐܦ ܐܲܒܘܼܗܝ ܕܒܼܪܗ ܕܐܝܼܫܲܝ</l>
                <l n="168">ܕܠܐ ܕܪܓܵܐ ܣܠܸܩ ܒܪܝܫܵܐ ܟܝܵܫܵܐ ܫܝܼܛܵܐ.</l>
                <l n="169">:ܒܬܗܪܵܐ ܕܕܡ̇ܐ ܠܗ̇ܘ ܕܒܙܡܝܼܪܬܵܐ ܕܡܪܝܵܐ ܡܪܲܢ</l>
                <l n="170">ܩܡ ܗ̄ܘ̣ܵܐ ܐܦ ܢܘܚ ܒܼܥܕܵܢ ܐ̄ܪܙܐ ܕܐܬܒܕܲܩ ܠܹܗ.</l>
                <l n="171">:ܕܘܝܼܕ ܬܗܲܪ ܗ̄ܘ̣ܵܐ ܘܪܟܸܒܼ ܡܠܹ̈ܐ ܒܟܢܵܪ ܡܸ̈ܠܹܐ</l>
                <l n="172">ܡܘܚ ܐܬܕܡܲܪ ܘܐܘܠܸܕ ܡܸܐܡܪܵܐ ܕܡܪܕܐ ܚܲܝܹ̈ܐ.</l>
                <l n="173">:ܒܚ̈ܝܐ ܕܢܠܕܹܗ ܬܗ̣ܪ ܘܐܬܕܡܪ ܦܪܘܿܫܐܝܼܬ</l>
                <l n="174">ܕܟܼܡܵܐ ܪܡ̇ܝܢ ܡ̣ܢ ܚܲܝܘܼܬܵܐ ܕܒܢܝ̈ ܒܸܣܪܵܐ.</l>
                <l n="175">:ܒܝܗܒ ܚܝܹ̈ܐ ܬܗ̣ܪ ܚܲܟܝܼܡܵܐ ܠܐ ܗ̄ܘ̣ܵܐ ܒܚܲܝܹ̈ܐ</l>
                <l n="176">:ܘܐܣܛܝܼ ܡܠܬܹܗ ܡ̣ܢ ܡܘܼܗܲܒܼܬܐ ܠܘܵܬܼ ܝܵܗܘܒܼܵܐ</l>
                <l n="177">:ܦܬܚ ܣܦܘ̈ܬܹܗ ܘܒ̣ܥܐ ܕܢܐܡܲܪ ܒܪܝܼܟ ܒܸܪܝ ܒܘܼܟܼܪܵܐ</l>
                <l n="178">ܘܗܦܟܗ̇ ܠܡܠܬܼܵܐ ܘܐܡ̣ܪ ܕܒܪܝܟ ܐܠܗܹܗ ܕܫܹܝܡ.</l>
                <l n="179">:ܡ̣ܢ ܛܘܝܒܹܗ ܠܒܼܪܹܗ ܥܬܝܼܕ ܗ̄ܘ̣ܵܐ ܠܡܒܪܟܘܼ</l>
                <l n="180">ܡܨܝܗܝ ܬܲܗܪܵܐ ܘܒܪܟ ܠܲܫܡܵܐ ܡܠܹܐ ܒܘܪ̈ܟܵܬܐ.</l>
                <l n="181">:ܒܪܝܟ ܐܠܗܵܐ ܐܡ̣ܪ ܟܹܐܢܵܐ ܠܟܐܢܵܐ ܕܒܼܪܵܝܗܝ</l>
                <l n="182">ܘܚܲܒܫܹܗ ܠܲܒܼܪܗ ܠܓܘ ܡ̣ܢ ܡܸܠܬܐ ܕܠܘܵܬ ܡܵܪܹܗ.</l>
                <l n="183">:ܒܒܘ ܒܒܘܪܟܵܬܐ ܕܡܲܪܗ ܚܠܛ ܙܕܝܼܩܵܐ ܒܘܪܟܵܬܼܵܐ ܕܒܼܪܹܗ</l>
                <l n="184">ܒܕܡܗܝܡܸܢ ܗ̄ܘ̣ܵܐ ܕܫܸܡ ܐܲܠܗܵܐ ܒܘܪܬܼܵܐ ܗ̄ܘ̣ ܟܠܹܗ.</l>
                <l n="185">:ܒܪܝܟ ܐܠܗܹܗ ܕܒܸܪܝ ܕܨܒ̣ܵܐ ܒܹܗ ܘܩܪ̣ܝܗܝ ܒܲܫܡܹܗ</l>
                <l n="186">ܘܲܒܼܪܝܟ ܐܦ ܒܪܸܝ ܕܟܼܣܹܐ ܒܵܓܼܵܘܹܗ ܡܵܪܹܗ ܘܲܒܼܪܗ.</l>
                <l n="187">:ܒܗ̇ܘ ܕܟܼܣܹܐ ܗ̄ܘ̣ܵܐ ܒܒܪܹܗ ܬܗܪ ܗ̄ܘ̣ܵܐ ܩܐܘܕܝܼ ܘܐܡ̣ܪ</l>
                <l n="188">ܕܒܼܪܝܟ ܡܵܪܝܵܐ ܕܥܬܝܼܕ ܕܢܓܼܠܹܐ ܒܒܪܝܼ ܡܵܪܘܼܬܹܗ.</l>
                <l n="189">:ܗ̇ܝ ܕܥܬܝܼܪܵܐ ܓܠ̣ܵܐ ܠܹܗ ܡܵܪܹܗ ܠܥܒܕܐ ܛܒܼܵܐ</l>
                <l n="190">ܠܘ ܓܠܝܵܐܝܼܬ ܐܠܐ ܒܐ̄ܪܙܐ ܐ̄ܪܙܢܵܐܝܼܬ.</l>
                <l n="191">:ܡ̣ܢ ܝܠܕ̈ܬܹܗ ܥܬܝܼܕ ܗ̄ܘ̣ܵܐ ܕܢܸܗܘܹܐ ܡܚܪܲܪ ܐ̄ܢܫܐ</l>
                <l n="192">ܥܸܠܗ̇ܝ ܬܗܲܪ ܗ̄ܘ̣ܵܐ ܕܡܢܘܼ ܠܡܢܘܼ ܥܬܝܼܕ ܕܢܚܲܪܪ.</l>
                <l n="193">:ܡ̣ܢ ܫܹܝܡ ܥܬܝܼܪ ܗ̄ܘ̣ܵܐ ܕܢܩܘܡ ܡܠܟܵܐ ܕܡܡܠܟ ܥܲܠ ܟܠ</l>
                <l n="194">ܥܠ ܩܕܡ ܗ̇ܝ ܡܕܢ ܠܐܚܘ̈ܗܝ ܒܢܝܼܪܐ ܕܫܡܹܗ.</l>
                <l n="195">:ܘܐܸܠܵܐ ܠܡܢܵܐ ܠܵܐ ܝܗ̣ܒ ܒܘܼܪܟܵܬܼܵܐ ܚܝܼܕܵܝܵܬܼܵܐ</l>
                <l n="196">ܠܐܠܝܲܦܬ ܕܐܲܦܬܝܼ ܘܠܵܐ ܠܚܡ ܕܥܒܼܕ ܥܒܼܕܵܐ ܕܥܒܼܕ̈ܐ. </l>

                <pb ed="http://syriaca.org/manuscript/2289" n="f.255r"/>
                <l n="197">:ܠܡ̇ܢ ܠܐ ܝܗ̣ܒ ܠܹܗ ܠܝܦܬ ܝܪܬܘܼܬܼܵܐ ܐܲܝܟ ܕܠܟܹܐܢܵܐ</l>
                <l n="198">ܐܸܠܵܐ ܕܝܗܒ̣ ܠܹܗ ܕܢܦܬܐ ܘܢܐܪܲܒܼ ܒܝܪܬܘܼܬ ܐܲܚܘܼܗܝ.</l>
                <l n="199">:ܠܡ̇ܢ ܟܲܕ ܠܵܛܹܗ ܠܚܡ ܠܐ ܕܚܩܹܗ ܠܐܬܪܵܐ ܕܪܲܚܝܹܩ</l>
                <l n="200">ܐܠܵܐ ܕܚܒܼܫܹܗ ܒܓܼܵܘ ܝܪܬܘܼܬܼܵܐ ܕܐܚ̈ܐ ܒܪ̈ܝܼܟܹܐ.</l>
                <l n="201">:ܠܡ̇ܢ ܠܵܐ ܦܪܫܹܗ ܒܓܼܙܪ ܕܝܼܢܵܐ ܐܝܟ ܕܲܠܩܐܹܝܢ</l>
                <l n="202">ܘܠܵܐ ܐܦܸܣ ܠܡܬܚܠܛܘܼ ܥܲܡ ܩܲܪ̈ܝܼܒܵܘܗܝ.</l>
                <l n="203">:ܠܡܢ ܠܵܐ ܫܪܪ ܠܘܛܬܼܵܐ ܕܲܥܠܵܘܗܝ ܐܝܟ ܕܬܐܡܲܪ</l>
                <l n="204">ܘܡܛܠ ܡܵܢܵܐ ܠܵܐ ܦܠ̣ܚ ܠܐܲܚܘܼܗܝ ܐܝܟ ܕܟܼܬܝܼܒܼܵܐ.</l>
                <l n="205">:ܟܬܒܼܵܐ ܡܠܸܦ ܕܠܵܐ ܦܠܲܚ̣ ܙܪܥܹܗ ܕܚܲܡ ܠܒܕܘܼܬܼܵܐ</l>
                <l n="206">ܠܐ ܠܒܼܢܝ̈ ܫܹܝܡ ܒܘܟܼܪܵܐ ܒܪܝܟܼܵܐ ܘܠܐ ܠܒܢܲܝ̈ ܢܦ̣ܬ.</l>
                <l n="207">:ܒܢܲܝ̈ ܚܵܡ ܐܲܡܝܼܪ ܕܐܡܠܸܕܘ ܠܘܼܩܕܵܡ ܒܪܫܢܘܼܬܼܵܐ</l>
                <l n="208">ܘܕܫܪܝܼܪܐ ܢܡܪܘܿܕ ܣܗ̇ܕ ܕܒܲܪ ܚܵܡ ܐܝܼܬܼܵܘܗܝ.</l>
                <l n="209">:ܢܡܪܘܿܕ ܩܒܸܠ ܪܫܢܘܬܐ ܘܡܲܠܟܘܼܬ ܙܒܼܢܵܐ</l>
                <l n="210">ܘܩܕܡ ܡܪܝܐ ܡܩܝܡ ܠܗ̇ ܟܬܒܵܐ ܠܓܢ̄ܒܪܘܼܬܹܗ.</l>
                <l n="211">:ܗܘ̤ ܠܲܡ ܢܸܡܪܘܿܕ ܗܘ̤ܵܐ ܠܲܢ̄ܒܪܐ ܢܚܫܝܪܬ̣ܢܐ</l>
                <l n="212">ܐܝܟ ܐ̄ܢܫ ܢܐܡܲܪ ܝܗ̣ܒ ܠܗ ܪܫܢܘܼܬܼܵܐ.</l>
                <l n="213">:ܘܐܢܗܘ̤ ܕܡܵܪܝܐ ܥܒܼܕܗ ܠܢܸܡܪܘܿܕ ܓܢ̄ܒܪ ܚܲܝܠܵܐ</l>
                <l n="214">ܠܘܛܬܵܐ ܡܕܝܢ ܠܵܐ ܫܪܝܪܵܐ ܐܝܟ ܕܐܸܬܡܠܠܲܬ.</l>
                <l n="215">:ܒܢ̈ܝ ܚܵܡ ܐܸܢܘܿܢ ܐܦ ܡܨܪ̈ܝܐ ܘܲܟܼܢܲܥܢܵܝܼ̈ܐ</l>
                <l n="216">ܘܠܵܘ ܕܐܫܬܥܒܲܕܘ ܡܚܘܹܐ ܟܬܼܒܼܵܐ ܐܸܠܵܐ ܕܫܲܥܒܸܕܘ.</l>
                <l n="217">:ܒܢܲܝ̈ ܫܹܝܡ ܐܢܘܿܢ ܝܣܪ̈ܠܝܹܐ ܘܒܼܢܲܝ̈ ܐܒܼܪܵܡ</l>
                <l n="218">ܘܕܠܵܐ ܢܡܘܿܣ ܠܦ̣ܚܘ ܥܒܕܘܼܬܼܵܐ ܠܒܢܲܝ̈ ܠܝܼܛܵܐ.</l>
                <l n="219">:ܐܝܟܵܘ ܡܕܝܢ ܕܫܠܡܬ̤ ܡܠܬܐ ܐܲܝܟ ܕܟܬܝܼܒܼܵܐ</l>
                <l n="220">ܕܗܵܐ ܕܠܩܘܼܒܼܠܐ ܗܘ̤ܘ ܣܘܥܪ̈ܢܹܐ ܠܦܘܼܬ ܕܐܬܡܠܲܠܘ.</l>
                <l n="221">ܠܦܘܼܬ ܕܐܬܡܠܲܠܘ ܗܘ̤ܘ ܕܲܠܩܘܼܒܠܵܐ ܠܵܘ ܒܲܫܪܪܵܐ.</l>
                <l n="222">ܒܣܘܼܟܠܵܐ ܕܝܼܢ ܫܪܝܼܪ ܡܲܡܠܠܵܐ ܘܲܡܡܲܠܠܵܢܹܗ.</l>
                <l n="223">:ܫܪܪܐ ܓܲܠܝܵܐ ܫܪܐ ܒܗ ܒܫܲܪܒܵܐ ܕܬܪܓܸܡ ܟܹܐܢܵܐ</l>
                <l n="224">ܘܥܲܠ ܣܘܼܟܠܵܐ ܣܢܝܼܩ ܕܢܚܘܝܼܘܗܝ ܠܥܹܝܢܝ̈ ܗܘܢܵܐ.</l>
                <l n="225">:ܕܠܐ ܣܘܼܟܠܐ ܠܵܐ ܡܬܚܙܝܵܐ ܚܙܵܬܵܐ ܕܫܘܼܦܪܹܗ</l>
                <l n="226">ܘܕܠܵܐ ܥܡܠܵܐ ܠܵܐ ܡܬܒܚܪܵܐ ܫܪܝܼܪܘܼܬܹܗ</l>
                <l n="227">:ܥܲܡܠܵܐ ܒܥ̇ܐ ܫܲܪܒܵܐ ܕܲܥܡܝܼܠ ܒܣܬܼܝܼܪ̈ܬܵܐ</l>
                <l n="228">ܘܐܸܢ̄ܐܢܵܫ ܥܡ̇ܠ ܦܫܝܼܩ ܠܹܗ ܕܢܸܚܙܝܼܘܗܝ ܢܗܝܼܪܐܝܼܬ.</l>
                <l n="229">:ܣܓܝܼ ܢܗܝܼܪ ܠܕܥܡܸܠ ܒܹܗ ܚܘܼܒܵܢܵܐܝܼܬ</l>
                <l n="230">ܘܣܓܝܼ ܚܸܫܘܿܟ ܠܕܠܐ ܦ̇ܠܚ ܒܐܫܪܪ ܚܘܼܒܹܗ.</l>
                <l n="231">:ܒܚܘܼܒܵܐ ܡܨܝܵܐ ܗ̄ܝ̣ ܕܢܸܚܙܝܼܘܗܝ ܟܠܢܵܫ ܐܲܝܟ ܡܵܐ ܕܐܝܼܬܼܵܘܗܝ</l>
                <l n="232">ܘܒܒܼܘܝܢܵܐ ܦܫܝܼܩ ܕܲܢܬܢܝܘܗܝ ܐܵܦ ܠܐ̄ܚܪ̈ܢܐ.</l>
                <l n="233">:ܒܚܘܼܒܵܐ ܫܡܥܬܹܗ ܘܒܥܢܝܵܢܵܐ ܪܓܼܝܼܓ ܐ̄ܢܐ ܕܐܸܬܢܝܼܘܗܝ</l>
                <l n="234">ܕܢܬܒܝܢܘܿܢ ܒܹܗ ܪ̈ܚܡܲܝ ܚܘܼܒܵܐ ܘܢܚܒܒܢܵܝܗܝ.</l>
                <l n="235">:ܚܲܒܝܼܒ ܫܪܒܵܐ ܕܬܲܪܓܸܡ ܟܹܐܢܵܐ ܥܲܠ ܚܲܒܝܼܒܵܘ̈ܗܝ</l>
                <l n="236">ܘܚܝܵܒܼ ܟܠܢܫ ܕܢܸܬܒܩܹܐ ܒܹܗ ܚܘܼܒܵܢܐܝܼܬ.</l>
                <l n="237">:ܝܘܬܪܢ ܐܢܫܐ ܡܠܹܐ ܣܘܼܟܠܵܐ ܕܟܼܣܹܐ ܒܓܘܹܗ</l>
                <l n="238">ܐܦ ܙܕܝܩܵܐ ܒܗܕܐ ܬܗܲܪ ܕܟܼܡܵܐ ܡܘܬܲܪ.</l>
                <l n="239">:ܠܦܘܼܬ ܝܘܬܪܢܹܗ ܚܪ ܚܲܟܼܝܼܡܵܐ ܘܡܲܠܠܗ ܒܚܸܟܼܡܵܐ</l>
                <l n="240">ܕܠܵܐ ܬܬܫܝܼܛ ܠܗ̇ ܝܩܝܼܪܘܼܬܹܗ ܒܥܝܢܲܝ̈ ܣܟܼ̈ܠܹܐ.</l>
                <l n="241">:ܡܥܕܐ ܗ̄ܝ̣ ܥܝܢܵܐ ܕܣܟܼ̈ܠܠ ܠܡܫܵܛ ܡܕܡ ܕܓܼܠܹܐ</l>
                <l n="242">ܥܠܗ̇ܝ ܪܡܝܵܐ ܬܚܦܝܼܬ ܡ̈ܠܹܐ ܥܲܠ ܟܠ ܡܠܝܼ̈ܢ.</l>
                <l n="243">:ܒܢܝܼܫܵܐ ܕܣܟܠܹ̈ܐ ܚܵܪ ܗ̣̄ܘܵܐ ܪܸܡܙܵܐ ܕܡܠܸܠ ܥܲܠܐ ܢܘܿܚ</l>
                <l n="244">ܘܟܣܝܼ ܐܸܢܹܝܢ ܠܡܠܲܝ̈ ܦܘܼܡܹܗ ܒܢܚܬܐ ܕܡ̈ܠܹܐ. </l>

                <pb ed="http://syriaca.org/manuscript/2289" n="f.255v"/>
                <l n="245">:ܡܨܐ ܗ̄ܘ̣ܵܐ ܕܢܓܼܠܝܼܘܗܝ ܟܣܝܵܐ ܠܐ̄ܪܙܐ ܕܓܠ̣ܐ ܠܟܒܼܕܗ</l>
                <l n="246">ܘܦܫܝܼܩ ܗ̄ܘ̣ܵܐ ܠܹܗ ܕܦܫܝܩܐܝܼܬ ܢܚܵܘܼܝ[...] ܚܘܼܒܹܗ.</l>
                <l n="247">:ܠܵܐ ܕܝܢ ܚܘܝܹܗ ܠܵܘ ܐܝܟ ܚܣܪ ܒܝܘܬܪܵܢ ܐ̄ܢܫܐ</l>
                <l n="248">ܐܠܵܐ ܕܐ̄ܢܫܐ ܠܐ ܣܦܩܝܼܢ ܗ̄ܘ̣ܵܘ ܠܡܐ ܬܲܪ ܡܸܢܹܗ.</l>
                <l n="249">:ܐܦܠܵܐ ܠܹܗ ܠܢܘܿܚ ܕܦܠܓܗ ܒܐܝܕܵܘ̈ܗܝ ܠܥܘܼܬܪܹܗ ܕܐ̄ܪܵܙܵܐ</l>
                <l n="250">ܠܵܘ ܐܲܝܟ ܕܐܝܼܬܘܗܝ ܚܘܝܹܗ ܠܚܲܝܠܹܗ ܚܲܬܝܼܬܐܝܬ.</l>
                <l n="251">:ܛܸܠܘ ܩܘܼܫܬܵܐ ܚ̣ܙܵܐ ܓܘܼܫܡܵܢܵܐ ܒܓܼܘܫܡܵܐ ܕܒܼܪܹܗ</l>
                <l n="252">ܘܐܘܕܝܼ ܠܡܵܪܹܗ ܕܚܵܘܝܹܗ ܠܐܪܙܵܐ ܩܕܼܵܡ ܣܘܼܥܪ̈ܢܹܐ.</l>
                <l n="253">:ܐܲܝܟ ܡܚܙܝܼܬܼܵܐ ܩܒܼܥ ܠܹܗ ܛܘܼܦܣܵܐ ܩܕܼܵܡ ܪܥܝܢܹܗ</l>
                <l n="254">ܘܣܘܚ̣ ܥܦܩܹܗ ܚܘܼܒܢܵܐܝܼܬ ܕܠܵܐ ܣܒܼܥܘܬܵܐ.</l>
                <l n="255">:ܕܠܐ ܣܒܗܘܼܬܵܐ ܬܢܐ ܗ̄ܘ̣ܵܐ ܠܵܗ̇ ܠܗ̇ܝ ܒܪܬ ܩܵܠܵܐ</l>
                <l n="256">ܕܒܪܝܟ ܡܪܝܐ ܐܠܗܹܗ ܕܫܹܝܡ ܕܒܪܟܢ ܒܫܡܗ.</l>
                <l n="257">:ܐܝܟ ܕܒܝܘܩܢܵܐ ܡܬܒܩܐ ܗ̄ܘ̣ܵܐ ܒܕܪܓܼܐ ܕܒܼܪܹܗ</l>
                <l n="258">ܘܩ̇ܪܐ ܗ̄ܘ̣ܵܐ ܠܗܘܿܢ ܠܬܪܹܝܢ ܐܲܚܘ̈ܗܝ ܕܬܵܘ ܐܬܒܩܵܘ.</l>
                <l n="259">:ܒܘܪܟܬܵܐ ܘܠܘܛܬܐ ܪܡ̇ܙ ܗ̄ܘ̣ܵܢ ܠܲܒܢܲܝ̈ ܟܪܪܗ</l>
                <l n="260">ܕܢܲܩܬܘܿܢ ܚܘܪܵܐ ܕܪ̈ܥܝܢܲܝܗܘܿܢ ܒܐܪܙܵܐ ܕܚܙ̣ܵܐ.</l>
                <l n="261">:ܠܝܦܬ ܡܠܸܦ ܗ̄ܘ̣ܵܐܢ ܕܢܦܬܐ ܗܵܘܢܹܗ ܘܙܘܥܲܝ̈ ܢܦܫܹܗ</l>
                <l n="262">:ܕܢܗܘܹܐ ܣܦ̇ܩ ܠܡܐܚܲܕ ܥܘܬܪܵܐ ܕܪܕܹܐ ܡ̣ܢ ܫܝܹܡ</l>
                <l n="263">:ܠܚܵܡ ܡܲܪܬܹܐ ܗ̄ܘ̣ܵܐ ܕܢܪܵܟܢ ܟܬܦܐ ܕܡܲܪ ܚܘܼܬܹܗ</l>
                <l n="264">ܩܛܥܢ ܢܝܪܵܐ ܕܦܘܼܠܚܵܢ ܚ̈ܝܹܐ ܕܟܼܣܐ ܒܐܚܘܼܗܝ.</l>
                <l n="265">:ܒܒܘܪܟܬܼܵܐ ܘܠܘܛܵܬܐ ܡܚܦܛ ܗ̄ܘ̣ܵܐ ܠܗܘܿܢ ܠܡܛܲܪ ܡܠܬܹܗ</l>
                <l n="266">ܕܡܵܐ ܕܡܬܓܡܪܐ ܒܝܲܕ ܣܘܥܪ̈ܢܹܐ ܢܸܩܢܘܿܢ ܥܘܼܬܪܗ̇.</l>
                <l n="267">:ܩܕܼܵܡ ܣܘܥܪ̈ܢܹܐ ܪܓܼܝܼܓܼ ܗ̄ܘ̣ܵܐ ܕܢܸܣܥܘܿܪ ܐܝܕܐ ܕܦܐܝܵܐ</l>
                <l n="268">ܕܡܵܐ ܕܡܸܬܒܲܕܩܝܼܢ ܢܗܘܹܐ ܦܐܝܐ ܒܦܲܐܘܼܬ ܝܼܠܕܵܘ̈ܗܝ.</l>
                <l n="269">:ܒܦܐܝܘܼܬ ܫܘܼܦܪܵܐ ܕܐ̄ܪܙܐ ܕܚܙ̣ܵܐ ܩܕܡ ܗ̄ܘ̣ܵܐ ܚܵܪ</l>
                <l n="270">ܘܚܲܦܛ ܠܲܒܼܢܵܘ̈ܗܝ ܕܢܨܘܼܪܘܿ ܢܵܝܗܝ ܩܕܼܵܡ ܥܝܢܲܝ̈ܗܘܿܢ.</l>
                <l n="271">:ܒܥܝܢܵܐ ܕܗܘܢܵܐ ܚܙ̣ܵܝܗܝ ܚܲܙܵܝܵܐ ܠܐ̄ܪܵܙܵܐ [ܦ]ܦܲܐܝܵܐ</l>
                <l n="272">ܘܡܸܬܝܲܐܲܒܼ ܗ̄ܘ̣ܵܐ ܕܢܸܚܙܝܘܼܗܝ ܒܦܓܼܪ ܕܠܵܐ ܬܲܚܦܝܼܬܼܵܐ.</l>
                <l n="273">:ܒܦܓܼܪܵܐ ܕܒܪܹܗ ܡܬܒܝܲܐ ܗ̄ܘ̣ܵܐ ܦܓܼܪܢܝܵܐ</l>
                <l n="274">ܘܡܗܝܡܢ ܗ̄ܘ̣ܵܐ ܕܠܓܼܵܘ ܡܸܢܹܗ ܟܣܹܐ ܒܘܼܝܵܐܵܐ.</l>
                <l n="275">:ܐܝܟ ܡܲܚܙܝܬܐ ܣܝܼܡ ܗ̄ܘ̣ܵܐ ܠܹܗ ܫܹܝܡ ܩܕܼܵܡ ܒܒ̈ܬܹܗ</l>
                <l n="276">ܘܟܼܡܵܐ ܕܚ̇ܐܪ ܬܘܼܒܼ ܚ̇ܐܪ ܗ̄ܘ̣ܵܐ ܕܠܐ ܣܲܒܼܠܘܼܬܵܐ.</l>
                <l n="277">:ܒܫܹܝܡ ܡܩܬ ܗ̄ܘ̣ܵܐ ܚܝܪܐ ܕܥܲܝܢܵܘ̈ܗܝ ܘܕܪܥܝܢܹܗ</l>
                <l n="278">ܐܝܟ ܗ̇ܘ ܕܫܘܐ ܒܪܚܡܲܬܼ ܦܓܼܪܐ ܥܢܹܐ ܗ̄ܘ̣ܵܐ ܒܫܲܪܒܹܗ.</l>
                <l n="279">:ܬܪܬܝܢ ܙܢܝܼ̈ܢ ܥܵܦܹܗ ܠܫܪܒܵܐ ܕܒܒܘܪ̈ܟܵܬܐ</l>
                <l n="280">ܘܗܕܐ ܒܚܘܒܼܵܐ ܕܠܘܵܬܼ ܝܠܕܹܗ ܣܥ̇ܪ ܗ̄ܘ̣ܵܐ ܠܵܗ̇.</l>
                <l n="281">:ܥܒܼܕܵܐ ܕܥܒ̇ܕܹܐ ܥܲܒܼܕܗ ܠܟܼܢܥܢ ܬܪܬܹܝܢ ܙܲܒܢܝܼ̈ܢ</l>
                <l n="282">ܘܗܕܐ ܐܬ̤ܐ ܗ̄ܝ̣ ܕܦܘܪܥܵܢ ܚܘܼܒܵܐ ܕܐܒܼܵܐ ܠܲܒܼܢܵܘ̈ܗܝ.</l>
                <l n="283">:ܒܚܘܼܒܵܐ ܕܒܼܪܹܗ ܐܣܪ ܐܢܘܿܢ ܟܹܐܢܵܐ ܠܒܢܵܘ̈ܗܝ</l>
                <l n="284">ܕܢܸܗܘܘܿܢ ܟܕܝܼܢܝܼܢ ܬܚܹܝܬ ܡܵܪܘܼܬܼܵܐ ܕܡܪܗ ܘܲܒܼܪܹܗ.</l>
                <l n="285">:ܠܡܪܹܗ ܘܲܒܼܪܹܗ ܫܥܒܸܕ ܥܠܡܵܐ ܒܝܲܕ ܚܵܡ ܘܒܲܝܲܦܬ</l>
                <l n="286">:ܐܝܟ ܡ̇ܢ ܕܢܦܣ ܕܒܝܘܒܠܗܘܿܢ ܡܣܝܟ ܟܠܵܐ</l>
                <l n="287">:ܟܠ ܥܲܡ ܟܠܐ ܥܬܝܼܕ ܗ̄ܘ̣ܵܐ ܕܢܸܦܠܘܿܚ ܠܝܠܕܵܐ ܕܡܸܢܹܗ</l>
                <l n="288">ܥܠܗ̇ܝ ܟܕܢܹܗ ܠܨܘܪܵܐ ܕܒܼܢܵܘ̈ܗܝ ܒܢܝܼܪܵܐ ܕܲܒܼܪܹܗ.</l>
                <l n="289">:ܒܦܠܚܘܼܬ ܡܠܟܵܐ ܕܡ̣ܢ ܝܘܼܒܠܹܗ ܐܦܠܚ ܠܒܼܢܵܘ̈ܗܝ</l>
                <l n="290">ܘܛܒ̣ܥ ܐܸܢܘܿܢ ܒܲܬܼܪܹܝܢ ܛܲܒܼܥܝܢ ܕܫܘܼܚܠܵܦ ܡܸ̈ܠܹܐ.</l>
                <l n="291">ܛܒܼܥܵܐ ܕܡܲܠܹ̇ܐ ܐܪܡܝܼ ܒܲܪ ܠܲܡܟ̇ ܥܲܠ ܚܵܡ ܘܥܲܠ ܝܼܦܬܿ: </l>

                <pb ed="http://syriaca.org/manuscript/2289" n="f.256r"/>
                <l n="292">ܘܫܚܠܹܦ ܐܸܢܹܝܢ ܠܦܘܼܬ ܡܢܝܢܵܐ ܕܦܣܝ̈ܩܬܼܵܐ.</l>
                <l n="293">:ܐܦܣܘܢܝ̈ܬܐ ܕܒܘܼܪܟܬܼܵܐ ܘܠܵܘܛܵܬܐ ܝܗ̣ܒ ܠܲܬܼܪܝܗܘܿܢ</l>
                <l n="294">ܟܲܕ ܛܵܒܼ ܦܪ݁ܝܫܵܢ ܒܝܲܕ ܫܘܡܗܵܐ ܒܚܠܵܐ ܫܘ̈ܝܢ.</l>
                <l n="295">:ܚܲܕ ܗ̄ܘ̣ ܚܲܝܠܵܐ ܕܒܬܪܬܝܗܹܝܢ ܘܚܲܕ ܣܘܼܟܵܠܵܐܐ</l>
                <l n="296">ܒܗ̇ܝ ܕܐܦ ܚܲܕ ܗ̄ܘ̣ ܕܡܦܠܓܼ ܗ̄ܘ̣ܵܐ ܬܪܬܹܝܢ ܒܲܚܕܵܐ.</l>
                <l n="297">:ܬܪܬܹܝܢ ܒܚܕܵܐ ܦܠܓ ܟܹܐܢܵܐ ܡ̣ܢ ܚܲܕ ܠܲܬܪܹܝܢ</l>
                <l n="298">ܛܒܼܬܼܵܐ ܕܡ̣ܢ ܫܹܝܡ ܠܚܵܡ ܙܠܝܼܠܵܐ ܘܠܝܼܦܬ ܢܟܼܦܵܐ.</l>
                <l n="299">:ܠܥܒܕܵܐ ܚܬܗ ܐܝܟ ܕܠܥܒܼܕܐ ܡ̣ܢ ܒܹܝܬܼ ܡܵܪܹܗ</l>
                <l n="300">ܘܲܠܒܲܪ ܚܐܪ̈ܐ ܐܝܟ ܡ̇ܢ ܕܣܢܝܼܩ ܥܲܠ ܦܘܼܪܢܣܵܐ.</l>
                <l n="301">:ܡ̣ܢ ܒܹܝܬ ܓܙܵܐ ܕܫܹܝܡ ܗܬܝܪܐ ܥܬܼܪܚܵܡ ܐܵܦ ܝܲܦ̣ܬ</l>
                <l n="302">ܘܠܹܗ ܐܫܬܥܒܲܕܘ ܚܘܒܢܵܐܝܼܬ ܘܩܛܝܼܪ ܐܝܼܬ.</l>
                <l n="303">:ܝܦܬ ܡ̣ܢ ܚܘܼܒܵܐ ܩܒܸܠ ܛܒܼܥܐ ܕܦܠܚܘܼܬ ܐܲܚܘܼܗܝ</l>
                <l n="304">ܘܚܵܡ ܒܩܛܝܼܪܵܐ ܥܨܝܗܝ ܝܵܠܘܿܕܼܵܗ ܕܢܦܠܘܿܚ ܠܐܲܚܘܼܗܝ.</l>
                <l n="305">:ܒܫܸܡ ܚܐܪܘܼܬܼܵܐ ܝܗܒ̣ ܚܐܪܘܼܬܐ ܠܡܟܝܼܟ ܢܲܦܫ̇ܐ</l>
                <l n="306">ܘܒܥܒܕܘܼܬܼܵܐ ܟܕܢ ܠܲܚܬܝܼܪܵܐ ܬܚܹܝܬ ܚܹܐܪܘܼܬܼܵܐ.</l>
                <l n="307">:ܕܕܡܝܵܐ ܠܗܕܐ ܣܥܪ ܐܦ ܦܘܼܠܘܿܣ ܒܟܬܼܝܼܒܼܵܬܹ̈ܗ</l>
                <l n="308">ܘܟܒܫ ܥܒܼܕ̈ܐ ܘܒܢܲܝ̈ ܚܸܐܪܹ̈ܐ ܠܡܵܪܝܵܐ ܡܫܝܼܚܵܐ.</l>
                <l n="309">:ܟܠ ܠܲܡ ܥܒܕܐ ܡܚܪܪܵܐ ܗ̄ܘ̣ ܕܦܪܝܼܩ ܡ̣ܢ ܛܠܝܘܼܬܵܐ</l>
                <l n="310">ܐܵܦ ܒܲܪ ܚܸܐܪܹ̈ܐ ܥܒܼܕܵܐ ܐܝܼܬܼܵܘܗܝ ܕܡܪܝܵܐ ܡܫܝܼܚܵܐ.</l>
                <l n="311">:ܘܐܢܗܘ̤ ܕܦܘܼܠܘܿܣ ܟܕܢ ܥܠ ܬܓܡܝ̈ܢ ܬܚܹܝܬ ܚܲܕ ܡܵܪܝܵܐ</l>
                <l n="312">ܡ̇ܢ ܢܬܦܠܓܼ ܥܲܠ ܡܸܠܬ ܢܘܼܚ ܕܠܵܘܗ ܟܢܵܐ ܗ̣̄ܝ.</l>
                <l n="313">:ܘܕܗ ܟܢܵܐ ܗ̣̄ܝ ܐܲܝܟ ܕܟܬܝܼܒܵܐ ܟܬܒܼܵܐ ܒܗ̇ܕ</l>
                <l n="314">ܘܡܪܡܝܢ ܐܝܕܐ ܐܦ ܙܕܝܼ̈ܩܹܐ ܕܒܬܪܒܵܬܲܪ.</l>
                <l n="315">:ܡ̣ܢ ܒܬܲܪ ܢܘܿܚ ܩܒܸܠ ܐܒܼܪܡ ܡܘܼܠܟܢ ܚܲܝܹ̈ܐ</l>
                <l n="316">ܘܛܒܥܗ ܠܣܦܪܐ ܕܕܝܬܩܹܐ ܒܲܬܼܪܹܝܢ ܝܲܠܕܵܘ̈ܗܝ.</l>
                <l n="317">:ܬܪܹܝܢ ܐܘܼܠܸܕ ܗ̄ܘ̣ܵܐ ܡ̣ܢ ܗܕܡܵܘ̈ܗܝ ܡܠܝܢ ܒܘܪܲܟܵܬܼܵܐ</l>
                <l n="318">ܘܐܫܩܝܼ ܐܸܢܘܿܢ ܪܕܝܵܐ ܕܡܠܹ̈ܐ ܕܕܡ̇ܐ ܠܲܕܢܘܿܚ.</l>
                <l n="319">:ܠܐܝܣܚܲܩ ܐܫܠܸܡ ܪܫܢܘܼܬܼܵܐ ܕܩܲܒܸܠ ܡ̣ܢ ܫܹܝܡ</l>
                <l n="320">ܘܠܒܼܪ ܗܓܼܪ ܟܕܢܹܗ ܒܢܝܼܪܵܐ ܕܢܦܠܘܿܚ ܐܝܟ ܚܵܡ.</l>
                <l n="321">:ܒܢܘܿܚ ܚܵܪ ܟܹܐܢܵܐ ܕܲܠܚܲܕ ܒܪܟ ܘܲܠܚܲܕ ܫܥܒܸܕ</l>
                <l n="322">ܘܫܠܸܡ ܐܦܗܘ̤ ܕܢܓܡܘܪ ܡܠܹ̈ܐ ܣܘܼܥܪ̈ܟܹܐ.</l>
                <l n="323">:ܠܹܗ ܠܗܵܢ ܢܝܼܫܵܐ ܚܢܵܐ ܐܦ ܐܝܼܣܚܲܡ ܒܲܪ ܡܘܼܠܟܢܵܐ</l>
                <l n="324">ܘܚܬܝܬܐܝܼܬ ܕܲܡܝܼ ܒܡܠܹ̈ܐ ܕܒܣܘܼܥܪ̈ܢܹܐ.</l>
                <l n="325">:ܐܝܟ ܢܘܿܚ ܘܐܒܼܪܡ ܣܥ̣ܪ ܨܝܕ ܝܲܠܕܵܘ̈ܗܝ ܡܘܠܕܸ ܡܸ̈ܠܹܐ</l>
                <l n="326">ܘܒܹܗ ܒܐܣܟܝܡܵܐ ܬܢ̣ܐ ܒܘܪܵܟܬܼܵܐ ܕܡ̈ܠܝܵܢ ܬܲܗܪܵܐ.</l>
                <l n="327">:ܠܝܥܩܘܿܒܼ ܝܲܩܲܪ ܒܩܫܝܼܫܘܼܬܼܵܐ ܟܲܕ ܠܵܐ ܩܲܫܝܼܫ</l>
                <l n="328">ܘܠܩܫܝܫܵܐ ܬܚܬܝܼ ܣܡܹܗ ܒܕܪܓܼܐ ܕܒܹܝܬ ܚܵܡ.</l>
                <l n="329">:ܠܥܹܣܘܼ ܐܡ̣ܪ ܕܐܢܗܘ̤ ܕܬܬܘܼܒ ܡܬܚܪܲܪ ܐܲܢ̄ܬ</l>
                <l n="330">ܘܡ̣ܢ ܡܢܵܐ ܟܲܝ ܡܚܪܪ ܗ̄ܘ̣ܵܐ ܠܹܗ ܕܗܵܐ ܡܚܲܪܪ ܗ̄ܘ̣ܵܐ.</l>
                <l n="331">:ܠܵܐ ܐܫܬܥܒܲܕ ܥܣܘ ܠܝܲܠܩܘܿܒܼ ܒܟܼܠܗܘܿܢ ܚܲܝܵܘ̈ܗܝ</l>
                <l n="332">ܘܠܵܐ ܬܘܼܒܼ ܙܪܥܹܗ ܦܠ̣ܚ ܥܲܒܼܕܘܼܬܼܵܐ ܠܝܣܪ̈ܠܝܵܐ.</l>
                <l n="333">:ܒܬܗܪܵܐ ܣܝܼ̈ܡܵܢ ܡܸܠܲܝ̈ ܟܐܢܹ̈ܐ ܕܒܟܬܼܝ̈ܒܵܬܐ</l>
                <l n="334">ܘܠܐ ܐ̄ܢܫ ܝܕܥ ܠܡܬܗܪ ܫܦܝܼܪ ܒܣܘܼܟܠܲܝܗܹܝܢ.</l>
                <l n="335">:ܚܝܹܠ ܣܘܼܟܠܐ ܚܝܸܠ ܐܸܢܘܿܢ ܠܡܸܣܬܲܟܠܵܘܼ</l>
                <l n="336">ܕܐܝܟܵܢ ܢܨܘܪܘܢ ܣܘܼܟܵܠ ܡܸܠܹ̈ܐ ܒܕܦܐ ܕܡ̈ܠܹܐ.</l>
                <l n="337">:ܐܝܟ ܨܝܪ̈ܐ ܨܝܪ̈ܝ ܨܠܡ̈ܐ ܕܥܬܝܼܕ̈ܬܵܐ</l>
                <l n="338">ܨܵܪܘ ܕܡܘ̈ܬܐ ܕܠܵܐ ܓܠܝ̈ܬܐ ܒܝܲܕ ܓܠܝܬܵܐ.</l>
                <l n="339">ܐܘܚܙ̈ܝܹܐ ܚܙܢܝ̈ ܡܸܕܸܡ ܕܠܐ ܡܦܣܝܼܢ ܒܹܗ</l>
                <l n="340">ܕܟܲܕ ܠܹܐ ܚܙܹܐ ܠܗܘܿܢ ܬܢܵܘ ܕܡܘ̈ܬܹܗ ܩܕܼܵܡ ܚܙ̈ܝܹܐ. </l>

                <pb ed="http://syriaca.org/manuscript/2289" n="f.256v"/>
                <l n="341">:ܐܹܝܘ ܟܪ̈ܘܙܐ ܕܒܕܩܸܘ ܐ̄ܪ̈ܙܹܐ ܩܕܼܵܡ ܣܘܥܪ݁ܢܹܐ</l>
                <l n="342">ܘܥܕܠܵܐ ܢܐܬܹܐ ܓܠ̣ܵܘ ܐ̄ܪܙ ܕܢܸܚܹܗ ܒܹܝܬ ܐܪ̈ܥܢܹܐ.</l>
                <l n="343">:ܐܝܘ ܗܕ̈ܝܐܐ ܕܕܪܫܘ ܐܘܼܪܚܵܐ ܠܡܐܬܝܼܬ ܡܲܠܟܵܐ</l>
                <l n="344">ܘܣܡ̣ܘ ܒܗ̇ ܡܝ̈ܠܐ ܡ̈ܠܹܐ ܕܡܠܝ̈ܢ ܐܬ̤ܐ ܕܫܲܝܢܵܐ.</l>
                <l n="345">:ܡܠ̈ܐ ܕܫܝܢܵܐ ܗܘ̣̈ܝ ܡܠܲܝܗ̈ܘܿܢ ܕܡܠܚ̈ ܫܲܝܢܵܐ</l>
                <l n="346">ܘܒܡܣܝܘ̈ܢܐ ܕܦܬܓܡܝ̈ܗܘܢ ܢܚܘ ܗܠܟܹ̈ܐ.</l>
                <l n="347">:ܦܘܬܩܵܐ ܕܚܘܼܒܵܐ ܒܢܘ ܒܟܬܒܹ̈ܐ ܠܡܪܕܝܼܬ ܐ̄ܢܫ̈ܐ</l>
                <l n="348">ܕܠܐ ܢܫܬܚܩܘܿܢ ܒܲܦܣܵܩ ܣܒܼܪܵܐ ܚܘܼܪܒܵܐ ܕܲܬܪܹܝܢ</l>
                <l n="349">:ܠܚܲܕ ܨܒܝܢܵܐ ܕܚܲܕ ܒܪܘܿܝܵܐ ܫܠܸܡܘ ܫܘܝܐܝܼܬ</l>
                <l n="350">ܘܠܵܐ ܐܬܦܠܓܼܘ ܥܲܠ ܣܘܼܟܝܵܐ ܕܣܒܼܪܵܐ ܕܫܡܠܘ.</l>
                <l n="351">:ܣܒܼܪܐ ܛܒܼܵܐ ܫܡ̣ܥܘ ܕܡܬܪܓܸܡ ܒܠܫܢܲܝ̈ܗܘܿܢ</l>
                <l n="352">:ܘܩܢܵܘ ܣܒܼܪܵܐ ܠܡܣܒܪܘܼ ܠܣܒܼܪܵܐ ܕܥܬܼܝܼܕ</l>
                <l n="353">:ܢܘܚ ܩܕܡܝ̇ܬ ܕܪܫܵܗ̇ ܠܐܪܘܚܵܐ ܩܕܼܵܡ ܥܝܢܲܝ̈ܗܘܿܢ</l>
                <l n="354">ܘܡܪܝܼܘ ܟܠܗܘܿܢ ܒܦܣܥ̈ܬܐ ܕܡܠܲܬ ܦܘܼܡܹܗ.</l>
                <l n="355">:ܒܦܘܡܹܗ ܗܲܠܸܟ ܩܲܠܝܼܠ ܗܘܢܵܐ ܒܐܘܼܪܚܵܐ ܕܣܒܼܪܵܐ</l>
                <l n="356">ܘܒܼܠܫܢܹܗ ܪܕܵܐ ܒܫܒܝܼܠܵܐ ܕܡܘܼܠܟܵܢ ܚܲܝܹ̈ܐ.</l>
                <l n="357">:ܐܘ ܗܲܠܟܐ ܕܗܠܟ ܦܘܼܡܹܗ ܚܠܦ ܗܠܟ̈ܬܹܗ</l>
                <l n="358">ܘܟܲܕ ܠܵܐ ܗܠܟ ܡܫܚܗ̇ ܠܐܪܥܵܐ ܠܸܫܢܹܗ.</l>
                <l n="359">:ܐܘ ܗܲܕܝܼܐܐ ܕܚܘܝܼ ܐܘܼܪܚܵܐ ܕܠܵܐ ܗܠܟ̈ܬܐ</l>
                <l n="360">ܘܣܡ ܒܵܗ̇ ܡܝ̈ܐܐ ܕܠܵܐ ܡܬܡܫܚܝܼܢ ܒܦܣܥ̈ܬܐ.</l>
                <l n="361">:ܐܘ ܠܵܟ ܓܒܼܪܐ ܕܪܕܐ ܦܫܝܼܪ ܒܘܥܕܵܐ ܕܚܲܝܹ̈ܐ</l>
                <l n="362">ܕܡܢܥܬ̤ ܡܸܠܵܬܵܟ ܠܒܹܝܬ ܐܘܢܵܐ ܕܝ̇ܗܒ ܚܲܝܹ̈ܐ.</l>
                <l n="363">:ܝܗ̇ܒ ܚܝܹ̈ܐ ܟܣܹܐ ܗ̄ܘ̣ܵܐ ܒܙܪܥܵܟ ܐ̄ܪܙܢܵܐܝܬ</l>
                <l n="364">ܘܩܕܡ ܚܘܝܟ ܚܹܝܠ ܚܝܘܼܬܹܗ ܒܚܲܕ ܡ̣ܢ ܝܲܠܕܝ̈ܟ.</l>
                <l n="365">:ܒܒܘܟܪܟ ܫܟܢܬ̤ ܫܟܝܬܼܵܐ ܕܚܲܝܹ̈ܐ ܠܵܐ ܡܝܘܬܹ̈ܐ</l>
                <l n="366">ܘܬܗܪ ܗܵܘܢܵܟ ܠܡܬܒܩܝܼܘ ܒܚ̈ܝܐ ܕܒ̣ܪܟ.</l>
                <l n="367">:ܒܬܗܪܵܐ ܪܲܒܵܐ ܩܡ̣ܘ ܚܘܼܫܒܲܝ̈ܟ ܒܦܹܐܪܵܐ ܕܡܸܢܵܟ</l>
                <l n="368">ܕܚ̇ܙܝܬ ܒܣܘܟܝ̈ ܦܓܼܪܗ ܚ̈ܝܐ ܕܐ̄ܢܫܐ.</l>
                <l n="369">:ܒܗܘܢܵܐ ܚܪܬ ܒܗ̇ ܒܗ̇ܝ ܚܝܘܬܵܐ ܡܚܝܬ ܟܠܐ</l>
                <l n="370">ܘܩܪܬ̤ ܠܒܢܝ̈ܟ ܕܲܢܚܘܪܘܢ ܒܵܗ̇ ܗܢܝܼܵܐܝܼܬ.</l>
                <l n="371">:ܒܚܘܝܼܚܘܼܬܼܵܐ ܚܪܬ̤ ܡܠܬܵܟ ܒܐ̄ܪܙܐ ܕܒܼܫܝܡ</l>
                <l n="372">ܘܠܘܵܬ ܘܥܕܗ ܟܢܫܬ̤ ܦܒܝܵܐ ܕܚܘܪܐ ܕܐܲܚ̈ܘܗܝ.</l>
                <l n="373">ܒܦܐܝܘܼܬ ܫܘܼܦܪܹܗ ܐܬܗܪܐ ܐܸܢܘܿܢ ܠܒܢܝ̈ ܟܪܣܵܟ.</l>
                <l n="374">ܘܟܕ ܠܵܐ ܨܒ̇ܝܢ ܨܵܪܘ ܕܡܘ̈ܬܹܗ ܩܕܼܵܡ ܥܝܢܝ̈ܗܘܿܢ.</l>
                <l n="375">:ܐܲܝܟ ܕܒܨ ܠܡܵܐ ܡܬܒܩܝܼܢ ܗ̄ܘ̣ܵܘ ܒܡܸܠܲܬܼ ܦܘܼܡܵܟ</l>
                <l n="376">ܟܕ ܨܝܪܵܐ ܗ̄ܘ̣ܵܬ ܨܠܸܡ ܚܲܝܲܗ̈ܘܿܢ ܒܫܸܡ ܐܠܗܵܐ.</l>
                <l n="377">:ܐܝܟ ܕܠܩܢܝܵܐ ܠܒܼܝܟ ܗ̄ܘ̣ܵܐ ܗܵܡܵܟ ܫܸܡ ܐܠܗܵܟ</l>
                <l n="378">ܘܪܫܡ ܗ̄ܘ̣ܵܐ ܒܹܗ ܗ̇ܝ ܒܪܬ ܩܵܠܵܐ ܕܒܼܪܝܟ ܡܵܪܝܵܐ.</l>
                <l n="379">:ܒܪܝܟܼܘ ܡܪܝܐ ܕܨܵܪ ܒܵܟ ܡܵܪܝܵܐ ܪܒ ܨܝܪܹ̈ܐ</l>
                <l n="380">ܕܬܨܘܪ ܒܒܢܲܝ̈ܟ ܨܠܸܡ ܬܘܪܝܼܵܬܐ ܕܚܝܒܝܼܢ ܠܹܗ.</l>
                <l n="381">:ܒܚܵܘܒܲܬ ܚܘܼܒܵܐ ܕܠܘܵܬ ܡܵܪܵܟ ܟܕܢ̇ܬ ܝܠܕܬ̈ܟ</l>
                <l n="382">ܕܢܗܘܘܿܢ ܦܪܥܝܼܢ ܛܝܒܘܼ ܠܛܵܒܼܵܐ ܕܬܩܢ ܐܸܢܘܿܢ.</l>
                <l n="383">:ܚܡܝܪܵܐ ܛܒܼܬ ܛܡܪ ܒܟ ܛܒܼܵܐ ܡ̣ܢ ܛܒܘܼܬܹܗ</l>
                <l n="384">ܘܐܢܬ ܐܪܡܝܬܝܗܝ ܒܦܓܼܪܐ ܕܒܼܢܲܝ̈ܟ ܕܢܛܪ ܐܸܢܘܿܢ.</l>
                <l n="385">:ܚܟܝܡܐܝܼܬ ܣܥܪܬ ܚܲܟܼܝܼܡܵܐ ܨܝܕ ܝܠܕ̈ܬܟ</l>
                <l n="386">ܕܣܬܪܬ ܥܘܼܬܪܵܐ ܕܣܘܢܩܢܝܗܘܿܢ ܒܗܕܡܲܝ̈ܗܘܿܢ.</l>
                <l n="387">:ܡܚܟܡ ܐ̄ܢܫܐ ܚܲܟܸܡ ܙܘܥܲܝ̈ܟ ܠܡܣܥ̣ܪ ܗܵܕܹܐܸ</l>
                <l n="388">ܕܢܗܘܘܿܢ ܪܵܕܹܝܢ ܥܲܡ ܝܘܒܠܵܟ ܚܝܹ̈ܐ ܕܓܸܢܣܵܟ.</l>
                <l n="389">:ܪܚܡ ܓܢܣܟ ܣܡ ܒܹܗ ܒܓܸܢܣܵܟ ܣܝܡܲܬܼ ܚܲܝܹ̈ܐ</l>
                <l n="390">ܘܣܬܪܹܗ ܒܐܪܥܵܟ ܕܬܗܘܸܐ ܢܛܝܼܪܵܐ ܠܫܘܼܠܲܡ ܙܲܒܼܢܹ̈ܐ.</l>
                <l n="391">ܐܲܝܟ ܬܓܪܹ̈ܐ ܛܥܢܘܼܗ̇ ܪܸ̈ܓܫܐ ܕܡܝܲܒܠܵܢܹܝ̈ܗ̇</l>
                <l n="392">ܘܝܲܒܠܘܼܗ̇ ܒܚܘܼܒܵܐ ܡ̣ܢ ܚܲܕ ܠܐ̄ܚܪܹܝܢ ܥܕܲܡܵܐ ܠܡܪܝܲܡ. </l>

                <pb ed="http://syriaca.org/manuscript/2289" n="f.257r"/>
                <l n="393">:ܐܝܘ ܬܕܡܘܪܬܵܐ ܕܡ̣ܢ ܒܵܪܘܝܵܐ ܠܘܵܬܼ ܒܪܢܫܵܐ</l>
                <l n="394">ܕܟܲܕ ܡܝܘܬܵܐ ܗ̄ܘ̣ ܗܘ̤ܵܐ ܢܵܛܘܪܵܐ ܠܚܝܘܼܬ ܚܲܝܵܘ̈ܗܝ.</l>
                <l n="395">:ܐܝܘ ܝܕܥ̈ܬܐ ܕܡܬܩܸܢ ܟܠܐ ܟܡܵܐ ܥܡܝܼ̈ܩܵܢ</l>
                <l n="396">ܕܣܵܡ ܒܒܪܝܼܬܹܗ ܥܘܼܬܪܵܐ ܕܚ̇ܫܚ ܠܲܣܢܝܩܘܼܬܵܗ̇.</l>
                <l n="397">ܐܘ ܐܘܡܢܵܐ ܕܡ̣ܢ ܠܐ ܡܕܡ ܥܒܼܕ ܟܠܡܕܡ.</l>
                <l n="398">ܕܐܣܢ ܘܡܠܗ̇ ܠܐܘܡܢܘܼܬܹܗ ܡ̣ܢ ܚܟܡ̈ܬܹܗ.</l>
                <l n="399">:ܚܸܟܼܡܲܬܼ ܩܘܼܫܵܬܐ ܕܡ̣ܢ ܚܟܡ̈ܬܹܗ ܣܡ ܒܟܝܵܢܵܢ</l>
                <l n="400">ܘܗܝ̤ ܚܟܡܬ̣ܗ̇ ܠܒܒܪܘܼܬ ܓܸܿܢܣܲܢ ܠܡܕܲܥ ܠܲܫܡܹܗ.</l>
                <l n="401">:ܗ̤ܝ ܓܠܬ̤ ܠܐܕܵܡ ܥܲܠ ܟܲܣܝܘܼܬܼܵܐ ܕܨܪܬܗ̇ ܒܓܸܠܝܐ</l>
                <l n="402">ܘܗ̤ܝ ܐܘܪܥܬܹܗ ܕܐܝܼܬ ܠܗ ܡܵܪܐ ܡܪܝܐ ܕܟ̣ܠܐ.</l>
                <l n="403">:ܗܝ̤ ܐܣܪܬܹܗ ܠܗܒܹܝܠ ܕܟܼܝܵܐ ܒܪܚܡܲܬܼ ܡܵܪܹܗ</l>
                <l n="404">ܘܒܓܠܝ̈ܬܐ ܦܪܥ ܬܘܕܝܼܬܼܵܐ ܕܦܲܐܝܵܐ ܠܟܣܝܵܐ.</l>
                <l n="405">:ܒܗ̇ ܐܬܚܟܲܡ ܚܢܘܟ ܫܦܝܼܪܵܐ ܕܢܲܫܦܪ ܢܲܦܫܹܗ</l>
                <l n="406">ܘܕܫܦܪ ܣܓܝܼ ܩܘܝܼ ܒܫܘܼܦܪܵܐ ܕܠܵܐ ܡܝܘ̈ܬܹܐ.</l>
                <l n="407">:ܗܝ̤ ܒܕܩܬ̤ ܠܹܗ ܠܠܡܟ ܥܲܠ ܝܲܠܕܵܐ ܕܗܘ̤ܵܐ ܡܸܢܹܗ</l>
                <l n="408">ܕܡܢܝܼܚ ܠܲܐܪܥܵܐ ܘܡܥܒܲܪ ܐܒܼܠܵܐ ܕܟܪܝܘܼܬ ܐ̄ܢܵܫܵܐ.</l>
                <l n="409">:ܗ̤ܝ ܠܥܙܬ̤ ܒܹܗ ܐܦ ܒܹܗ ܒܒܲܪ ܠܡܟ ܠܥܙܵܐ ܚܲܕܬܵܐ</l>
                <l n="410">ܘܬܲܪܓܸܡ ܦܘܼܡܹܗ ܩ̈ܠܹܐ ܚܕ̈ܬܹܐ ܕܚܘܼܕܲܬ ܐ̄ܢܫܐ.</l>
                <l n="411">:ܟܠܡܵܐ ܕܐܡܪܬ̤ ܗ̇ܝ ܝܕܥܬܼܵܐ ܡ̣ܢ ܐܠܗܵܐ ܗ̄ܘ̣</l>
                <l n="412">ܘܚܟܡܬ̤ ܟܠܐ ܘܗ̤ܝ ܡܚܟܡܵܐ ܟܠ ܥܕܡܵܐ ܠܚܲܪܬܵܐ.</l>
                <l n="413">:ܡ̣ܢ ܚܟܡ̈ܬܹܗ ܝܠܦܘ ܩܘܼܕܡܝ̈ܐ ܠܡܬܚܟܡܘܼ</l>
                <l n="414">ܘܗ̤ܝ ܬܘܼܒ ܓܡܪܵܐ ܐܦ ܠܐ̄ܚܪ̈ܢܹܐ ܕܡ̣ܢ ܒܬܪܟܸܢ.</l>
                <l n="415">:ܢܘܿܚ ܛܵܒܼ ܡ̣ܢ ܟܠ ܐܬܚܟܲܡ ܒܵܗ̇ ܠܡܒܕܩ ܐܪ̈ܙܝܗ̇</l>
                <l n="416">ܗܘܝ̤ ܬܘܼܒ ܡ̣ܢܟܠ ܩܪܬ̤ ܩܪܒܼܬܹܗ ܠܒܝܬܝܘܼܬܵܗ̇.</l>
                <l n="417">:ܐܲܝܟ ܕܠܪܚܡܵܐ ܓܠܬ̤ ܠܹܗ ܐ̄ܪܙܐ ܕܣܬܝܪ̈ܬܵܗ̇</l>
                <l n="418">ܐܦ ܗܘ̤ ܒܚܘܒܵܐ ܒܛܲܪ ܦܘܼܩܕܢܗ̇ ܕܪܫܪܝܼܪܘܼܬܼܵܗ̇.</l>
                <l n="419">:ܫܪܪܐ ܢܛܪ ܠܵܗ̇ ܪܚܡܵܐ ܕܩܘܼܫܬܼܵܐ ܠܕܚܠܲܬܼ ܩܘܼܫܬܐ</l>
                <l n="420">ܐܵܦ ܗ̤ܝ ܒܩܘܫܬܐ ܦܪܥܬܹܗ ܐܓܼܪܵܐ ܕܛܵܒܼ ܡ̣ܢ ܥܲܡܠܹܗ.</l>
                <l n="421">:ܐܓܼܪܐ ܛܵܒܼܵܐ ܦܪܥܬܹܗ ܠܟܹܐܢܵܐ ܕܦ̣ܠܚ ܥܲܡܵܗ̇</l>
                <l n="422">ܘܝܼܬܪ ܡܸܢܗ̇ ܘܝܗܒܵܗ̇ ܠܲܒܼܢܵܘ̈ܗܝ ܕܢܸܣܬܬܪܘܿܢ ܒܵܗ̇.</l>
                <l n="423">:ܚܫܚܬܐ ܕܚܲܝܹ̈ܐ ܠܵܐ ܡܝܘܬ̈ܐ ܣܡܬ̤ ܒܐܝܼܕܼܵܘ̈ܗܝ</l>
                <l n="424">ܘܣܡܗ̇ ܐܦ ܗܘ̤ ܒܐܝܼܕܲܐ ܕܒܵܢܵܘ̈ܗܝ ܕܢܸܚܘܢ ܒܐܘܼܟܼܠܵܗ̇.</l>
                <l n="425">:ܐܘܟܼܠܵܗ̇ ܕܚ̇ܝܐ ܐܟܠ ܟܹܐܢܵܐ ܘܐܲܟܸ̇ܠ ܠܒܢܵܘ̈ܗܝ</l>
                <l n="426">ܘܣܡ ܚܝܘܬܹܗ ܦܪ̣ܚ ܒܟܿܝܢܲܢ ܡܛܪܹܗ ܒܝܲܚܹ̈ܐ.</l>
                <l n="427">:ܚܝܹ̈ܐ ܕܡ̣ܢ ܢܘܿܚ ܪܕܵܘ ܥܲܡ ܓܸܢܣܲܢ ܡ̣ܢ ܢܘܿܚ ܘܲܠܟܼܵܐ</l>
                <l n="428">ܘܗܢܘܢ ܕܪܝܢ ܥܕܲܡܵܐ ܕܫܠܸܡ ܪܗܛܹܗ ܕܙܒܼܢܵܐ.</l>
                <l n="429">:ܡܢܲܢ ܫܪܝܼܘ ܚ̈ܝܹܐ ܠܡܪܕܵܐ ܡ̣ܢ ܫܘܼܪܝܵܐ</l>
                <l n="430">ܘܥܲܡܲܢ ܡܩܵܘܼܝܢ ܒܩܲܪܝܒܘܼܬܵܐ ܕܠܵܐ ܫܘܼܠܵܡܵܐ.</l>
                <l n="431">:ܚܝܠܐ ܕܒܪܲܢ ܒܪܵܐ ܒܲܢ ܚܲܝܹ̈ܐ ܣܘܬܲܪ ܐܸܢܘܿܢ</l>
                <l n="432">ܘܟܲܕ ܫܦܪܬ̤ ܠܹܗ ܚܘܝܼ ܐܸܢܘܿܢ ܠܥܹܝܢ ܟܠ ܘܒܼܟܼܠ.</l>
                <l n="433">:ܒܗ̇ ܒܓܼܒܝܠܬܢ ܛܡܲܪ ܚܝܘܼܬܵܐ ܕܡ̣ܢ ܚܝܘܼܬܹܗ</l>
                <l n="434">ܘܒܬܲܪ ܙܒܼܢܵܐ ܓ̣ܠܐ ܨܒܼܝܢܹܗ ܕܟܼܣܐ ܗ̄ܘ̣ܵܐ ܒܲܢ.</l>
                <l n="435">:ܒܟܣܝܵܐ ܘܓܠܝܵܐ ܚܘܝܼ ܚܘܼܒܹܗ ܨܝܕ ܐ̄ܢܫܘܬܲܢ</l>
                <l n="436">ܘܚܲܟܼܝܼܡܐܝܼܬ ܓܡܲܪ ܨܒܼܝܢܹܗ ܒܐܝܕܢ ܨܝܕ ܟܠ.</l>
                <l n="437">:ܒܐܝܕܢ ܫܡܠܝܼ ܣܵܥܘܿܪܘܼܬܹܗ ܨܝܕ ܟܠ ܘܒܼܟܼܠ</l>
                <l n="438">ܬܵܘ ܢܘܕܐ ܠܹܗ ܝܲܬܝܪ ܡ̣ܢܟܠ ܕܪܚܡܢ ܡܢܟܠ܀</l>
            </div>

        </body>
    </text>
</TEI>
