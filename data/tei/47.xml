<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8549">On the Temptation
                    of Christ - <foreign xml:lang="syr">ܥܲܠ ܕܪ̈ܵܘܗܝ ܕܡܪܢ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
<respStmt>
<resp>based upon</resp>
<name><ptr target="#sourceDesc1"/></name>
</respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/47</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier type="preferred">
<idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
             <creation>
                 <origDate type="composition" from="0450" to="0500">Second half of the fifth century CE</origDate>
             </creation>
        </profileDesc>
        <revisionDesc status="uncorrectedTranscription">
             <change when="2019-04-26" who="http://syriaca.org/person.xml#jwalters">Added origDate</change>  
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-03-09" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="ManuscriptTranscription">
        <body>
            <div type="title">
                <ab xml:lang="syr">ܥܲܠ ܕܪ̈ܵܘܗܝ ܕܡܪܢ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.73v"/>
                <l>ܡܐܡܪܐ: ܝܒ܀ ܥܲܠ ܕܪ̈ܵܘܗܝ ܕܡܪܢ܀</l>
                <l>ܬܘܼܒܼ ܕܝܼܠܹܗ ܟܲܕܼ ܕܝܼܠܹܗ ܡܸܐܡܪܵܐ ܕܬܼܪܹܥܣܲܪ:</l>
                <l>ܥܲܠ ܕܪ̈ܘܗܝ ܕܡܵܪܢ.</l>
                <l>ܘܡܸܬܼܐܡܲܪ ܒܚܲܕܼܒܫܲܒܵܐ ܕܡܲܥܵܠܲܝ ܨܵܘܡܵܐ.</l>
                <l>ܥܘܼܢܵܝܵܐ.</l>
                <l>ܒܪܝܼܟ ܕܲܒܼܨܵܘܡܹܗ ܕܪܲܫ ܠܲܢ ܐܘܼܪܚܵܐ ܠܡܸܪܕܵܐ ܠܚܲܝܹ̈ܐ ܕܠܵܐ ܫܘܼܠܵܡܵܐ܀</l>
                <l>ܐܲܚܲܝ̈܀</l>
            </div>
            <div type="text" xml:lang="syr">
                <l n="1">:ܩܵܠܹ̈ܐ ܚܲܕܬܹ̈ܐ ܫܡ݂ܲܥ ܣܵܛܵܢܵܐ ܒܹܝܬܼ ܡܵܝܘܿܬܹ̈ܐ</l>
                <l n="2">ܕܬܼܵܢܹ̇ܝܢ ܐܢܵܫ̈ܐ ܘܫܡܝܢ̈ܐ ܫܝܢܐ ܕܐܢܫ̈ܐ.</l>
                <l n="3">:ܫܲܝܢܵܐ ܕܐܢܫ̈ܐ ܫܡ݂ܲܥ ܡܵܪܘܿܕܼܵܐ ܡ̣ܢ ܓܲܒܼܪܝܼܠܹ</l>
                <l n="4">ܘܐܲܚܕܹܗ ܓܘܼܢܚܵܐ ܕܡܵܢܲܐ ܗ̄ܝ̣ ܗܵܕܹܐ ܚܕܲܬܵܐ ܕܲܗܘ̤ܵܬܼ܀</l>
                <l n="5">:ܪܹܫ ܡܠܐܟܹ̈ܐ ܫܐܸܠ ܒܲܫܠܵܡܵܐ ܕܒܪܬܼ ܡܝܘ̈ܬܐ</l>
                <l n="6">ܘܙܵܥ ܚܲܣܵܡܵܐ ܒܛܸܒܿܐ ܛܵܒܼܵܐ ܕܲܠܘܵܬܼ ܐܢܵܫܵܐ.</l>
                <l n="7">:ܫܠܵܡܠܹܟܼܝ ܡܲܪܝܲܡ ܩܥ̣ܵܐ ܪܘܼܚܵܢܵܐ ܒܐܸܕܼܢܲܝ̈ ܡܲܪܝܲܡ</l>
                <l n="8">ܘܐܲܝܠܸܠ ܒܝܼܫܵܐ ܘܲܟܼܢ݂ܲܫܘ ܕܝܘ̈ܐ ܠܩܵܠ ܐܲܝܠܲܠܬܹܿܗ܀</l>
                <l n="9">:ܡܵܪܢ ܥܲܡܹܟܼܝ ܩܥ̣ܵܐ ܡܲܠܲܐܟܼܵܐ ܠܒܲܪܬܼ ܡܵܝܘ̈ܬܹܐ</l>
                <l n="10">ܘܥܲܦܝ̈ ܬܸܢܚܵܬܹ̈ܐ ܕܐܵܟܸܠ̇ܩܲܪܨܵܐ ܒܫܲܝܢܵܐ ܕܐܢܫ̈ܐ.</l>
                <l n="11">:ܒܲܪ ܥܸܠܵܝܐ ܩܪܲܝܗܝ ܐܝܼܙܓܲܕܵܐ ܠܒܲܪ ܒܲܪܬܼ ܐ̄ܢܵܫ̈ܐ</l>
                <l n="12">ܘܲܒܼܗܸܬܼ ܣܵܢܵܐܐ ܘܝܼܬܸܒܼܘ ܒܐܸܒܼܠܵܐ ܚܲܝܠܵܘ̈ܬܹܗ܀</l>
                <l n="13">:ܗܵܠܹܝܢ ܬܲܪܓܸܡ ܓܲܒܼܪܼܵܐ ܕܪܘܼܚܵܐ ܒܹܝܬܼ ܐܲܪ̈ܥܵܢܹܐ</l>
                <l n="14">ܘܲܪܥܸܠܘ ܕܲܝܘܹ̈ܐ ܘܙܵܥ̣ ܣܵܛܵܢܵܐ ܪܹܫ ܣܸܕܼܪ̈ܲܝܗܘܿܢ.</l>
                <l n="15">:ܚܲܕܼ ܪܘܚܵܢܵܐ ܐܲܟܼܪܸܙ ܒܲܛܢܹܗ ܠܲܚܕܼܵܐ ܐܲܢ̄ܬܿܬܼܵܐ</l>
                <l n="16">ܘܲܒܼܝܘܿܡ ܝܲܠܕܹܗ ܩܥ̣ܵܘ ܣܲܓܝܼܐܹ̈ܐ ܣܲܒܼܪܵܐ ܠܐܢܵܫܵܐ܀</l>
                <l n="17">:ܣܲܒܼܪܵܐ ܛܵܒܼܵܐ ܩܥ̣ܵܘ ܪ̈ܘܼܚܵܢܹܐ ܠܦܲܓܼܪ̈ܢܝܹܐ</l>
                <l n="18">ܘܡܝܼܬܼ ܡܵܪܘܿܕܼܵܐ ܒܩܵܠ ܣܲܒܿܪ̈ܬܼܵܐ ܕܚܲܝܹ̈ܐ ܕܐ̄ܢܵܫܵܐ.</l>
                <l n="19">:ܩܵܠ ܣܲܒܿܪ̈ܵܬܵܐ ܡܸܬܼܡܲܠܲܠ ܗ̄ܘ̣ܵܐ ܡ̣ܢ ܟܠ ܦܘܼܡܝܼ̈ܢ</l>
                <l n="20">ܘܚܵܕܝ̇ܢ ܐܢܵܫ̈ܐ ܪ̈ܘܼܚܵܢܵܝܹܐ ܡܲܟܼܪܝܢ ܕܲܝܘܹ̈ܐ܀</l>
                <l n="21">:ܫܡܥܘܢ ܐܲܫܡܥ ܩܵܠܵܐ ܓܲܠܝܐ ܕܗܵܢܵ̇ܘ ܕܐܵܬܹ̇ܐ</l>
                <l n="22">ܘܐܲܝܟ ܕܸܒܼܟܼܘܼܪܵܐ ܒܵܚ̇ܲܪ ܐܢܫܹ̈ܐ ܒܕܸܢܚܵܐ ܕܢܘܼܗܪܹܗ.</l>
                <l n="23">:ܚܲܢܵܐ ܢܒܼܝܼܬܼܵܐ ܙܢܲܝ̈ ܦܘܪܩܢܗ ܡܸܫܬܲܥܝܵܐ ܗ̄ܘ̣ܵܬ</l>
                <l n="24">ܘܲܡܥܲܢܝ̈ܵܢ ܗܘ̣̈ܲܝ ܥܸܒܼܪ̈ܝܵܬܼܵܐ ܒܵܬܲܪ ܡܸ̈ܠܹܝܗ̇܀</l>
                <l n="25">ܩܵܠ ܒܲܪ ܥܩܪ̈ܐ ܛܵܒܼ ܡ̣ܢ ܪܲܥܡܵܐ ܪܥܸܡ ܗ̄ܘ̣ܵܐ ܩܵܠܹܗ܀</l>
                <l n="26">ܟܲܕܼ ܩܵܥܹ̇ܐ ܗ̄ܘ̣ܵܐ ܕܲܫܠܸܡ ܙܲܒܼܢܵܐ ܘܡܲܛܝܼ ܙܲܒܼܢܵܐ.</l>
                <l n="27">:ܫܠܸܡ ܠܹܗ ܙܲܒܼܢܵܐ ܢܡܘܣܝܐ ܡܸܬܼܢܲܒܹܿܐ ܗ̄ܘ̣ܵܐ</l>
                <l n="28">ܘܲܩܪܸܒܼ ܙܲܒܼܢܵܐ ܕܕܼܘܼܒܵܪ ܚܲܝܹ̈ܐ ܪ̈ܘܼܚܵܢܵܝܹܐ܀</l>
                <l n="29">:ܐܸܡ̇ܪܐ ܕܲܟܝܵܐ ܟܵܢܝܗ ܠܕܲܟܼܝܵܐ ܡܪܹܟܹܐ ܡ̃ܕܼܲܟܹܐ ܡܘܼܡܹ̈ܐ</l>
                <l n="30">ܕܒܲܕܼܒܼܝܼܚܘܼܬܹܗ ܥܵܛ̇ܐ ܥܵܘܠܵܐ ܘܝܵܗܸ̇ܒܼ ܚ̈ܝܐ.</l>
                <l n="31">:ܡܵܪܹ̈ܐ ܐ̄ܪ̈ܵܙܹܐ ܩܪ̣ܵܝܗܝ ܐܝܼܙܓܲܕܵܐ ܠܲܡܫܲܕܼܪܵܢܹܗ</l>
                <l n="32">ܘܚܵܘܝܼ ܕܡܵܪܹܐ ܗ̄ܘ̣ ܐܵܦ ܕܲܝ̇ܢܵܐ ܕܒܼܵܚܲܪ ܟܠܵܐ܀</l>
                <l n="33">:ܗܠܝܢ ܩ̈ܠܐ ܐܲܟܼܪܸܙܘ ܐܢܵܫ̈ܐ ܘܫܡܝ̈ܢܐ</l>
                <l n="34">ܘܐܲܪܡܝܼ ܐܲܒܼܵܐ ܛܲܒܼܥܵܐ ܕܩܵܠܹܗ ܘܚܲܬܸܿܡ ܐܸܢܘܿܢ.</l>
                <l n="35">:ܗܵܠܹܝܢ ܩ̈ܠܐ ܫܡ̣ܥ ܡܪܘܕܐ ܣܢܐܐ ܕܐܢܫܐ</l>
                <l n="36">ܘܡܸܬܼܡܲܪܡܲܪ ܗ̄ܘ̣ܵܐ ܠܘܼܩܒܲܠ ܩ̈ܠܐ ܕܢܘܼܟܼܪ̈ܵܚܸܢ ܠܹܗ܀</l>
                <l n="37">:ܩ̈ܠܐ ܚܕܬ̈ܐ ܡܸܬܼܡܲܠܠܝܼܢ ܗ̄ܘ̣ܵܘ ܡ̣ܢ ܡܵܠ̈ܠܹܐ</l>
                <l n="38">ܥܲܠ ܒܲܪܢܵܫܵܐ ܕܕܼܵܡܹ̇ܐ ܠܐܢܵܫܵܐ ܘܪܵܡ ܡ̣ܢ ܐܢܵܫܵܐ.</l>
                <l n="39">:ܐܲܝܟ ܕܒܼܐܢܵܫܵܐ ܚܵܐ̇ܪ ܗ̄ܘ̣ܵܐ ܒܹܗ ܐܵܦ ܡܵܪܘܲܕܵܐ</l>
                <l n="40">ܗܘ̤ܵܐ ܡܸܬܼܡܲܪܡܲܪ ܠܘܩܒܲܠ ܩܵܠܹ̈ܐ ܕܢܘܼܟܼܪ̈ܵܚܸܢ ܠܹܗ܀</l>
                <l n="41">:ܒܢܝܬܼ ܬܲܪܬܹܝܢ ܩܡ ܡܵܪܘܿܕܼܵܐ ܣܵܢܐܵܐ ܕܐܢܵܫܐ</l>
                <l n="42">ܘܠܵܐ ܝܵܕܲܥ̇ ܗ̄ܘ̣ܵܐ ܐܲܝܟܲܢ ܢܸܩܪܹܝܘܗܝ ܐ̄ܢܵܫ ܐܵܘ ܐܲܠܵܗ.</l>
                <l n="43">:ܕܢܸܩܪܹܝܘܗܝ ܐܢܵܫܵܐ ܩ̈ܠܹܐ ܕܲܥܠܵܘܗܝ ܪܵܡܹ̇ܝܢ ܡܸܢܹܗ</l>
                <l n="44">ܕܢܸܩܪܹܝܘܗܝ ܐܲܠܵܗ ܦܲܓܼܪܢܘܼܬܹܗ ܣܵܗܕܵܐ ܕܐ̄ܢܵܫܵܐ ܗ̄ܘ̣܀</l>
                <l n="45">:ܪܘܟܵܒܼ ܦܲܓܼܪܹܗ ܡܚܵܘܹܐ ܗ̄ܘ̣ܵܐ ܠܹܗ ܕܐܢܵܫܵܐ ܟܠܹܗ</l>
                <l n="46">ܘܚܹܝܠ ܦܸܬܼܓܼܵܡܵܘ̈ܗܝ ܡܲܟܼܪܸܙ ܗ̄ܘ̣ܵܐ ܠܹܗ ܕܐܲܠܵܗܵܝܵܐ ܗ̄ܘ̣.</l>
                <l n="47">:ܒܲܛܢܹܗ ܘܝܲܠܕܹܗ ܥܲܠ ܐܢܵܫܘܼܬܹܗ ܡܸܫܬܲܥܹܝܢ ܗ̄ܘ̣ܵܘ</l>
                <l n="48">ܘܲܡܣܲܒܿܪ̈ܵܢܵܘܗܝ ܥܲܠ ܐܝܼܬܼܘܼܬܼܵܐ ܕܥܵܡ̇ܪܵܐ ܗ̄ܘ̣ܵܬܼ ܒܹܗ܀</l>
                <l n="49">:ܒܚܹܝܠ ܐܝܼܬܼܘܼܬܼܵܐ ܡܸܬܼܒܲܩܹܐ ܗ̄ܘ̣ܵܐ ܐܵܦ ܣܵܛܵܢܵܐ</l>
                <l n="50">ܕܐܲܝܟܲܢ ܐ̄ܢܵܫܵܐ ܘܐܲܝܟܲܢ ܚܲܝܠܹܗ ܪܵܡ ܡ̣ܢ ܐ̄ܢܵܫܵܐ.</l>
                <l n="51">ܒܪܲܒܿܘܼܬܼ ܚܲܝܠܹܗ ܡܸܬܿܬܲܡܲܗ ܗ̄ܘ̣ܵܐ ܚܲܣܝܼܪ ܗܵܘܢܵܐ: </l>

                <pb ed="http://syriaca.org/manuscript/2289" n="f.74r"/>

                <l n="52">ܘܡܸܬܼܩܲܠܹܐ ܗ̄ܘ̣ܵܐ ܠܘܼܩܒܲܠ ܬܲܪܬܹܝܢ ܕܲܒܼܚܲܕܼ ܐܢܵܫܵܐ܀</l>
                <l n="53">:ܒܛܲܢܬܹܗ ܟܲܪܣܵܐ ܝܲܠܕܘܼܗܝ ܪܸ̈ܓܼܫܹܐ ܛܲܥܢܵܝ̈ܗܝ ܒܘܼܪ̈ܟܹܿܐ</l>
                <l n="54">ܘܗܵܕܹܐ ܕܐ̄ܢܵܫܵܐ ܗ̄ܝ̣ ܕܲܩܢܹܐ ܪܸ̈ܓܼܫܹܐ ܡܸܬܼܪ̈ܲܓܼܫܵܢܹܐ.</l>
                <l n="55">ܒܛܝܼܢ ܡ̣ܢ ܩܵܠܵܐ ܕܠܵܐ ܙܘܼܘܵܓܼܵܐ ܦܲܓܼܪܵܢܵܝܵܐ.</l>
                <l n="56">ܘܗܵܕܹܐ ܪܵܡܵܐ ܗ̄ܝ̣ ܡ̣ܢ ܒܲܪܢܵܫܵܐ ܒܸܣܪܵܢܵܝܵܐ܀</l>
                <l n="57">:ܝܼܢܸܩ ܚܲܠܒܼܵܐ ܫܩ݂ܲܠ ܬܲܪܒܿܝܼܬܼܵܐ ܠܐܝܼ ܡ̣ܢ ܥܲܡܠܵܐ</l>
                <l n="58">ܠܗܵܕܹܐ ܣܵܗ̈ܕܵܢ ܟܝܵܢ̈ܝܵܬܼܵܐ ܕܲܟܼܝܵܢ ܐܢܵܫܵܐ ܗ̄ܘ̣.</l>
                <l n="59">:ܥܡ݂ܲܕܼ ܐܲܝܟ ܐܢܵܫ̈ܐ ܡ̣ܢ ܒܲܪܢܵܫܵܐ ܐܲܝܟ ܚܲܣܝܼܪܵܐ</l>
                <l n="60">ܘܗ̇ܕܹܐ ܓܠܝܐ ܗ̄ܝ̣ ܕܚܲܣܝܼܪܵܐ ܗ̄ܘ̣ܵܬܼ ܠܦܘܼܬܼ ܐܢܵܫܘܼܬܹܗ܀</l>
                <l n="61">:ܢܚܸܬܼ ܪܘܼܚ ܩܘܼܕܼܫܵܐ ܐܲܟܼܪܸܙ ܐܲܒܼܵܐ ܕܗܵܢ̇ܘ ܚܲܒܿܝܼܒܼܝ</l>
                <l n="62">ܗܵܪܟܿܐ ܚܲܝܠܵܐ ܗ̄ܘ̣ ܐܲܠܵܗܵܝܵܐ ܕܚܲܝܼܠ ܐܢܵܫܵܐ.</l>
                <l n="63">:ܣܠܸܩ ܡ̣ܢ ܡܝ̈ܐ ܚܲܕܼ ܒܲܪܢܵܫܵܐ ܒܦܲܓܼܪܵܐ ܘܢܲܦܫ̣ܵܐ</l>
                <l n="64">ܘܲܢܚܸܬܼ ܪܘܼܚܵܐ ܘܩܵܘܝܼ ܨܐܕܵܘܗܝ ܕܠܵܐ ܫܘܼܢܵܝܵܐ܀</l>
                <l n="65">:ܒܚܲܝܠܵܐ ܕܪܘܼܚܵܐ ܡ̣ܬܿܕܲܒܲܪ ܗ̄ܘ̣ܵܐ ܐܵܕܼܵܡ ܕܲܬܼܪܹܝܢ</l>
                <l n="66">ܘܲܒܼܥܸܠܕܲܪܵܐ ܡܸܬܿܕܲܡܲܪ ܗ̄ܘ̣ܵܐ ܒܚܲܝܠܹܗ ܟܲܣܝܵܐ.</l>
                <l n="67">:ܚܸܒܼ̈ܠܹܐ ܩܫ̈ܝܵܐ ܡܵܚ̇ܝܼܢ ܗ̄ܘ̣ܵܘ ܠܹܗ ܠܐܵܟܸ̇ܠ ܩܲܪܨܵܐ</l>
                <l n="68">ܘܡܸܬܼܪܥܹܐ ܗ̄ܘ̣ܵܐ ܕܢܸܩܪܘܿܒܼ ܨܹܐܕܼܵܘܗܝ ܘܲܕܼܠܵܐ ܢܸܩܪܘܿܒܼ܀</l>
                <l n="69">:ܐܲܝܟ ܝܲܠܕܬܿܐ ܡܸܬܼܒܲܠܗܹܐ ܗ̄ܘ̣ܵܐ ܡܲܪܝܼܪ ܚܲܨܪ̈ܐ</l>
                <l n="70">ܘܡܸܬܼܚܲܫܲܒܼ ܗ̄ܘ̣ܵܐ ܕܒܲܐܝܠܹܝܢ ܦܘܼܪ̈ܣܹܐ ܢܸܓܼܡܘܿܪ ܚܲܨܪܹܗ.</l>
                <l n="71">:ܪܸ̈ܓܿܬܼܵܐ ܣܢܝܼܬܼܵܐ ܪܵܓܼ ܡܵܪܘܿܕܼܵܐ ܒܓܼܵܘ ܪܸܥܝܵܢܹܗ</l>
                <l n="72">ܘܡܸܬܼܝܲܐܒܼ ܗ̄ܘ̣ܵܐ ܕܢܸܩܪܘܼܒܲ ܨܹܐܕܵܘܗܝ ܐܲܝܟ ܨܝܕܼ ܐܢܵܫܵܐ܀</l>
                <l n="73">:ܡ̇ܢ ܕܹܝܢ ܝܲܗܒܼܠܝܼ ܕܐܸܩܪܘܿܒܼ ܨܐܕܵܘܗܝ ܡܸܬܼܪܢܐ ܗ̄ܘ̣ܵܐ</l>
                <l n="74">ܘܲܒܼܝܲܕ ܚܲܫܹ̈ܐ ܐܸܒܼܩܹܐ ܚܲܫܵܘ̈ܗܝ ܐܸܢ ܚܵܫܘܿܫܵܐ ܗ̄ܘ̣.</l>
                <l n="75">:ܐܲܝܟ ܕܒܲܒܼܐܵܕܵܡ ܚܵܙܪ ܗ̄ܘ̣ܵܐ ܒܹܗ ܒܲܒܼܪܹܗ ܕܵܐܕܼܵܡ</l>
                <l n="76">ܘܲܡܣܲܟܹܿܐ ܗ̄ܘ̣ܵܐ ܕܢܲܛܥܹܝܘܗܝ ܠܐܵܕܼܵܡ ܐܲܝܟ ܡܵܐ ܕܠܐܕܼܵܡ܀</l>
                <l n="77">:ܐܵܕܼܵܡܵܐܝܼܬܼ ܡܸܬܼܪܲܥܹܐ ܗ̄ܘ̣ܵܐ ܕܢܲܩܪܸܒܼ ܥܲܡܹܗ</l>
                <l n="78">ܘܡܸܬܼܩܲܢܸܿܛ ܗ̄ܘ̣ܵܐ ܡ̣ܢ ܨܝܕ ܟܲܣܝܵܐ ܕܢܵܨ̇ܚ ܗ̄ܘ̣ܵܐ ܒܹܗ.</l>
                <l n="79">:ܚܲܕܼ ܡ̣ܢ ܟܹܐܢܹ̈ܐ ܡܵܢܹ̇ܐ ܗ̄ܘ̣ܵܐ ܠܹܗ ܡܐܢܵܐ ܕܪܘܼܓܼܙܵܐ</l>
                <l n="80">ܘܡܸܬܼܡܲܪܡܲܪ ܗ̄ܘ̣ܵܐ ܕܢܹܐܡܲܪ ܥܲܡܹܗ ܕܝܼܢܵܐ ܒܓܸܠܝܵܐ܀</l>
                <l n="81">:ܫܢܝ̈ܐ ܬܠܵܬܼܝܼܢ ܡܸܬܼܩܲܠܹܐ ܗ̄ܘ̣ܵܐ ܠܘܼܩܒܲܠ ܡܸܠܵܘ̈ܗܝ</l>
                <l n="82">ܥܕܲܡܵܐ ܕܲܫܡ݂ܲܥ ܗܵܝ̇ ܒܲܪܬܼ ܩܵܠܵܐ ܕܗܵܢܵܘ̇ ܚܲܒܿܝܼܒܼܝ.</l>
                <l n="83">:ܗܵܢܵܐ ܩܵܠܵܐ ܐܲܪܡܝܼ ܙܵܘܥܵܐ ܒܚܲܝܠܵܘ̈ܗܝ</l>
                <l n="84">ܘܲܫܪܝܼ ܩܵܥܹ̇ܝܢ ܡ̣ܢ ܟܲܪܝܘܼܬܼܵܐ ܕܪܸ̈ܥܝܵܢܲܝܗܘܿܢ܀</l>
                <l n="85">:ܐܲܝܟ ܕܡ̣ܢ ܫܸܢܬܼܵܐ ܢܵܕܼܘ ܛܲܒܿܝܼ̈ܥܹܐ ܒܩܵܠܹܗ ܕܐܲܒܼܵܐ</l>
                <l n="86">ܘܲܟܼܢܲܫ̣ܘ ܐܲܟܼܚܲܕ ܠܡܸܩܛܲܪ ܐܪܵܙܵܐ ܥܲܠ ܐ̄ܪܵܙ ܚܲܝ̈ܢ.</l>
                <l n="87">:ܐ̇ܪܵܙܵܐ ܕܥܵܘܠܵܐ ܩܛ̣ܪ ܡܵܪܘܿܕܼܵܐ ܘܚܝܠܘ̈ܬܗ</l>
                <l n="88">ܕܢܸܥܒܸܿܕܼ ܩܸܐܪܣܵܐ ܥܲܡ ܓܲܢ̄ܒܪܵܐ ܕܚܲܣܝܼܢ ܡܸܢܹܗ܀</l>
                <l n="89">:ܒܙܲܝܢܵܐ ܕܢܟܠܹܗ ܙܲܝܸܢ ܢܲܦܫܹܗ ܢܲܟܿܘܼܠܬܼܵܢܵܐ</l>
                <l n="90">ܘܫܲܪܝܼ ܡܫܲܓܸܫ ܐܲܝܟ ܗܵܘ̇ ܙܲܒܼܢܵܐ ܕܲܒܦܲܪܕܲܝܣܵܐ.</l>
                <l n="91">:ܠܹܗ ܠܗܵܘ̇ ܙܲܒܼܢܵܐ ܡܕܲܡܹܐ ܗܘ̤ ܠܹܗ ܠܗܵܢܵܐ ܙܲܒܼܢܵܐ</l>
                <l n="92">ܘܠܵܐ ܝܵܕܲܥ̇ ܗ̄ܘ̣ܵܐ ܕܠܵܐ ܕܵܡܹ̇ܐ ܗ̄ܘ̣ܵܐ ܙܲܒܼܢܵܐ ܠܙܲܒܼܢܵܐ܀</l>
                <l n="93">:ܐܵܕܼܵܡܵܝܵܐ ܩܵܪܹ̇ܐ ܗ̄ܘ̣ܵܐ ܠܹܗ ܠܐܵܕܼܵܡ ܕܲܬܼܪܹܝܢ</l>
                <l n="94">ܘܒܼܵܗ̇ ܒܲܕܼܡܘܼܬܼܵܐ ܡܢܲܣܹܐ ܗ̄ܘ̣ܵܐ ܠܹܗ ܒܚܲܫܲܝ̈ ܦܲܓܼܪܵܐ.</l>
                <l n="95">:ܚܫܝ̈ ܦܲܓܼܪܵܐ ܡܥܲܗܸܕܼ ܗ̄ܘ̣ܵܐ ܠܹܗ ܠܦܲܓܼܪܵܢܵܝܵܐ</l>
                <l n="96">ܘܐܲܝܟ ܕܲܠܪܵܚܡܵܐ ܡܩܲܪܸܒܼ ܗ̄ܘ̣ܵܐ ܠܹܗ ܙܢܲܝ̈ ܚܘܼܬܼܚܵܬܹ̈ܐ܀</l>
                <l n="97">:ܠܚܘܼܪܒܵܐ ܪܓܼܝܼܓܼ ܗ̄ܘ̣ܵܐ ܕܢ̣ܦܘܿܩ ܥܲܡܹܗ ܕܪܵܚܸ̇ܡ ܚܘܼܪܒܵܐ</l>
                <l n="98">ܐܲܝܟܿܐ ܕܠܵܐ ܫܟܼܝܼܚܝ ܡܵܙܘܿܢ ܙܲܒܼܢܵܐ ܠܐܲܪ̈ܥܵܢ̇ܝܹܐ.</l>
                <l n="99">:ܐܲܝܟ ܐܲܬܼܠܝܼܛܵܐ ܡܓܲܪܸܓܼ ܗ̄ܘ̣ܵܐ ܠܹܗ ܠܘܵܬܼ ܬܲܟܼܬܘܼܫܵܐ</l>
                <l n="100">ܕܢܸܚܙܹܐ ܐܝܼܬܼ ܒܹܗ ܙܢܲܝ̈ ܚܘܼܬܼܚܵܬܹ̈ܐ ܕܕܼܵܡܹܝ̇ܢ ܠܐܵܕܼܵܡ܀</l>
                <l n="101">:ܒܟܼܠܗܘܿܢ ܚܲܫܹ̈ܐ ܐܵܕܼܵܡܵܝܹ̈ܐ ܙܲܝܸܢ ܢܲܦܫܹܗ</l>
                <l n="102">ܒܲܕܼܪܵܡܹ̇ܐ ܗ̄ܘ̣ܵܐ ܕܕܲܠܡܵܐ ܢܸܦܠܲܛ ܡ̣ܢ ܢܸܣܝܘܿܢܵܘ̈ܗܝ.</l>
                <l n="103">ܩ̈ܠܐ ܕܲܥܠܵܘܗܝ ܡܙܝܼܥܝܼܢ ܗ̄ܘ̣ܵܘ ܠܹܗ ܠܘܵܬܼ ܬܲܟܼܬܘܼܫܵܐ: </l>

                <pb ed="http://syriaca.org/manuscript/2289" n="f.74v"/>

                <l n="104">ܘܡܸܨܛܲܢܲܥ̣ ܗ̄ܘ̣ܵܐ ܕܢܸܩܪܘܿܒܼ ܨܐܕܵܘܗܝ ܐܘܼܡܵܢܵܐܝܼܬܼ܀</l>
                <l n="105">:ܐܘܼܡܵܢܵܐܝܼܬܼ ܣܥ݂ܲܪ ܐܘܼܡܵܢܵܐ ܡܵܐܢܲܝ̈ ܙܲܝܢܹܗ</l>
                <l n="106">ܘܟܲܢܫ ܦܘܼܪ̈ܣܹܐ ܘܟܸܢ ܩܲܪܸܒܼ ܠܹܗ ܙܢܲܝ̈ ܬܲܟܼܬܘܼܫܹܗ.</l>
                <l n="107">:ܦܘܼܪ̈ܣܹܐ ܨܢܝܼܥܹ̈ܐ ܣܕܲܪ ܐܲܝܟ ܙܲܝܢܵܐ ܒܓܼܵܘ ܪܸܥܝܵܢܹܗ</l>
                <l n="108">ܘܲܣܥ݂ܲܪ ܚܲܝܠܹܗ ܘܟܲܣܝܼ ܙܲܝܢܵܐ ܕܲܢܟܼܝܼܠܘܼܬܹܗ܀</l>
                <l n="109">:ܙܲܒܼܢܵܐ ܒܥ̣ܵܐ ܠܹܗ ܕܲܢܚܵܘܹܐ ܒܹܗ ܙܢܲܝ̈ ܨܸܢ̈ܥܵܬܹܗ</l>
                <l n="110">ܘܲܠܦܘܼܬܼ ܙܲܒܼܢܵܐ ܪܲܟܲܒܼ ܦܘܼܪ̈ܣܹܐ ܕܚܵܣܟ̇ܝܢ ܦܘܼܪ݁ܣܹܐ.</l>
                <l n="111">:ܙܲܒܼܢܵܐ ܥܲܬܸܿܕܼ ܐܸܢܘܿܢ ܠܦܘܼܪܣ̇ܝ ܢܸܟܼܠܹܗ</l>
                <l n="112">ܘܡܸܬܼܝܲܒܼ ܗ̄ܘ̣ܵܐ ܘܡܸܬܼܩܲܢܲܛ ܗ̄ܘ̣ܵܐ ܕܢܸܓܼܠܹܗ ܢܸܟܼܠܹܗ܀</l>
                <l n="113">:ܗܘ̤ ܒܹܗ ܐܲܩܪܸܒܼ ܥܲܕܼܠܵܐ ܢܲܩܪܸܒܼ ܩܪܵܒܼܵܐ ܓܲܠܝܵܐ</l>
                <l n="114">ܘܲܒܼܩܹܐ ܢܲܦ̣ܫܹܗ ܟܲܕܼ ܡܸܬܼܒܲܩܹܐ ܕܕܲܠܡܵܐ ܢܫܲܦܠܲܢ.</l>
                <l n="115">:ܩܪܵܒܼܵܐ ܐܲܪܥܹܗ ܠܲܩܪܲܒܼܬܼܵܢܵܐ ܕܚܲܣܝܼܢ ܡܸܢܹܗ</l>
                <l n="116">ܘܡܸܬܼܚܲܫܲܒܼ ܗ̄ܘ̣ܵܐ ܕܕܲܠܡܵܐ ܢܸܗܘܹܐ ܓܘܼܚܟܵܐ ܠܐܢܵܫ̈ܐ܀</l>
                <l n="117">:ܗܵܠܹܝܢ ܗܘ̤ ܒܹܗ ܡܸܬܼܪܵܢܹܐ ܗ̄ܘ̣ܵܐ ܣܵܢܵܐܐ ܕܐܢܵܫܵܐ</l>
                <l n="118">ܘܪܵܚܹ̇ܡ ܐ̄ܢܵܫܵܐ ܥܲܕܬܹܿܗ ܠܐܢܵܫܵܐ ܕܢܲܩܪܸܒܼ ܥܲܡܹܗ.</l>
                <l n="119">:ܒܙܲܝܢܵܐ ܕܪܘܼܚܵܐ ܙܲܝܢܹܗ ܪܘܼܚܵܐ ܠܐܢܵܫܵܐ ܕܡܸܢܲܢ</l>
                <l n="120">ܘܫܲܕܪܹܗ ܕܢܸܥܒܸܿܕܼ ܩܸܐܪܣܵܐ ܒܚܘܼܪܒܵܐ ܥܲܡ ܚܲܣܝܼܢܹ̈ܐ܀</l>
                <l n="121">:ܐܲܝܟ ܛܘܼܝܵܒܹܗ ܕܲܒܼܥܸܠܕܲܪܵܐ ܛܲܝܒܹܗ ܠܕܲܪܵܐ</l>
                <l n="122">ܘܠܲܐܝܟܿܐ ܕܲܒܥ̣ܵܐ ܪܹܫ ܕܲܪܵܪܹ̈ܐ ܢܦܲܩ̣ ܐܲܬܼܠܹܝܛܵܐ.</l>
                <l n="123">:ܐܲܬܼܠܝܼܛܵܐܝܼܬܼ ܢܦ݂ܲܩ ܐܲܬܼܠܹܝܛܵܐ ܕܙܲܕܝܼܩܘܼܬܼܵܐ</l>
                <l n="124">ܘܲܡܚܲܙܲܩ ܗ̄ܘ̣ܵܐ ܟܠܹܗ ܒܟܼܠܹܗ ܒܙܲܝܢܵܐ ܕܪܘܼܚܵܐ܀</l>
                <l n="125">:ܚܲܝ̈ܠܲܝ ܪܵܘܡܵܐ ܫܲܕܲܪ ܥܲܡܹܗ ܚܲܝܠܵܐ ܕܲܓܼܒ̣ܵܝܗܝ</l>
                <l n="126">ܕܢܸܗܘܘܿܢ ܣܵܗܼܕ̈ܐ ܐܵܦ ܚܲܙܝܹ̈ܐ ܕܐܲܬܼܠܝܼܛܘܼܬܹܗ.</l>
                <l n="127">:ܐܲܝܟ ܬܹܐܛܪܘܢ ܣܵܡܹܗ ܠܥܵܠܡܵܐ ܡܵܪܹܗ ܕܥܵܠܡܵܐ</l>
                <l n="128">ܘܚܲܝ̈ܠܲܝ ܪܵܘܡܵܐ ܒܩܝܲܝ̈ ܕܲܪܵܐ ܕܐܲܓܼܘܼܢܸܣ̈ܛܹܐ܀</l>
                <l n="129">:ܬܲܟܼܬܘܼܫܵܐ ܗ̄ܘ̣ܵܐ ܕܲܚܠܵܦ ܥܵܠܡܵܐ ܗ̄ܘ̣ܵܐ ܬܲܟܼܬܘܼܫܵܐ</l>
                <l n="130">ܘܫܲܦܝܼܪ ܟܲܢܸܫ ܠܲܫܡܲܝܵܢܹ̈ܐ ܕܲܢܫܲܒܿܚܘܼܢܵܝܗܝ.</l>
                <l n="131">:ܒܟܲܪܝܘܼܬܼܵܐ ܗ̄ܘ̣ܵܘ ܡ̣ܢ ܗܵܘ̇ ܙܲܒܼܢܵܐ ܕܚܵܒܼ ܒܹܗ ܐܵܕܼܵܡ</l>
                <l n="132">ܘܲܡܣܲܟܹܿܝܢ ܗ̄ܘ̣ܵܘ ܕܐܸܡܲܬܼܝ ܢܸܙܟܹܿܐ ܐܵܕܼܵܡ ܒܐܵܕܼܵܡ܀</l>
                <l n="133">:ܠܝܘܿܡ ܙܵܟܼܘܼܬܼܵܐ ܡܸܬܿܛܲܝܒܼܝܼܢ ܗ̄ܘ̣ܵܘ ܪܵܚܡܲܝ ܓܸܢܣܲܢ</l>
                <l n="134">ܘܡܸܬܼܝܲܐܒܹܝܢ ܗ̄ܘ̣ܵܘ ܕܢܸܙܟܹܿܐ ܓܸܢܣܲܢ ܒܝܲܕ ܒܲܪ ܓܸܢܣܲܢ.</l>
                <l n="135">:ܐܲܪܒܿܥܝܼܢ ܝܵܘܡܝܼ̈ܢ ܩ̣ܵܡ ܕܲܪܵܪܵܐ ܚܲܕܼ ܠܘܼܩܒܲܠ ܚܲܕܼ</l>
                <l n="136">ܪܹܫܵܐ ܕܐܵܐܲܪ ܘܐܢܵܫܵܐ ܕܡܸܢܲܢ ܚܙܵܬܼܵܐ ܕܬܲܗܪܵܐ܀</l>
                <l n="137">:ܚܙܵܬܼܵܐ ܕܬܲܗܪܵܐ ܡܸܬܼܚܵܘܝܵܐ ܗ̄ܘ̣ܬܼܵ ܠܥܹܝܢ ܚܲܙ̈ܵܝܹܐ</l>
                <l n="138">ܟܲܕܼ ܡܸܬܼܟܲܬܼܫܝܼܢ ܪܘܼܚܵܐ ܘܦܲܓܼܪܵܐ ܕܠܵܐ ܒܐܝܼܕܼ̈ܝܵܐ.</l>
                <l n="139">:ܕܠܵܐ ܒܐܝܼܕ̈ܝܐ ܡܸܬܼܟܲܬܲܫ ܗ̄ܘ̣ܵܐ ܦܲܓܼܪܵܢܵܝܵܐ</l>
                <l n="140">ܪܘܼܚܵܢܵܐܝܼܬܼ ܐܵܚܸ̇ܕܼ ܗ̄ܘ̣ܵܐ ܠܹܗ ܠܪܹܫ̇ܐ ܕܐܵܐܲܪ܀</l>
                <l n="141">:ܨܵܘܡܵܐ ܥܡܝܼܠܵܐ ܓܒ̣ܵܐ ܠܹܗ ܙܲܝܢܵܐ ܕܢܸܬܼܟܲܬܼܫ ܒܹܗ</l>
                <l n="142">ܕܲܠܡܵܐ ܢܸܪܢܹܐ ܐܵܟܸܠܩܲܪܨܵܐ ܕܚܝܼܠܵܐ ܕܐܘܼܟܼܠܵܐ ܗ̄ܘ̣.</l>
                <l n="143">:ܒܸܠܥܵܕ ܐܘܼܟܼܠܵܐ ܩܪܸܒܼ ܠܲܩܪܵܒܼܵܐ ܕܥܲܡ ܚܲܣܝܼܢܵܐ</l>
                <l n="144">ܕܢܚܸܙܘܢ ܕܝܘ̈ܐ ܕܐܸܦܢ ܐܢܵܫܵܐ ܗ̄ܘ̣ ܪܵܡ ܡ̣ܢ ܐܢܵܫܵܐ܀</l>
                <l n="145">:ܒܝܲܕ ܚܘܼܡܣܵܢ̇ܐ ܡܲܠܸܦ ܗ̄ܘ̣ܵܐ ܠܗܘܿܢ ܠܲܒܼܥܝܼܪ̈ܝܹܐ</l>
                <l n="146">ܕܐܝܼܬܼ ܗ̄ܘ̣ܵܐ ܥܲܡܹܗ ܚܲܝܠܵܐ ܐ̄ܚܪܹܢܵܐ ܕܚܲܣܝܼܢ ܡ̣ܢ ܟܠ.</l>
                <l n="147">:ܒܪܲܒܿܘܼܬܼ ܚܲܝܠܹܗ ܡܸܬܼܒܲܩܹܐ ܗ̄ܘ̣ܵܐ ܪܹܫ ܣܸܕܼܪ̈ܲܝܗܘܿܢ</l>
                <l n="148">ܥܲܠ ܗܵܝ̇ ܛܲܝܸܒܼ ܙܢܲܝ̈ ܬܲܟܼܬܘܼܫܵܐ ܕܟܼܠ ܐܸܣܟܹܝܡܝܼ̈ܢ܀</l>
                <l n="149">:ܟܠ ܐܸܣܟܹܿܝܡܝܼ̈ܢ ܨܝ̈ܕܝ ܐܢܫ̈ܐ ܣܕ݂ܲܪ ܡܵܪܘܲܕܵܐ</l>
                <l n="150">ܕܟܼܠܡܵܐ ܢܸܦܠܲܛ ܡ̣ܢ ܨܢܥܵܬܼ̈ܗ ܘܢܸܗܘܹܐ ܓܘܼܚܟܵܐ.</l>
                <l n="151">:ܪܲܒܿ ܗ̄ܘ̣ܵܐ ܩܸܐܪܣܵܐ ܕܐܲܪܥܹܗ ܡ̣ܢ ܫܸܠܝ ܠܲܩܪܲܒܼܬܼܵܢܵܐ</l>
                <l n="152">ܘܠܵܐ ܕܵܡܹ̇ܐ ܗ̄ܘ̣ܵܐ ܠܩܸܐܪܣܵܐ ܕܲܣܕܲܪ ܥܲܡ ܟܠ ܕܪ̈ܝܼܢ܀</l>
                <l n="153">:ܩܸܢܛܵܐ ܪܲܒܿܐ ܡܣܲܪܸܕܼ ܗ̄ܘ̣ܵܐ ܠܹܗ ܠܲܠܒܼܝܼܒܼ ܢܲܦ̣ܫܵܐ</l>
                <l n="154">ܘܡܸܬܼܩܲܢܲܛ ܗ̄ܘ̣ܵܐ ܕܢܹܐܚܘܕܲ ܕܲܪܵܐ ܥܲܡ ܦܲܓܼܪܵܢܵܐ.</l>
                <l n="155">:ܒܩܸܢܛܹܗ ܘܚܘܼܨܦܹܗ ܡܸܬܼܒܲܩܹܐ ܗ̄ܘ̣ܵܐ ܐܵܦ ܦܲܓܼܪܵܢܵܐ</l>
                <l n="156">ܘܝܲܗ̣ܒܼ ܠܹܗ ܓܸܪܓܼܵܐ ܕܢܸܩܪܘܿܒܼ ܨܹܐܕܼܵܘܗܝ ܒܐܸܣܟܹܿܝܡ ܟܲܦܢܵܐ܀ </l>

                <pb ed="http://syriaca.org/manuscript/2289" n="f.75r"/>

                <l n="157">:ܐܲܪܒܿܥܝܼܢ ܝܵܘܡܝܼ̈ܢ ܨܵܡ ܨܲܝܵܡܵܐ ܡ̣ܢ ܚܘܼܬܼܚ̈ܵܬܹܐ</l>
                <l n="158">ܘܲܒܼܫܘܼܠܵܡܵܐ ܬܲܒܼܥܹܗ ܟܝܵܢܹܗ ܟܝܵܢܵܝܵܬ̈ܐ.</l>
                <l n="159">:ܒܹܗ ܒܲܟܼܝܵܢܵܐ ܡܸܬܼܒܲܩܹܐ ܗ̄ܘܼܵܐ ܟܝܵܢܹܗ ܕܐܵܕܼܵܡ</l>
                <l n="160">ܥܲܠ ܗܵܝ̇ ܬܲܚܡܹܗ ܠܨܵܘܡܹܗ ܒܨܵܘܡܵܐ ܕܲܟܼܢܵܘ̈ܵܬܹܗ܀</l>
                <l n="161">:ܐܲܦ ܣܵܛܵܢܵܐ ܒܗܵܕܼܵܐ ܬܸܢܘܲܝ ܡܸܬܼܠܲܒܲܒܼ ܗ̄ܘܼܵܐ</l>
                <l n="162">ܕܠܵܐ ܥܒܼܪ ܛܟܼܣܵܐ ܕܡܸܢܝܵܢ ܝܵܘܡܹ̈ܐ ܕܨܵܡ݂ ܨܲܝܵܡܹ̈ܐ.</l>
                <l n="163">:ܒܟܲܦܢܵܐ ܕܲܦܓܼܪܹܗ ܕܦܲܓܼܪܢܵܝܵܐ ܚ݂ܵܪ ܡܵܪܘܿܕܼܵܐ</l>
                <l n="164">ܘܲܩܪܸܒܼ ܨܐܕܼܵܘܗܝ ܘܲܚ݂ܙܵܐ ܕܦܲܓܼܪܵܐ ܗ̄ܘ݂ ܕܚܲܣܢܹܗ ܟܲܦܢܵܐ܀</l>
                <l n="165">:ܚܵܙ݂ܵܐ ܕܐܸܬܼܪܲܦܝܼܘ ܪܸ̈ܓܼܫܲܝ ܦܲܓܼܪܹܗ ܐܲܝܟ ܟܠ ܦܲܓܼܪ̈ܝܢ</l>
                <l n="166">ܘܲܪܢ݂ܵܐ ܒܢܲܦ݂ܫܹܗ ܕܗܵܐ ܥܸܕܵܢܵܐ ܕܚܘܼܬܼܚܵܬܼ ܦܲܓܼܪܵܐ.</l>
                <l n="167">:ܗܵܘ̇ ܥܸܕܵܢܵܐ ܕܲܒܼܦܲܪܕܲܝܣܵܐ ܡܸܬܼܥܲܗܲܕ ܗ̄ܘ݂ܵܐ</l>
                <l n="168">ܕܲܚܙ݂ܵܝܗܝ ܠܐܵܕܼܵܡ ܕܡܸܬܼܝܵܐܸܒܼ ܗ̄ܘ݂ܵܐ ܠܐܘܼܟܼܠܵܐ ܕܦܹܐܪܵܐ܀</l>
                <l n="169">:ܐܲܝܟ ܕܲܒܼܐܵܕܼܵܡ ܚܵܐܲܪ ܗ̄ܘ݂ܵܐ ܒܹܗ ܒܲܒܼܪܹܗ ܕܐܵܕܼܵܡ</l>
                <l n="170">ܘܒܼܵܗ̇ ܒܲܕܼܡܘܼܬܼܵܐ ܡܩܲܪܸܒܼ ܗ̄ܘ݂ܵܐ ܠܹܗ ܪܸܓܲܬܼ ܦܹܐܪܵܐ.</l>
                <l n="171">:ܚܘܼܬܼܚܲܬܼ ܦܲܓܼܪܵܐ ܡܥܝܼܪ ܗ̄ܘ݂ܵܐ ܒܦܲܓܼܪܹܗ ܕܦܲܓܼܪܵܢܵܝܵܐ</l>
                <l n="172">ܘܐܲܝܟ ܕܲܠܦܲܓܼܪܵܐ ܡܫܲܓܸܫ ܗ̄ܘ݂ܵܐ ܠܹܗ ܕܢܸܫܐܲܠ ܐܘܼܟܼܠܵܐ܀</l>
                <l n="173">:ܒܐܘܼܟܼܠܵܐ ܐܲܦܝܼܣ ܠܲܕܼܒܹܝܬܼ ܐܵܕܼܵܡ ܕܢܸܛܥܘܢ ܥܲܡܹܗ</l>
                <l n="174">ܘܲܪܢܵܐ݂ ܕܲ[ܠ]ܒܲܪ ܡܲܦܝܼܣ ܠܹܗ ܐܵܦ ܠܹܗ ܐܲܝܟ ܕܲܠܗܵܢܘܿܢ.</l>
                <l n="175">ܦܝܵܣܵܐ ܕܠܲܚܡܵܐ ܐܸܚܲܕܼ ܠܘܼܩܕܼܵܡ ܒܲܕܼܡܡܘܼܬܼ ܕܲܪܵܐ </l>
                <l n="176">ܘܫܲܪܝܼ ܡܚܵܘܹܐ ܙܢܲܝ̈ ܚܘܼܡܣܵܢܵܐ ܠܲܒܼܥܸܠܕܲܪܼܗ܀</l>
                <l n="177">:ܐܸܡ݂ܲܪ ܡܸܠܬܼܵܐ ܕܢܸܗܘܹܐ ܠܲܚܡܵܐ ܢܟܼܝܼܠܵܐ ܬܲܪܓܸܿܡ</l>
                <l n="178">ܘܗܵܐ ܡܸܬܼܝܲܕܥܵܐ ܕܫܲܪܝܼܪܵܐܝܼܬܼ ܒܲܪ ܐܲܠܵܗܵܐ ܐܲܢ̄ܬܿ.</l>
                <l n="179">:ܦܩܘܿܕܲ ܠܲܟܼܝܵܢܹ̈ܐ ܠܵܐ ܪ̈ܓܼܘܫܹܐ ܐܲܝܟ ܒܵܪܘܿܝܵܐ</l>
                <l n="180">ܘܲܥܒܸܕܼ ܡܸܕܹܡ ܕܲܦܐܹܐ ܠܲܫܡܵܐ ܕܲܩ̣ܪܵܐ ܒܲܫܡܹܗ܀</l>
                <l n="181">:ܫܲܚܠܸܦ ܟܹܐܦܹ̈ܐ ܡ̣ܢ ܩܲܫܝܘܼܬܼܵܐ ܕܲܡܟܲܢܵܐ ܒܗܹܝܢ</l>
                <l n="182">ܘܐܲܩܢܐ ܐܸܢܹܝܢ ܟܝܵܢܵܐ ܕܠܲܚܡܵܐ ܡܸܬܼܐܲܟܼܠܵܢܵܐ.</l>
                <l n="183">:ܒܝܲܕܼ ܣܘܼܥܪ̈ܵܢܹܐ ܓܠܝܼ ܬܲܚܘܝܼܬܼܵܐ ܕܩ̈ܠܹܐ ܕܲܥܠܲܝܟ</l>
                <l n="184">ܘܗܵܐ ܡܸܬܼܓܲܠܝܵܐ ܪܲܒܿܘܼܬܼ ܕܲܪܓܼܵܟ ܠܥܹܝܢ ܚܲܙܵܝܹ̈ܐ܀</l>
                <l n="185">:ܠܥܹܝܢ ܣܲܓܿܝܼܐܹ̈ܐ ܐܲܟܼܪܸܙ ܐܲܒܼܵܐ ܕܗܵܢܵܘ̇ ܚܲܒܿܝܼܒܼܝ</l>
                <l n="186">ܐܸܢ ܚܲܒܿܝܼܒܼܵܐ ܐܲ̄ܢ̄ܬܿ ܥܒܸܕ ܥܒܸ̄ܕܼ ܬܸܕܼܡܘܼܪܬܵܐ ܘܫܲܪܲܪ ܚܘܼܒܵܟ.</l>
                <l n="187">:ܐܲܠܦܹ̈ܐ ܫܲܡ̣ܥܘܼܗ̇ ܠܗܵܝ̇ ܒܲܪܬܼ ܩܵܠܵܐ ܕܒܲܪ ܐܲܠܵܗܵܐ ܐܲܢ̄ܬܿ</l>
                <l n="188">ܛܠܲܝܗܝ ܠܲܫܡܵܟ ܒܝܲܕܼ ܣܘܼܥܪܵܢܵܐ ܕܗܵܘܹ̇ܐ ܡܸܢܵܟ܀</l>
                <l n="189">:ܥܒܸܕܼ ܐܲܝܟ ܐܲܒܼܘܼܟ ܥܒܼܵܕܼܵܐ ܕܕܼܵܡܹ̇ܐ ܠܲܥܒܼܵܕܼ ܐܝܼܕܼܵܘܗܝ</l>
                <l n="190">ܘܢܲܪܡܘܢ ܐܝܼܕܼܵܐ ܡ̈ܠܝܼܠܹܐ ܘܚܲܪ̈ܫܹܐ ܒܒܹܡ ܫܘܼܠܛܵܢܵܟ.</l>
                <l n="191">:ܡܲܠܸܠ ܡܸܠܬܼܵܐ ܕܡܲܠܝܵܐ ܬܲܗܪܵܐ ܩܕܼܵܡ ܚܲܙܵܝܹ̈ܐ</l>
                <l n="192">ܘܲܢܫܲܒܼܚܘܼܢܵܟ ܚܲܙܝܲܝ̈ ܬܲܗܪܵܐ ܕܚܹܝܠ ܦܸܬܼܓܼܵܡܲܝ̈ܟ܀</l>
                <l n="193">:ܒܚܘܼܪܒܵܐ ܐܝܼܬܲܝܟ ܘܠܵܐ ܫܟܼܚܼܝ ܨܹܐܕܼܵܝܟ ܡܵܙܘܿܢ ܙܲܒܼܢܵܐ</l>
                <l n="194">ܦܩܘܿܕܲ ܠܲܟܼܝܵܢܹ̈ܐ ܘܲܢܬܲܪܣܘܼܢܵܟ ܐܲܝܟ ܕܲܠܡܵܪܵܐ.</l>
                <l n="195">:ܡܵܪܵܐ ܐܝܼܬܸܿܝܟ ܠܦܘܼܬܼ ܗܵܘ̇ ܩܵܠܵܐ ܕܲܗܘ̤ܵܐ ܨܐܕܲܝܟ</l>
                <l n="196">ܓܡܘܿܪ ܨܒܼܝܵܢܵܟ ܒܲܓܼܡܝܼܪܘܼܬܼܵܐ ܕܡܸܠܲܬܼ ܦܘܼܡܵܐ܀</l>
                <l n="197">:ܚܙܝܼ ܣܘܼܢܩܵܢܵܟ ܐܲܝܟ ܡܵܐ ܕܲܚܙ̣ܵܘ ܟܹܐܢܹ̈ܐ ܚܲܒܼܪ̈ܝܟ</l>
                <l n="198">ܘܲܥܒܸܕ ܡܸܕܹܡ ܕܡܸܬܼܩܲܝܲܡ ܒܹܗ ܣܘܼܢܩ̇ܢ ܦܲܓܼܪܵܟ.</l>
                <l n="199">:ܨܵܩܘ̃ ܐܵܦ ܚܲܒܼܪ̈ܲܝܟ ܨܵܘܡܵܐ ܕܕܵܡܹ̇ܐ ܠܗܵܢܵܐ ܕܝܼܠܵܟ</l>
                <l n="200">ܘܒܵܬܲܪ ܙܲܒܼܢܵܐ ܩܢ̣ܵܘ ܕܲܢܡܠܘܢ ܣܘܼܢܩܵܢ̈ܲܝܗܘܿܢ܀</l>
                <l n="201">:ܕܝܼܠܵܟ ܪܲܒܵܐ ܗ̄ܝ̣ ܓܒܼܝܼܬܹܗ ܕܲܫܡܵܟ ܛܵܒܼ ܡ̣ܢ ܗܵܢ̇ܘܢ</l>
                <l n="202">ܣܥܘܿܪ ܬܸܕܼܡܘܼܪܬܼܵܐ ܕܦܲܐܝܵܐ ܠܐܲܝܢܵܐ ܕܪܲܒܿ ܡ̣ܢ ܚܲܒܼܪ̈ܘܗܝ.</l>
                <l n="203">:ܦܐܹܐ ܠܵܟ ܣܲܓܿܝܼ ܕܬܸܥܒܸܿܕܼ ܡܸܕܹܡ ܒܫܘܼܚܠܵܦ ܡܸܕܼܵܡ</l>
                <l n="204">ܕܢܸܗܘܹܐ ܥܒܼܵܕܵܟ ܣܵܗܕܵܐ ܒܚܝܼܪܵܐ ܕܡܸܠܲܬܼ ܦܘܼܡܵܟ܀</l>
                <l n="205">:ܗܵܠܹܝܢ ܬܪܲܓܸܿܡ ܪܹܫܵܐ ܕܐܵܐܲܪ ܥܲܡ ܪܹܫ ܓܸܢܣܲܢ</l>
                <l n="206">ܟܲܕܼ ܣܵܒܼܵܪ ܗ̄ܘ̣ܵܐ ܕܲܡܚܲܬܼ ܚܸܬܼ ܠܹܗ ܨܹܝܕܼ ܫܘܼܓܵܫܵܘ̈ܗܝ.</l>
                <l n="207">ܗܵܢܵܐ ܕܼܪܵܐ ܐܚܲܕܼ ܠܘܼܩܕܼܵܡ ܐܲܚ̣ܕܼ ܛܘܼܥܝܲܝܲ: </l>

                <pb ed="http://syriaca.org/manuscript/2289" n="f.75v"/>

                <l n="208">ܘܲܛܥ̣ܵܐ ܣܲܓܿܝܼ ܘܠܵܐ ܩܲܬܼ ܛܦܪ̈ܵܘܗܝ ܒܓܼܘܼܫܡܵܐ ܡܫܝܼܚܵܐ܀</l>
                <l n="209">:ܗܵܢ ܐܵܓܼܘܿܢܵܐ ܥܒ̣ܕ ܩܕܼܡܵܝܲܬ ܛܪܸܩ ܒܐܵܓܘܵܢܹ̈ܐ</l>
                <l n="210">ܘܥܲܒܼܕܹܗ ܓܘܼܚܟܵܐ ܐܵܓܼܵܘܢܸܣܛܵܐ ܦܲܓܼܪܵܢܵܝܵܐ.</l>
                <l n="211">:ܒܗܵܢ ܬܲܟܼܬܘܼܫܵܐ ܢܲܣܝܹܗ ܠܚܲܠܹܗ ܚܬܼܝܼܪ ܒܲܟܼܝܵܢܹܗ</l>
                <l n="212">ܘܫܲܦܠܹܗ ܠܚܲܠܹܗ ܟܝܵܢܵܐ ܕܲܠܒܼܝܼܫ ܡܵܝܘܿܬܼܘܼܬܼܵܐ܀</l>
                <l n="213">:ܠܩܸܐܪܣܵܐ ܕܪܘܼܚܵܐ ܐܲܥܠܹܗ ܪܘܼܚܵܐ ܠܦܲܓܼܪܵܢܵܝܵܐ</l>
                <l n="214">ܘܚܵܒܼ ܪܘܼܚܵܢܵܐ ܘܲܙܟܼܵܐ ܦܲܓܼܪܵܐ ܝܼܩܝܼܪ ܪܸ̈ܓܼܫܹܐ.</l>
                <l n="215">:ܒܪܓܲܬܼ ܦܲܓܼܪܵܐ ܣܲܝܸܟ ܐܸܢܹܝܢ ܠܲܪ̈ܓܼܓܼܵܬܼܵܐ</l>
                <l n="216">ܘܩܲܪܸܒܼ ܐܸܢܹܝܢ ܒܲܕܡܘ̣ܬܼ ܕܲܫܢܹ̈ܐ ܠܦܲܓܼܪܢܵܝܵܐ܀</l>
                <l n="217">:ܪܲܫܢܹ̈ܐ ܫܝܼܛܹ̈ܐ ܩܲܪܸܒܼ ܫܝܼܛܵܐ ܠܡܗܝܼܪ ܗܵܘܢܵܐ</l>
                <l n="218">ܘܐܲܗܦܸܟ ܐܢܘܿܢ ܒܨܲܥܪ̈ܐ ܫܝ̣ܛܵܐ ܠܘܵܬܼ ܕܫܵܘܹ̇ܝܢ ܠܹܗ.</l>
                <l n="219">:ܒܐܲܦܘ̈ܵܗܝ ܛܲܪܦܹܗ ܠܕܲܫܢܹܗ ܕܒܸܝܫܵܐ ܐܵܕܼܵܡ ܕܲܬܸܪܹܝܢ</l>
                <l n="220">ܐܲܝܟ ܡܵܐ ܕܲܣܥܲܪ ܐܵܦ ܒܵܪ̣ܘܿܝܵܐ ܠܕܸܒܚܹܗ ܕܩܵܐܹܝܢ܀</l>
                <l n="221">:ܐܲܝܟ ܕܲܠܙܸܒܼܠܵܐ ܕܵܫܹܗ ܠܡܸܠܟܹܗ ܕܢܲܟܘܿܠܬܵܢܵܐ</l>
                <l n="222">ܘܐܲܗܸܠ ܘܲܓܼܚܟ ܥܲܠ ܨܢ̈ܥܵܬܹܗ ܦܲܟܲܝܗ̈ܵܬܼܵܐ.</l>
                <l n="223">:ܚܲܟܿܝܼܡܵܐܝܼܬܼ ܝܲܗ̄ܒ̣ ܠܹܗ ܡܸܠܬܼܵܐ ܠܚܲܣܝܼܪ ܗܵܘܢܵܐ</l>
                <l n="224">ܘܡ̣ܢ ܢܵܡܘܿܣܵܐ ܣܲܟܼܪܹܗ ܠܦܘܼܡܹܗ ܕܲܡܓܲܕܦܵܢܵܐ܀</l>
                <l n="225">:ܢܵܡܘܿܣܵܐܝܼܬܼ ܓܲܙܪܹܗ ܠܕܝܼܢܵܐ ܕܚܵܘܒܿܬܹܗ ܕܒܼܝܼܫܵܐ</l>
                <l n="226">ܕܢܗܘܹܐ ܝܵܕܲܥ̈ ܕܢܵܡܘܿܣܵܐܝܼܬܼ ܕܵܐܸܢ ܥܲܡܹܗ.</l>
                <l n="227">:ܒܲܚܕܵܐ ܡܸܠܬܼܵܐ ܫܪ̣ܵܝܗܝ ܠܐܲܣܪܵܐ ܕܪܸܒܿܘܿ ܡܸ̈ܠܝܼܢ</l>
                <l n="228">ܒܗܵܝ̇ ܕܲܟܼܬܼܝܼܒܼܵܐ ܕܠܵܐ ܗ̄ܘ̣ܵܐ ܒܠܲܚܡܵܐ ܚܝ̣ܵܐ ܒܲܪ ܐ̄ܢܵܫܵܐ܀</l>
                <l n="229">:ܠܵܐ ܗ̄ܘ̣ܵܐ ܒܠܲܚܡ̇ܐ ܚܝ̣̇ܐ ܒܵܪܢܵܫܐ ܥܢܵܝ̣ܗܝ ܠܲܢܟܼܝܼܠܵܐ</l>
                <l n="230">ܘܲܛܠܸܩܘ ܘܐܵܘܦܝܼܘ ܦܘܼܪ̈ܣܹܐ ܨܢܝܼܥܹܐ ܕܟܼܠ ܐܸܣܟܹܝܡܝܼ̈ܢ.</l>
                <l n="231">:ܡܨܹܐ ܗ̄ܘ̣ ܒܵܪܘܿܝܵܐ ܕܢܲܚܹܐ ܠܐܢܵܫܵܐ ܒܸܠܥܵ] ܠܲܚܡܐ</l>
                <l n="232">ܘܣܵܦܩ̇ܐ ܡܸܠܬܼܵܐ ܕܫܸܡ ܒܵܪܘܝܵܐ ܚܠܵܦ ܟܠܡܸܕܹܡ܀</l>
                <l n="233">:ܒܗܸܬܼܘ ܒܲܗܝܼ̈ܬܹܐ ܡ̣ܢ ܬܘܼܟܼܠܵܢܵܐ ܕܲܚܬܼܝܼܪ ܗ̄ܘ̣ܵܐ ܒܹܗ</l>
                <l n="234">ܘܫܲܢܝ ܘܥܪܲܩ ܠܲܡܪܟܼܵܒܘܼ ܦܘܼܪ̈ܣܹܐ ܐ̄ܚܪ̈ܵܢܹܐ.</l>
                <l n="235">ܦܘܼܪܣܵܐ ܒܵܦܘܼܪܣܵܐ ܡܚܲܠܸܦ ܗ̄ܘ̣ܵܐ ܠܹܗ ܠܐܵܓܘܢܸܣܛܵܐ.</l>
                <l n="236">ܟܒܲܪ ܣܒܲܪ ܗ̄ܘ̣ܵܐ ܕܩܲܝܲܡ ܣܲܒܼܪܵܐ ܠܲܢܟܼܝܼܠܘܼܬܹܗ܀</l>
                <l n="237">:ܣܲܒܼܪܵܐ ܣܪܝܼܩܵܐ ܣܒ݂ܲܪ ܚܲܝܵܒܵܐ ܥܲܠ ܙܲܟܵܝܵܐ</l>
                <l n="238">ܘܠܵܐ ܝܵܕܲܥ̇ ܗ̄ܘ̣ܵܐ ܕܲܦܣܝܼܩ ܣܲܒܼܪܹܗ ܡ̣ܢ ܙܟܼܘܼܬܼܵܐ.</l>
                <l n="239">:ܥܲܠ ܙܵܟܼܘܼܬܼܵܐ ܡܸܬܼܟܼܵܬܼܫ ܗ̄ܘ̣ܵܐ ܒܲܗܝܼܬܼ ܐܲܦܹ̈ܐ</l>
                <l n="240">ܟܲܕܼ ܣܵܒܲ̇ܪ ܗ̄ܘ̣ܵܐ ܕܐܝܼܬܼ ܗ̄ܘ̣ ܦܘܼܪ̈ܣܹܐ ܨܹܝܕܲܝ̈ ܐܢܵܫܵܐ܀</l>
                <l n="241">:ܦܲܚܹ̈ܐ ܢܟܼܝܼ̈ܠܹܐ ܨܠܵܐ ܢܵܟܼܘܿܠܵܐ ܠܲܬܼܡܝܼܡ ܢܲܦܫܵܐ</l>
                <l n="242">ܘܟܲܣܝܼ ܐܸܢܘܿܢ ܒܦܲܐܝܘܼܬܼ ܫܘܼܦܪܵܐ ܕܡܹܐܚܲܕܼ ܥܲܝܢܹ̈ܐ.</l>
                <l n="243">:ܒܡܹܐܚܲܕ ܥܲܝܢܹ̈ܐ ܣܕܲܪ ܟܠ ܐܲܕܼܫ̈ܝܼܢ ܦܲܐܝܲܝ̈ ܫܘܼܦܪܵܐ</l>
                <l n="244">ܕܲܗܒܼܵܐ ܘܣܹܐܡܵܐ ܐܵܦ ܒܹܪܘܿܠܵܐ ܘܡܲܪ̈ܓܵܢܝܵܬܼܵܐ܀</l>
                <l n="245">:ܗܲܓܓܼܵܐܝܼܬܼ ܣܕܲܪ ܟܠܡܸܕܲܡ ܟܲܕ ܠܲܝܬܿ ܡܸܕܼܡ</l>
                <l n="246">ܘܐܲܩܝܼܡ ܐܸܢܹܝܢ ܟܲܕ ܠܲܝܬܿ ܐܸܢܹܝܢ ܫܲܪܝܼܪܵܐܝܼܬܼ.</l>
                <l n="247">:ܐܲܝܟ ܕܲܒܼܐܢܵܫܵܐ ܚܵܐܲܪ ܗ̄ܘ̣ܵܐ ܒܹܗ ܒܐ̄ܢܵܫܵܐ ܕܡܸܢܲܢ</l>
                <l n="248">ܡܸܛܠ ܗܵܕܹܐ ܣܕܲܪ ܕܡܘ̈ܵܬܐ ܕܪܚܡܲܬܼ ܐܢܵܫܵܐ܀</l>
                <l n="249">:ܪܚܝܼܡ̇ܐ ܗ̄ܝ̣ ܣܲܓܿܝܼ ܪܸܚܡܲܬܼ ܟܸܣܦܵܐ ܥܲܠ ܡܵܝܘܿܬܹ̈ܐ</l>
                <l n="250">ܘܥܲܠ ܗܵܝ̇ ܢܲܛܪܵܗ̇ ܠܗܲܢܝܐܘܼܬܼܵܗ̇ ܠܩܸܐܪܣܵܐ ܕܲܬܼܪܹܝܢ.</l>
                <l n="251">:ܒܩܸܐܪܣܵܐ ܩܲܕܼܡܵܐ ܢܪܸܓܼܬܼ ܦܹܐܪܵܐ ܐܲܩܪܸܒܼ ܥܲܡܹܗ</l>
                <l n="252">ܘܲܒܼܗܵܘ̇ ܕܲܬܼܪܝܢ ܒܪܲܚܡܲܬܼ ܟܸܣܦܵܐ ܝܲܡܵܐ ܕܚ̣ܪ̈ܒܹܿܗ܀</l>
                <l n="253">:ܒܗܵܢܵܐ ܝܲܡܵܐ ܚ̣ܙܵܐ ܕܲܚܢܝܼܩܵܐ ܬܲܪܥܝܼܬܼ ܐ̄ܢܵܫܵܐ</l>
                <l n="254">ܘܐܵܓܼܝܼܝܼ ܦܪܣܹܗ ܢܙܲܦܲܝ̈ ܝܲܒܼܫܵܐ ܩܕܼܵܡ ܦܪܵܘܩܲܢ.</l>
                <l n="255">:ܒܢܲܚܬܵܐ ܕܟܸܣܦܵܐ ܟܲܣܝܵܗ̇ ܠܐܪܥܵܐ ܒܲܕܡܘܬ̤ ܡ̈ܝܵܐ</l>
                <l n="256">ܘܠܵܐ ܝܵܕܲܥ̇ ܗ̄ܘ̣ܵܐ ܒܹܗ ܕܡܲܗܸܠ ܗ̄ܘ̣ܵܐ ܒܹܗ ܡܗܝܼܪ ܪܸܥܝܵܢܵܐ܀</l>
                <l n="257">:ܗܘ̤ ܒܐܸܣܟܹܿܝܡܵܐ ܣܵܕܲ̇ܪ ܗ̄ܘ̣ܵܐ ܠܗܹܝܢ ܠܛܠܢܝ̈ܬܹܗ</l>
                <l n="258">ܘܚܵܙܹ̇ܐ ܒܟܸܣܝܵܐ ܒܓܼܠܝܐ ܡܫܝܼܛ ܗ̄ܘ̣ܵܐ ܙܢܲܝ̈ ܫܝܼܛܘܼܬܹܗ. </l>

                <pb ed="http://syriaca.org/manuscript/2289" n="f.76r"/>

                <l n="259">:ܣܕܲܪ ܐܲܝܟ ܐܲܕܫ̈ܐ ܦܐܝܼ̈ܝ ܫ̣ܘܦܪܐ ܟܲܕ ܠܲܝܬܿ ܐܢܘܿܢ</l>
                <l n="260">ܘܲܩܪܸܒܼ ܨܹܐܕܼܵܘܗܝ ܕܐܵܓܼܘܿܢܸܣܛܵܐ ܕܢܸܓܿܘܫ ܚܲܝܠܹܗ܀</l>
                <l n="261">:ܦܬܲܚ ܬܹܐܛܲܪܘܢ ܕܣܬܝܪ̈ܬܗ̇ ܡܠܲܐ ܒܝܼܫܬܐ</l>
                <l n="262">ܘܥܲܠ̣ ܩܵܡ̣ ܣܲܟܼܠܵܐ ܡܸܨܥܲܬܼ ܕܲܗܒܼܵܬ ܟܲܕܼ ܠܲܝܬܿ ܕܲܗܒ̣ܵܐ.</l>
                <l n="263">:ܩܥܵܐ ܦܲܩܪܵܐܝܼܬܼ ܚܬܝܼܪ ܪܸܥܝܵܢܐ ܨܸܝܕܼ ܡܲܟܿܝܼܟܼܵܐ</l>
                <l n="264">ܬܵܐ ܚܙܝܼ ܐܢܵܫܵܐ ܡܸܕܹܡ ܕܲܥܣܸܩ ܠܡܸܬܼܚܵܘܵܝܘܼ܀</l>
                <l n="265">:ܬܵܐ ܚܙܝܼ ܓܲܒܼܪ̈ܐ ܐܡܲܪ ܒܝܼܫܵܐ ܠܓܼܒܼܪܵܐ ܕܡܸܢܲܢ</l>
                <l n="266">:ܥܵܠܡܵܐ ܟܠܹܗ ܕܐܲܚܝܼܕܼ ܐ̄ܢܵܐ ܠܹܗ ܬܚܹܝܬܼ ܫܘܼܠܛܵܢܹܗ</l>
                <l n="267">:ܕܝܼܓ ܗ̄ܘ̣ ܥܵܠܡܵܐ ܘܲܫܒܼܝܼܚ̈ܬܵܐ ܕܲܠܓܼܵܘ ܡܸܢܹܗ</l>
                <l n="268">ܘܲܠܡ̇ܢ ܕܐܸܨܒܹܿܐ ܝܵܗ̇ܒܼ ܐ̄ܢܵܐ ܠܹܗ ܐܸܢ ܣܵܓܸ̇ܕ ܠܝܼ܀</l>
                <l n="269">:ܣܓܼܘܿܕܼ ܠܝܼ ܒܲܠܚܘܿܕܼ ܐܲܝܟ ܕܲܠܡܵܪܵܐ ܕܫܠܝܼܛ ܥܲܠ ܟܠ</l>
                <l n="270">ܘܣܒ̣ ܠܵܟ ܥܵܠܡܵܐ ܚܠܵܦ ܬܘܕܝܼܬܐ ܕܡܸܠܬܼ ܦܘܼܡܵܟ.</l>
                <l n="271">:ܐܘܕܵܐ ܒܡܵܪܘܼܬܼܝ ܘܩܲܪܝܼܢܝ ܡܵܪܵܐ ܚܘܼܒܵܢܵܐܝܼܬܼ</l>
                <l n="272">ܘܝ̇ܗܸܒܼ ܐ̄ܢܵܐ ܠܵܟ ܐܲܓܼܪܵܐ ܛܵܒܼܵܐ ܥܠܵܡܵܐ ܘܥܘܼܬܼܪܹܗ܀</l>
                <l n="273">:ܥܵܠܡܵܐ ܘܥܘܼܬܼܪܹܗ ܝܵܗ̇ܒܼ ܐ̄ܢܵܐ ܠܵܟ ܒܲܚܕܼܵܐ ܡܸܠܬܼܵܐ</l>
                <l n="274">ܘܐܲܢ̄ܬܿ ܦܢܲܐ ܠܝܼ ܣܸܓܼܕܲܬܼ ܚܘܼܒܵܐ ܚܘܼܒܵܢܵܐܝܼܬܼ.</l>
                <l n="275">ܣܒ̣ ܠܵܟ ܥܵܠܡܵܐ ܓܲܒܼܪܵܐ ܕܐܝܼܬܼܵܘܗܝ ܥܠܵܡܵܢܵܝܵܐ.</l>
                <l n="276">ܘܡܲܫܟܸܿܢ ܨܐܕܲܝ ܡܸܠܲܬܼ ܦܘܼܡܵܟ ܕܣܵܓܸ̇ܕܼ ܐܢ̄ܬܿ ܠܝܼ܀</l>
                <l n="277">:ܗܲܒܼ ܠܝܼ ܦܘܼܡܵܟ ܡܠܹܐ ܥܸܕܵܢܵܐ ܐܲܝܟ ܡܸܫܟܵܢܵܐ</l>
                <l n="278">:ܘܣܒܼ ܠܵܟ ܡܸܕܹܡ ܕܠܵܐ ܡܸܣܬܲܝܼ̇ܟ</l>
                <l n="279">:ܡ̣ܢ ܘܥܼ̈ܠܵܠܹܐ</l>
                <l n="280">:ܚܙܝܼ ܟܡܵܐ ܪܲܒܵܐ ܪܲܒܿܘܼܬܼ ܕܲܪܓܼܵܐ ܕܥܵܠܡܵܐ ܟܠܹܗ</l>
                <l n="281">ܘܲܕܼܡܵܐ ܙܥܘܿܪܵܐ ܣܸܓܼܕܲܬܼ ܡܸܠܬܼܵܐ ܕܦܵܪ̈ܲܥ ܐܲܢ̄ܬܿ ܠܝܼ܀</l>
                <l n="282">:ܚܙܝܼ ܟܡܵܐ ܫܦܝܼܥ ܐ̄ܢܵܐ ܒܚܘܼܒܝ ܨܹܝܕܼ ܐ̄ܢܵܫܵܐ ܐܘ ܒܲܪܢܵܫܵܐ</l>
                <l n="283">ܘܠܵܐ ܬܵܒܲܥ̇ ܐ̄ܢܵܐ ܝܲܩܝܼܪ̈ܬܼܵܐ ܡ̣ܢ ܡܲܚܒܼܵܢ̈ܲܝ.</l>
                <l n="284">:ܚܘܼܒܵܐ ܗ̄ܘ̣ ܒܲܠܚܘܿܕܼ ܬܒܲܥ̇ ܐ̄ܢܵܐ ܠܹܗ ܠܲܕܼ ܫܵܡܲܥ̇ ܠܝܼ</l>
                <l n="285">ܫܡܲܥܲܝܢܝ ܘܲܚܙܝܼ ܟܡܵܐ ܡܲܛܐܸܒ ܐ̄ܢܵܐ ܠܲܕܼ ܫܵܡܲܥ̇ ܠܝܼ܀</l>
                <l n="286">:ܗܵܠܹܝܢ ܩ̈ܠܬ ܐܲܫܡܲܥ ܒܝܼܫܵܐ ܨܹܝܕܼ ܒܲܪ ܓܸܢܣܲܢ</l>
                <l n="287">ܘܛܲܢ ܒܲܪܓܸܢܣܲܢ ܠܘܼܩܒܲܠ ܢܸܟܼܠܵܘ̈ܗܝ ܕܢܲܟܿܘܼܠܬܼܵܢܵܐ.</l>
                <l n="288">:ܛܢܵܢܵܐ ܛܒܼܵܐ ܠܒܼܝܼܫ ܛܲܢܵܢܵܐ ܕܫܲܦܝܼܪ̈ܵܬܼܵܐ</l>
                <l n="289">ܕܲܫܡ݂ܲܥ ܛܵܒܼܵܐ ܕܒܼܥܹ̇ܐ ܥܒܕܵܐ ܕܣܸܓܼܕܲܬܼ ܡܵܪܹܗ܀</l>
                <l n="290">:ܥܲܙܝܼܙܵܐ ܫ̣ܕܼܵܐ ܒܹܗ ܓܹܐܪܵܐ ܕܡܲܟܿܣܵܢܘܼܬܼܵܐ</l>
                <l n="291">ܘܬܲܪܙܹܗ ܠܠܒܗ ܘܢܸܦܩܲܬ̤ ܡܸܪܬܼܵܐ ܕܩܵܒ̣ܝܵܐ ܗ̄ܘ̣ܵܬܼ ܒܹܗ.</l>
                <l n="292">:ܡܸܪܬܼܵܐ ܒܝܼܫܬܵܐ ܩܵܒܼܝܵܐ ܗ̄ܘ̣ܵܬܼ ܒܹܗ ܒܒܝܼܫ ܪܸܥܝܵܢܵܐ</l>
                <l n="293">ܘܲܓܼܠ̣ܵܗ̇ ܡܵܪܲܢ ܒܡܸܠܬܼܵܐ ܓܠܝܼܬܼܵܐ ܕܡܸܠܲܬܼ ܦܘܼܡܹܗ܀</l>
                <l n="294">:ܡ̣ܢ ܕܲܟܼܬܼܝܼܒܼ̈ܢ ܦܲܢܝܼ ܠܩܘܼܒܼܠܹܗ ܕܕܲܠܩܘܼܒܼܠܵܝܵܐ</l>
                <l n="295">ܘܐܲܠܦܹܗ ܛܲܟܼܣܵܐ ܕܢܸܗܘܹܐ ܝܵܕܲܥ ܕܠܵܘ ܡܸܕܹܡ ܗ̄ܘ.</l>
                <l n="296">:ܫܡܝܼܥ ܠܵܟ ܕܲܟܼܬܼܝܼܒܼ ܐܘ ܠܵܐ ܫܡܝܼܥ ܠܵܟ ܐܘ ܡܵܪܘܿܕܼܵܐ</l>
                <l n="297">ܕܡܵܪܝܵܐ ܚܲܕܼ ܗ̄ܘ̣ ܘܠܹܗ ܗܘ̤ ܙܵܕܼܩܵܐ ܣܓܼܕܲܬܼ ܟܠܐ܀</l>
                <l n="298">:ܚܲܕ ܗ̄ܘ̣ ܡܵܪܝܵܐ ܕܫܲܠܝܼܛ ܥܲܠ ܟܠ ܐܲܠܵܗܵܐܝܼܬܼ</l>
                <l n="299">ܘܠܲܝܬܿ ܠܲܐܚܪܹܢܵܐ ܫܵܘܬܵܦܘܼܬܼܵܐ ܒܐܠܵܗܘܼܬܹܗ.</l>
                <l n="300">:ܠܠܵܐ ܐܲܠܵܗܵܐ ܠܵܐ ܙܵܕܩ ܠܹܗ ܫܸܡ ܐܲܠܵܗܵܐ</l>
                <l n="301">ܘܠܵܐ ܠܲܥܒܼܝܼܕܼܵܐ ܠܡܸܣܥܵܐ ܠܕܲܪܓܼܵܐ ܕܥܵܒܼܘܿܕܼܘܬܼܵܐ܀</l>
                <l n="302">:ܥܒܼܝܼܕܼܵܐ ܐܢ̄ܬܿ ܐܵܦ ܐܲܢ̄ܬܿ ܐܘ ܡܲܪܵܚܵܐ ܕܡܲܩܠܹܐ ܒܚܘܼܬܼܪܵܐ</l>
                <l n="303">ܕܲܥ ܠܲܟܼܝܵܢܵܟ ܘܠܵܐ ܬܸܫܬܥܠܹܐ ܥܲܠ ܥܵܒܼܘܿܕܵܟ.</l>
                <l n="304">:ܕܲܥ ܕܲܥܒܼܝܼܕܼܵܐ ܐܢ̄ܬܿ ܥܲܒܼܕܼܵܐ ܕܲܥܒ̣ܝܼܕܼ ܡ̣ܢ ܥܵܒܼܘܿܕܹܗ</l>
                <l n="305">ܘܠܵܐ ܬܸܚܛܘܿܦ ܠܵܟ ܒܲܪܓܼܵܐ ܕܡܪܵܟ ܡܪܲܚܵܐܝܼܬܼ܀</l>
                <l n="306">:ܫܠܝܼ ܡܲܪܝܵܐ ܡ̣ܢ ܬܘܼܪ݁ܓܵܡܹܐ ܕܡܲܪܵܚܘܼܬܼܵܟ</l>
                <l n="307">:ܘܠܵܐ ܬܬܲܪܓܸܿܡ ܠܝܼ ܒܸܕܼܝܵܐ ܣܵܢܝܵܐ ܕܟܼܵܦܡܪܘܼܬܼܵܟ</l>
                <l n="308">ܝܵܕܲܥ̇ ܐ̄ܢܵܐ ܠܵܟ ܘܲܠܬܼܘܪ̈ܓܼܵܡܹܐ ܕܲܢܟܼܝܼܠܘܼܬܼܵܟ: </l>

                <pb ed="http://syriaca.org/manuscript/2289" n="f.76v"/>

                <l n="309">ܘܠܵܐ ܛܵܥ̇ܝܵܐ ܠܝܼ ܕܡܸܛܥܵܐ ܛܵܥܹ̇ܐ ܐܢ̄ܬܲ ܘܡܲܛܥܹܐ ܐܢ̄ܬ ܐܢܵܫܵܐ܀</l>
                <l n="310">:ܙܸܠ ܠܵܟ ܛܲܥܝܵܐ ܛܥܝܼ ܒܲܥܒܼ̈ܕܲܝܟ ܐܲܝܟ ܕܲܡܥܵܕܲ ܐܲܢ̄ܬܿ</l>
                <l n="311">ܘܣܲܒ̣ ܗܲܓܵܓܼܵܐ ܕܟܼܘܼܢܵܫ ܟܸܣܦܵܟ ܛܪܘܿܦ ܥܲܠ ܐܲܦܝܼ̈ܟ.</l>
                <l n="312">:ܠܵܐ ܡܸܕܹܡ ܝܲܗ̣̄ܒܼܬܿ ܘܠܵܐ ܢܵܣܸ̇ܒ̣ ܐܲܢ̄ܬܿ ܡܸܕܲܡ ܕܲܪܢܲܝܬܿ</l>
                <l n="313">ܐܝܼܩܹ̈ܐ ܐܲܩܪܒܼܬ̇ ܘܣܲܪܝܼܩܵܐܝܼܬܼ ܗ̄ܘ̤ܵܐ ܬܲܟܼܬܘܼܫܵܟ܀</l>
                <l n="314">:ܙܹܠ ܐܸܬܼܟܲܬܼܵܫ ܒܲܟܼܬܝܼܫܘܼܬ̇ܟ ܐܲܢ̄ܬܿ ܥܲܡ ܢܲܦ̣ܫܵܟ</l>
                <l n="315">ܘܣܲܒ̣ ܠܵܟ ܐܲܓܼܪܵܐ ܒܸܗܬܲܬܼ ܐܲܦܹ̈ܐ ܕܚܲܝܵܒܼܘܼܬܼܵܟ.</l>
                <l n="316">:ܙܹܠ ܚܲܝܵܒܼܵܐ ܚܙܝܼ ܠܲܩܢܘܡܵܟ ܕܲܟܼܡܵܐ ܡܫܲܟܲܪ</l>
                <l n="317">ܘܦܘܼܫ ܡܢ ܩܸܐܪܣܵܐ ܕܥܲܡ ܫܲܪܝܼܪܹ̈ܐ ܕܠܐ ܢܦܲܪܣܘܼܢܵܟ܀</l>
                <l n="318">:ܗܵܐ ܐܸܬܼܓܲܠܝܲܬ̤ ܚܲܝܵܒܼܘܼܬܼܵܟ ܒܲܬܼܪܹܝܟ ܩܸܐܪ̈ܣܝܼܢ</l>
                <l n="319">:ܙܹܠ ܛܲܝܸܒܼ ܠܵܟ ܩܸܐܪܣܵܐ ܐ̄ܚܪܹܢܵܐ ܘܚܘܿܒܼ ܒܲܬܼܠܵܬܐ</l>
                <l n="320">:ܬܠܵܬܼܵܐ ܣܵܗ̈ܕܝܼܢ ܡܪܡܝܼܢ ܐܝܕܹ̈ܐ ܒܟܼܠ ܣܘܼܥܪ̈ܢܝܼܢ</l>
                <l n="321">ܘܲܬܼܠܝܬܼܵܝܵܐ ܡܚܲܝܸܒ ܐ̄ܢܵܐ ܠܵܟ ܒܕܲܪܹ̈ܐ ܬܠܵܬܼܵܐ܀</l>
                <l n="322">:ܣܠܸܩ ܕܲܪܵܪܵܐ ܡ̣ܢ ܐܓܼܘܿܢܵܐ ܕܬܪܬܝܢ ܕܲܪ݁ܝܼܢ</l>
                <l n="323">ܘܚܲܠܸܦ ܕܘܼܟܿܬܼܵܐ ܘܲܙܢܲܝ̈ ܕܲܪܵܐ ܕܕܪܵܪܘܬܹܗ.</l>
                <l n="324">:ܥ̣ܪܩ ܡ̣ܢ ܚܘܼܪܒܐ ܐܝܼܟܐ ܕܣܒܪ ܕܬܡ̇ܢ ܙܵܟܹ̇ܐ</l>
                <l n="325">ܘܫܪܝܼ ܕܢܸܣܕܘܪ ܩܪܵܒܼܵܐ ܒܫܲܝܼܢܵܐ ܠܥܹܝܢ ܚܲܙ̈ܝܹܐ܀</l>
                <l n="326">:ܒܡܸܨܥܲܬܼ ܫܲܝܢܵܐ ܨܒ̣ܵܐ ܕܲܢܚܲܘܝܵܗ̇ ܠܲܟܼܬܝܼܫܘܼܬܹܗ</l>
                <l n="327">ܕܡܵܐ ܠܲܡ ܕܲܙܕܹܝ̇ܬܼ ܢܸܗܘܘܿܢ ܐܢܫ̈ܐ ܣܗܕ̈ܐ ܕܙܵܟܼܘܼܬܼܝ.</l>
                <l n="328">:ܥܲܠ ܙܵܟܼܘܼܬܼܵܐ ܡܸܬܼܟܲܬܲܫ ܗ̄ܘ̣ܵܐ ܡܠܹܐ ܚܵܘܒ̈ܵܬܼܵܐ</l>
                <l n="329">ܘܠܵܐ ܝܵܕܲܥ̇ ܗ̄ܘ̣ܵܐ ܕܚܵܘܒܲܬܼ ܚܵܘܒܹ̈ܐ ܡܲܣܓܹܿܐ ܗ̄ܘ̣ܵܐ ܠܹܗ܀</l>
                <l n="330">:ܠܗܲܝܟܲܠ ܩܘܕܫܵܐ ܣܠܸܩ ܗ̄ܘ̣ܵܐ ܛܲܡܲܐ ܐܠܡܹܬܼܟܲܬܵܫܘ</l>
                <l n="331">ܠܐܲܝܟܵܐ ܕܲܦܫܝܼܩ ܕܢܸܚܙܹܝܗ̇ ܟܠܢܵܫ ܠܚܲܝܵܒܼܘܼܬܹܗ.</l>
                <l n="332">:ܠܪܘܵܡܵܐ ܪܲܒܿܐ ܐܲܣܩܹܗ ܠܡܵܪܵܐ ܫܲܦ̈ܠܹܐ ܕܫܦ̈ܠܹܐ</l>
                <l n="333">ܘܩܵܡ̣ ܡܸܫܬܲܢܹܐ ܒܗܵܝ̇ ܫܲܢܝܘܼܬܼܵܐ ܕܲܡܥܵܕܼ ܗ̄ܘ̣ܵܐ ܒܵܗ̇܀</l>
                <l n="334">:ܫܕܝܼ ܠܲܡ ܢܲܦܫܵܟ ܡ̣ܢ ܗܵܢ ܪܵܘܡܵܐ ܠܥܘܼܡܩܵܐ ܕܲܠܬܲܚܬܿ</l>
                <l n="335">ܘܐܸܢ ܗܘ̤ ܕܩܵܘܝܼܬ̇ ܕܠܵܐ ܢܸܟܼܝܵܢܵܐ ܒܪܵܐ ܐܢ̄ܬܿ ܫܲܪܝܼܪܵܐ.</l>
                <l n="336">:ܒܪܵܐ ܕܐܲܠܵܗܵܐ ܩܪ̣ܵܟ ܐܲܠܵܗܵܐ ܠܥܹܝܢ ܣܲܓܿܝܼܐܹ̈ܐ</l>
                <l n="337">:ܦ̣ܪܲܚ ܥܲܠ ܐܵܐܲܪ ܐܲܝܟܲܢ ܕܲܦܐܹܐ ܠܒܲܪ ܐܲܠܵܗܵܐ</l>
                <l n="338">:ܟܹܐܝܢ ܐܢ̄ܬܿ ܓܲܒܼܪܵܐ ܣܵܗ̈ܕܝܼܢ ܩܵܠܹ̈ܐ ܕܗܘ̤ܘ ܨܐܕܲܝܟ</l>
                <l n="339">ܚܘܬܼ ܡ̣ܢ ܪܵܘܡܵܐ ܘܗܵܐ ܡܩܲܒܿܠܝܼܢ ܠܵܟ ܟܸܢܫ̈ܝ ܪܵܘܡܵܐ.</l>
                <l n="340">:ܟܬܼܝܼܒܼ ܥܲܠ ܟܹܐܢܹ̈ܐ ܕܲܕܼܠܵܐ ܢܸܟܲܝܵܢ ܡܩܵܪܘܹ̇ܝܢ ܒܐܲܪܥܵܐ</l>
                <l n="341">ܟܲܕܼ ܡܸܬܼܢܲܛܪܝܼܢ ܡ̣ܢ ܡܲܠܲܐܟܹ̈ܐ ܪ̈ܘܼܚܵܢܵܝܹܐ܀</l>
                <l n="342">:ܚܲܕܼ ܡ̣ܢ ܟܹܐܢܹ̈ܐ ܐܲܢ̄ܬܿ ܘܪܲܒܿ ܕܲܪܓܲܟ ܐܵܦ ܡ̣ܢ ܟܹܐܢܹ̈ܐ</l>
                <l n="343">ܒܩܝܼ ܟܹܐܢܘܼܬܼܵܟ ܒܲܒܛܝܼܠܘܼܬܼܵܐ ܕܥܲܠ ܟܹܐܢܘܼܬܼܵܟ.</l>
                <l n="344">:ܢܲܣܲܐ ܚܲܝܠܵܟ ܒܲܒܼܛܝܼܠܘܼܬܼܵܐ ܕܫܡ̈ܝܢܐ</l>
                <l n="345">ܕܡܩܒܠܝܢ ܠܵܟ ܥܲܠ ܐܝܼܕܲܝܗܘܿܢ ܐܲܝܟ ܡܵܐ ܕܲܟܼܬܼܝܼܒܼ܀</l>
                <l n="346">:ܠܵܐ ܫܵܒܼܩܝܼܢ ܠܵܟ ܒܹܝܬܼ ܥܲܣܩ̈ܬܼܵܐ ܟܡܵܐ ܐܸܢ ܥܲܣܩ̈ܢ</l>
                <l n="347">ܒܗܵܝ̇ ܕܲܦܩܝܼܕܝܼܢ ܡ̣ܢ ܐܲܠܵܗܵܐ ܥܲܠ ܢܘܼܛܵܪܵܟ.</l>
                <l n="348">:ܒܩܝܼ ܥܘܼܕܼܪܵܢ̈ܐ ܕܲܡܢܲܛܪܵܢܵܟ ܒܝܲܕܼ ܣܘܼܥܪ̈ܵܢܹܐ</l>
                <l n="349">ܘܗܵܐ ܡܸܬܼܠܲܒܲܒܼ ܓܲܒܐ ܕܟܹܐܢܹ̈ܐ ܠܡܸܪܕܵܐ ܒܟܹܐܢܘܼ܀</l>
                <l n="350">:ܕܪܘܿܫ ܐܲܢ̄ܬܿ ܐܘܼܪܚܵܐ ܒܝܲܕܼ ܢܸܣܝܵܢܵܐ ܠܘܵܬܼ ܥܲܣܩ̈ܵܬܼܵܐ</l>
                <l n="351">ܘܚܵܘܵܐ ܠܟܼܠܢܵܫ ܟܠܝܼܠ ܦܘܼܪܥܵܢܵܐ ܕܡ̣ܢ ܟܹܐܢܘܼܬܼܵܟ.</l>
                <l n="352">:ܐܘܿ ܠܲܢܟܼܝܼܠܵܐ ܟܡܵܐ ܐܸܬܢ̱ܟܸܠ ܠܸܡܛܡܲܪ ܦܲܚܹ̈ܐ</l>
                <l n="353">ܐܘܿ ܠܩܲܠܝܼܠܵܐ ܟܡܵܐ ܫܘܲܪ ܐܸܢܘܿܢ ܠܦܲܚܹ̈ܐ ܛܡܝܼܪܹ̈ܐ܀</l>
                <l n="354">:ܐܘܿ ܠܲܡܕܲܪܡܵܐ ܟܡܵܐ ܐܸܬܿܕܲܪܲܡ ܠܡܸܙܩܲܪ ܦܘܼܪ̈ܣܐ</l>
                <l n="355">ܐܘܿ ܠܚܲܟܿܝܼܡܵܐ ܟܡܵܐ ܐܸܬܼܚܲܟܲܡ ܘܦܲܣܸܩ ܐܸܢܘܿܢ.</l>
                <l n="356">:ܐܘܿ ܠܲܟܼܬܝܼܫܵܐ ܟܡܵܐ ܐܸܬܼܟܲܬܲܫ ܕܢܓܡܘܿܪ ܝܲܨܪܹܗ</l>
                <l n="357">ܐܙܠܲܡܗܵܘܢܵܐ ܟܡܵܐ ܐܸܬܼܗܲܘܲܢ ܠܡܸܙܟܿܐ ܒܛܲܟܼܣܵܐ܀</l>
                <l n="358">ܐܘܿ ܠܪܘܼܚܵܢܵܐ ܟܡܵܐ ܛܵܣܘ ܦܘܼܪ̈ܣܵܘܗܝ ܪܘܼܚܵܢܵܐܝܼܬ: </l>
                <l n="359">ܐܘܿ ܠܦܲܓܼܪܵܢܵܐ ܟܡܵܐ ܚܲܨ ܪܸ̈ܓܼܫܵܘܗܝ ܘܲܥܒ݂ܲܕܲ ܐܸܢܘܿܢ. </l>

                <pb ed="http://syriaca.org/manuscript/2289" n="f.77r"/>

                <l n="360">:ܐܘܿ ܠܬܲܟܼܬܘܼܫܵܐ ܕܲܗܘ̤ܵܐ ܒܐܲܪܥܵܐ ܕܠܵܐ ܒܲܥܝܵܕܼܵܐ</l>
                <l n="361">ܕܟܲܕܢܹܗ ܠܥܵܠܡܵܐ ܠܡܹܐܚܲܕܼ ܕܲܪܵܐ ܥܲܡ ܪܘܼܚܵܢܵܐ܀</l>
                <l n="362">:ܚܲܕܼ ܦܲܓܼܪܢܵܐ ܥܒ݂ܲܕ ܬܲܟܼܬܘܼܫܵܐ ܥܲܡ ܪܘܼܚܵܢܵܐ</l>
                <l n="363">ܘܫܲܪܝܼܘ ܐܢܵܫ̈ܐ ܠܡܸܬܼܟܲܬܿܫܘܼ ܪܘܼܚܵܢܵܐܝܼܬܼ.</l>
                <l n="364">:ܒܚܲܝܠܵܐ ܕܪܘܼܚܵܐ ܚ̣ܣܲܢ ܦܲܓܼܪܵܢܵܐ ܠܚܲܣܝܼܢ ܚܲܝܠܵܐ</l>
                <l n="365">ܘܲܬܼܗܲܪܘ ܟܸܢܫܹ̈ܐ ܕܡܫܝܢ̈ܐ ܒܙܵܟܼܘܼܬܼ ܐܢܵܫܵܐ܀</l>
                <l n="366">:ܟܸܢܫܝܼ̈ܢ ܟܸܢܫܝܼ̈ܢ ܩܵܡ̣ܘ ܪ̈ܘܼܚܵܢܹܐ ܒܗܵܢ ܬܲܟܼܬܘܼܫܵܐ</l>
                <l n="367">ܘܲܬܗܝܼܪܝܼܢ ܗ̄ܘ̣ܵܘ ܕܐܲܝܟܲܢ ܚܵܣܸ̇ܢ ܦܲܓܼܪܵܐ ܠܪܘܼܚܵܐ.</l>
                <l n="368">:ܬܲܗܪܵܐ ܪܲܒܿܐ ܡܸܬܼܡܲܠܲܠ ܗ̄ܘ̣ܵܐ ܒܹܝܬܼ ܟܸܢܫ̈ܝܼܗܘܿܢ</l>
                <l n="369">ܕܡܵܢܹܐ ܗ̄ܝ̣ ܗܵܕܹܐ ܚܕܲܬܵܐ ܕܲܗܘ̤ܵܬܼ ܒܹܝܬܼ ܟܸܢܫܲܝ̈ܗܘܿܢ܀</l>
                <l n="370">:ܒܲܪ ܡܵܝܘܿܬܹ̈ܐ ܚ̣ܙܵܘ ܕܐܸܬܿܟܲܬܲܫ ܥܲܡ ܚܲܣܝܼܢܵܐ</l>
                <l n="371">ܘܲܬܼܗܲܪܘ ܘܲܬܼܡܲܗܘ ܕܡܵܝܘܿܬܼܘܼܬܼܵܐ ܙܟܼܵܬ̤ ܠܲܛܪܘܿܢܵܐ.</l>
                <l n="372">:ܒܙܵܟܼܘܼܬܼ ܐ̄ܢܵܫܵܐ ܘܚܵܘܒܲܬܼ ܒܝܼܫܵܐ ܡܸܬܼܒܲܩܹܝܢ ܗ̄ܘ̣ܵܘ</l>
                <l n="373">ܘܲܡܫܲܒܿܚܝܼܢ ܗ̄ܘ̣ܵܘ ܠܚܹܝܠ ܒܪܵܘܿܝܵܐ ܕܙܲܟܿܝܼ ܠܐܵܢܫܐ܀</l>
                <l n="374">:ܫܘܼܒܼܚܵܐ ܠܚܲܝܠܵܐ ܕܙܲܟܲܝ ܠܐܢܵܫܵܐ ܩܥ̣ܵܘ ܪ̈ܘܼܚܵܢܐ</l>
                <l n="375">ܘܪܲܥܝܼ ܠܥܵܠܡܵܐ ܥܲܡ ܪܲܒܿܘܼܬܹܗ ܒܝܲܕܼ ܒܲܪܢܵܫܵܐ.</l>
                <l n="376">:ܚܲܕܼ ܒܲܪܢܵܫܵܐ ܥ̣ܒܕܼ ܬܟܬܘܼܫܵܐ ܥܲܡ ܣܵܛܵܢܵܐ</l>
                <l n="377">ܘܚܵܒܼ ܣܵܛܵܢܵܐ ܘܲܙܟܼܵܐ ܐܢܵܫܵܐ ܘܲܙܟܿܝܼ ܠܐܢܵܫܵܐ܀</l>
                <l n="378">:ܙܟ̣ܵܐ ܒܲܪܢܵܫܵܐ ܒܩܸܐܪܣܵܐ ܕܲܥ̣ܒܲܕܼ ܥܲܡ ܚܲܣܝܼܢܵܐ</l>
                <l n="379">ܘܚܵܒܼ ܚܲܣܝܼܢܵܐ ܡ̣ܢ ܬܲܟܼܬܘܼܫܵܐ ܕܥܲܡ ܒܲܪܢܵܫܵܐ.</l>
                <l n="380">:ܒܗܵܢ ܬܲܟܼܬܼܘܼܫܵܐ ܡܸܬܼܒܲܩܹܝܢ ܗܘ̣ܵܐ ܟܸܢܫܲܝ ܪܵܘܡܵܐ</l>
                <l n="381">ܘܡܸܬܿܕܲܡܪܝܼܢ ܗ̄ܘ̣ܵܘ ܥܲܠ ܙܵܟܼܘܼܬܼܵܐ ܕܠܵܐ ܒܲܥܝܵܕܵܐ܀</l>
                <l n="382">:ܕܠܵܐ ܒܲܥܝܵܕܼܵܐ ܚܙ̣ܵܘ ܙܵܟܼܘܼܬܼܵܐ ܘܚܲܝܵܒܼܘܼܬܼܵܐ</l>
                <l n="383">:ܘܩܲܠܸܣܘ ܘܐܵܘܪܸܒܼ ܠܗܵܘ̇ ܕܐܲܪܝܼܡܹܗ ܠܓܸܢܣܵܐ ܕܐܢܵܫܵܐ</l>
                <l n="384">:ܓܸܢܣܵܐ ܕܐܢܵܫܵܐ ܚܵܒܼܘ ܘܐܸܬܼܡܲܫܟܲܢ ܨܝܕ ܣܵܛܵܢܵܐ</l>
                <l n="385">ܘܩܵܡ̣ ܒܲܪܢܵܫܵܐ ܦܪ݂ܲܥ ܚܵܘܒ̈ܵܬܼܵܐ ܕܲܒܼܢܲܝ̈ ܓܸܢܣܹܗ܀</l>
                <l n="386">:ܒܪܸܓܼܬܼ ܦܹܐܪܵܐ ܚܵܒܼ ܗ̄ܘ̣ܵܐ ܐܕܼܵܡ ܒܡܸܠܟܹܿܗ ܕܒܼܝܼܫܵܐ</l>
                <l n="387">ܘܲܒܼܚܘܼܡܣܵܢܵܐ ܚܣ݂ܲܢ ܒܲܪ ܐܵܕܼܵܡ ܠܚ̇ܣܸܢ ܐܵܕܼܵܡ.</l>
                <l n="388">:ܥܝܲܪܬܵܐ ܕܵܐܕܼܵܡ ܬܲܒܼܥܹܗ ܠܐܵܕܼܵܡ ܣܵܢܐܹܗ ܕܵܐܕܼܵܡ</l>
                <l n="389">ܘܡܲܟܸܿܟ ܘܲܫܪ̣ܵܝܗܝ ܡ̣ܢ ܫܘܼܠܛܵܢܵܐ ܕܛܪܘܿܢܘܼܬܹܗ܀</l>
                <l n="390">:ܪ̈ܘܼܚܵܢܹܐ ܩܕܼܵܡ ܐܸܚܲܕܼ ܕܲܪܵܐ ܥܲܡܹܗ ܒܓܸܠܝܵܐ</l>
                <l n="391">ܘܐܲܪܝܼܡ ܘܲܫܕܵܝܗܝ ܘܥܲܒܼܕܹܗ ܓܘܼܚܟܵܐ ܒܲܫܡܵܐ ܒܝܼܫܵܐ.</l>
                <l n="392">:ܠܐܸܣܛܵܕܝܼܘܿܢ ܡܲܠܝܼܬܲ ܚܲܫܹ̈ܐ ܥܲܠ ܗ̄ܘ̣ܵܐ ܥܲܡܹܗ</l>
                <l n="393">ܘܲܒܼܥܲܛ ܐܸܢܘܿܢ ܠܥܘܼܩ̈ܣܹܐ ܩܫܲܝ̈ܐ ܒܪܸ̈ܓܼܠܹܐ ܕܗܵܘܢܵܐ܀</l>
                <l n="394">:ܟܠܗܘܢ ܚܲܫܹ̈ܐ ܣܕܪ ܡܵܪܘܿܕܼܵܐ ܩܕܼܵܡ ܦܲܓܼܪܢܵܐ</l>
                <l n="395">ܘܦܲܠܸܓܼ ܐܸܢܘܿܢ ܠܲܡܢܵܘ̈ܬܐ ܕܲܪ̈ܐ ܬܠܵܬܼܵܐ.</l>
                <l n="396">:ܬܠܵܬܼܵܐ ܕܲܪ̈ܝܼܢ ܐܲܚܲܕܼ ܣܲܟܼܠܵܐ ܥܲܡ ܚܲܟܹܿܝܡܵܐ</l>
                <l n="397">ܘܒܲܬܼܠܵܬܲܝ̈ܗܘܿܢ ܙܟܼܵܐ ܒܲܪ ܐܵܕܼܵܡ ܘܚܵܒܼ ܣܵܛܵܢܵܐ܀</l>
                <l n="398">:ܒܪܸܓܲܬܼ ܠܲܚܡܵܐ ܚܒ݂ܲܫ ܟܠ ܪܸܓܿܐ ܕܪ̈ܓܹܝܢ ܐܢܵܫ̈ܐ</l>
                <l n="399">ܘܫܵܛ̣ ܒܲܪܢܵܫܵܐ ܠܲܪ̈ܓܼܝܼܓܼܵܬܼܵܐ ܐ̄ܢܵܫ̈ܝܵܬܼܵܐ.</l>
                <l n="400">:ܒܪܸܚܡܲܬܼ ܟܸܣܦܵܐ ܣܕܪ ܟܠ ܐܲܕܼܫܝܼ̈ܢ ܕܲܙܢܲܝ̈ ܟܸܣܦܵܐ</l>
                <l n="401">ܘܲܚܒ݂ܲܫ ܐܸܢܘܿܢ ܐܲܬܼܠܹܝܛ ܩܘܼܫܬܵܐ ܐܲܝܟ ܠܵܐ ܡܸܕܹܡ܀</l>
                <l n="402">:ܒܪܸܚܡܲܬܼ ܫܘܼܒܼܚܵܐ ܛܡ݂ܲܪ ܟܠ (ܟܠ) ܦܲܚܝܼ̈ܢ ܨܝܕܝ̈ ܐܢܵܫܵܐ</l>
                <l n="403">ܘܲܫܘܲܪ ܐܸܢܘܿܢ ܘܲܥ̣ܒܲܪ ܐܸܢܘܿܢ ܕܠܵܐ ܢܸܟܼܝܵܢܵܐ.</l>
                <l n="404">ܕܠܵܐ ܢܸܟܼܝܵܢܵܐ ܣܠܸܩ ܐܲܬܼܠܝܛܐ ܡܼܢ ܐܵܓܼܘܿܢܵܐ.</l>
                <l n="405">ܗ̄ܘ̤ܵܐ ܡܸܙܲܕܲܝܲܚ ܡ̣ܢ ܚܲܙܵܝ̈ܐ ܕܐܲܬܼܠܹܝܛܘܼܬܼܵܐ܀</l>
                <l n="406">:ܢܲܨܝܼܚܵܐܝܼܬܼ ܢܨܲܚ̣ ܐܲܬܼܠܹܝܛܵܐ ܦܲܓܼܪܵܢܵܝܵܐ</l>
                <l n="407">ܘܚܲܝܵܒܹܵܐܝܼܬܼ ܚܵܒܼ ܪܘܼܚܵܢܵܐ ܪܹܫܵܐ ܕܐܵܐܲܪ.</l>
                <l n="408">:ܪܵܫܵܐ ܕܐܵܐܲܪ ܥܒ̣ܕܼ ܬܲܟܼܬܘܼܫܵܐ ܥܲܡ ܒܲܪܢܵܫܵܐ</l>
                <l n="409">:ܘܲܙܟܼܵܐ ܐ̄ܢܵܫܵܐ ܘܚܵܒܼ ܚܲܣܝܼܢܵܐ ܕܚܲܝܵܒܼ ܐ̄ܢܵܫܵܐ</l>
                <l n="410">ܗܵܫܵܐ ܕܲܫܠܸܡ ܙܢܲܝ̈ ܬܲܟܼܬܘܼܫܵܐ ܘܚܲܝܵܒܘܼܬܼܵܐ.</l>
                <l n="411">ܢܸܒܥܹܐ ܕܐܲܝܟܲܢ ܗܘ̤ܵܐ ܬܲܟܼܬܘܼܫܵܐ ܘܡܵܢܲܐ ܗ̄ܝ̣ ܥܸܠܬܹܗ.</l>
                <l n="412">ܥܸܠܬܹܗ ܗܵܕܲܐ ܗ̄ܝ̣ ܩܸܐܪܣܵܐ ܕܲܗܘ̤ܵܐ ܒܲܐܬܼܪܵܐ ܕܲܥܕܼܢ: </l>

                <pb ed="http://syriaca.org/manuscript/2289" n="f.77v"/>

                <l n="413">ܕܚܵܒܼ ܒܲܪܢܵܫܵܐ ܘܲܢܲܨܚ̣ ܒܝܼܫܵܐ ܥܕܲܡܵܐ ܠܗܵܫܵܐ܀</l>
                <l n="414">:ܒܚܵܘܒܲܬܼ ܚܵܘܒܵܘ̈ܗܝ ܦܟܼܝܼܪ ܗ̄ܘ̣ܵܐ ܓܸܢܣܵܐ ܐܵܕܼܵܡܵܝܵܐ</l>
                <l n="415">ܘܡܸܫܬܲܩܠܝܼܢ ܗ̄ܘ݂ܵܘ ܫܹܐܕܹ̈ܐ ܛܪ̈ܘܼܢܹܐ ܥܲܠ ܚܵܘ̈ܒܵܬܹܗ.</l>
                <l n="416">:ܚܲܝܵܒܼܘܼܬܹܗ ܚܙ̣ܵܐ ܗܵܘ̇ ܕܲܩܪ̣ܵܝܗܝ ܨܲܠܡܵܐ ܕܝܠܹܗ</l>
                <l n="417">ܘܠܵܐ ܒܸܣܡܲܬܼ ܠܹܗ ܟܲܕܼ ܕܵܝܫܝܼ̇ܢ ܠܹܗ ܫܹܐܕܹ̈ܐ ܠܨܲܠܡܹܗ܀</l>
                <l n="418">ܠܹܗ ܠܗܵܘ̇ ܨܲܠܡܵܐ ܕܚܵܒܼ ܗ̄ܘ̣ܵܐ ܒܲܥܕܼܢ ܗܵܫܵܐ.</l>
                <l n="419">ܘܲܗܦܲܟ ܓܲܒܼܠܹܗ ܒܗܵܘ̇ ܐܸܣܟܿܝܡܵܐ ܕܗܵܘ̇ ܩܲܕܼܡܵܝܵܐ.</l>
                <l n="420">:ܕܠܵܐ ܙܘܼܘܵܓܼܵܐ ܓܲܒܼܠܹܗ ܠܐܕܼܵܡ ܡ̣ܢ ܕܲܚܝܼܚܵܐ</l>
                <l n="421">ܘܲܕܼܠܵܐ ܢܸܩܦܐ ܕܫܵܘܬܵܦܘܼܬܼܵܐ ܓܒ݂ܲܠ ܠܐܲܚܪܵܝܵܐ܀</l>
                <l n="422">:ܡܸܢܹܗ ܕܓܸܢܣܵܐ ܕܚܵܒܼ ܠܲܚܛܝܼܬܼܵܐ ܫܪܵܗ̇ ܠܲܚܛܝܼܬܼܵܐ</l>
                <l n="423">ܒܝܲܕܼ ܒܲܪܢܵܫܵܐ ܕܓܲܒܼܠܹܗ ܒܪܵܘܼܚܵܐ ܕܠܵܐ ܙܘܼܘܵܓܼܵܐ.</l>
                <l n="424">:ܒܚܲܝܠܵܐ ܕܪܘܼܚܵܐ ܓܒ݂ܲܠ ܒܲܪܢܵܫܵܐ ܡ̣ܢ ܒܲܪܬܼ ܐܢܵܫܵܐ</l>
                <l n="425">ܘܲܡܠ̣ܵܝܗܝ ܪܘܼܚܵܐ ܘܲܩܪ̣ܵܝܗܝ ܒܲܫܡܵܐ ܒܪܵܐ ܕܐܲܠܵܗܵܐ܀</l>
                <l n="426">:ܒܪܵܐ ܕܐܲܠܵܗܵܐ ܩܪ̣ܵܝܗܝ ܐܲܠܵܗܵܐ ܠܗܵܘ̇ ܒܲܪܢܵܫܵܐ</l>
                <l n="427">ܘܙܵܥ̣ ܣܵܛܵܢܵܐ ܒܫܸܡ ܒܲܪܢܵܫܵܐ ܕܪܵܡ ܡ̣ܢ ܐܢܵܫܵܐ.</l>
                <l n="428">:ܗܵܢ ܫܘܼܡܵܗܵܐ ܥܲܒܼܕܹܗ ܕܢܹܐܬܹܐ ܠܘܵܬܼ ܬܲܟܼܬܘܼܫܵܐ</l>
                <l n="429">ܘܡܸܬܼܩܲܠܹܐ ܗ̄ܘ̣ܵܐ ܕܐܡܲܬܼܝ ܢܸܗܘܸܐ ܐܲܬܼܪܵܐ ܠܝܨܲܪܹܗ܀</l>
                <l n="430">:ܒܢܘܼܪܵܐ ܕܝܲܨܪܹܗ ܡܸܬܼܛܲܓܲܢ ܗ̄ܘ̣ܵܐ ܐܲܝܟ ܕܲܒܼܢܘܼܪܵܐ</l>
                <l n="431">ܘܠܵܐ ܝܵܕܲܥ̇ ܗ̄ܘ̣ܵܐ ܕܐܲܝܟܲܢ ܢܫܲܗܹܝܗ̇ ܠܫܲܠܹܗܒܼܝܼܬܼܵܐ.</l>
                <l n="432">:ܡ̇ܢ ܕܹܝܢ ܝܲܗܒ̣ ܠܝܼ ܕܐܸܩܪܵܘܿܒܼ ܨܐܕܵܘܗܝ ܡܸܬܼܪܲܥܹܐ ܗ̄ܘ̣ܵܐ</l>
                <l n="433">ܘܡܸܬܼܩܲܢܲܛ ܗ̄ܘ̣ܵܐ ܡ̣ܢ ܦܘܼܩܕܵܢܵܐ ܐܲܠܵܗܵܝܵܐ܀</l>
                <l n="434">:ܡ̇ܢ ܕܹܝܢ ܫܒܼܩܲܢܝ ܕܐܹܩܲܪܸܒܼ ܠܹܗ ܙܢܲܝ̈ ܚܘܼܬܼܚ̈ܬܹܐ</l>
                <l n="435">:ܘܡܲܠܸܦ ܗ̄ܘܹ̇ܝܬܼ ܠܹܗ ܕܐܵܦ ܗܘ̤ ܐܢܵܫܵܐ ܗ̄ܘ̣ ܡܠܹܗ ܚܘܼܬܼܚ̈ܬܹܐ</l>
                <l n="436">:ܡ̇ܢ ܕܨܵܐ ܐܲܦܩܵܗ̇ ܠܚܘܼܪܒܵܐ ܕܪܲܚܝܼܩ ܡ̣ܢ ܐܢܵܫܘܼܬܼܵܐ</l>
                <l n="437">ܘܢܸܦܩܹܬܼ ܥܲܡܹܗ ܘܲܒܼܩܹܝ̇ܬܼ ܚܲܝܠܹܗ ܒܚܲܫܲܝ̈ ܐ̄ܢܵܫܵܐ܀</l>
                <l n="438">:ܐ̄ܢܵܫܵܐ ܗ̄ܘ̣ ܟܠܹܗ ܡ̣ܢ ܐ̄ܢܵܫܘܼܬܼܵܐ ܡܲܠܝܲܬܼ ܚܲܫܹ̈ܐ</l>
                <l n="439">ܘܡܵܢܲܐ ܗ̄ܝ̣ ܕܕܵܐܸܫ̇ ܚܲܫܹ̈ܐ ܟܲܕܼ ܚܵܫܘܿܫܵܐ ܗ̄ܘ̣.</l>
                <l n="440">:ܡ̇ܢ ܕܹܝܢ ܐܲܗܡܝܼ ܚܹܝܠ ܒܪܘܝܐ ܡ̣ܢ ܥܘܼܕܼܪܢܗ</l>
                <l n="441">ܘܝܲܗܒܼ݂ ܠܝܼ ܐܲܬܼܪܵܐ ܕܐܹܥܘܿܠ ܨܹܐܕܵܘܗܝ ܐܵܕܼܵܡܵܐܝܼܬܼ܀</l>
                <l n="442">:ܗܵܠܹܝܢ ܗܘ̤ ܒܹܗ ܡܸܬܼܪܵܢܹܐ ܗ̄ܘ̣ܵܐ ܣܵܢܵܐܐ ܕܐ̄ܢܵܫܵܐ</l>
                <l n="443">ܘܪܵܚܸ̇ܡ ܐ̄ܢܵܫܵܐ ܩܲܕܡܗ̇ ܠܪܸܓܿܬܼܵܐ ܕܲܫܡܼܝܼܪ̈ܬܹܗ.</l>
                <l n="444">:ܚܙ̣ܵܝܗܝ ܕܲܡܛܝܹܒܼ ܕܢܸܥܒܸܿܕ ܩܸܐܪܣܵܐ ܥܲܡ ܒܲܪ ܐܵܕܼܵܡ</l>
                <l n="445">ܘܙܲܝܢܹܗ ܒܪܘܼܚܵܐ ܠܲܒܼܪܹܗ ܕܐܵܕܼܵܡ ܘܫܲܕܪܹܗ ܠܩܘܼܒܼܠܹܗ܀</l>
                <l n="446">:ܟܬܼܝܼܒܼ ܕܲܒܼܪܘܼܚܵܐ ܢܦܲܩ̣ ܡ̣ܢ ܫܲܝܢܵܐ ܠܚܘܼܪܒܿܐ ܕܲܠܒܲܪ</l>
                <l n="447">ܡܵܕܹܝܢ ܓܲܠܝܐ ܗ̄ܝ̣ ܕܲܒܼܚܹܝܠ ܪܘܼܚܵܐ ܡܸܬܿܕܲܒܲܪ ܗ̄ܘ̣ܵܐ.</l>
                <l n="448">ܚܹܝܠ ܒܵܪܘܿܝܵܐ ܪܡ݂ܲܙ ܠܹܗ ܕܢܸܦܘܿܩ ܠܲܐܝܟܿܐ</l>
                <l n="449">ܘܕܲܚܙ̣ܵܐ ܣܵܢܐܵܐ ܢܦ݂ܲܩ ܒܲܠܘܝܼܬܹܗ ܕܢܸܚܙܹܐ ܚܲܪܬܼܵܐ܀</l>
                <l n="450">:ܓܠ݂ܵܐ ܠܹܗ ܪܘܼܚܵܐ ܠܢܵܘܣܵܐ ܕܪܘܼܚܵܐ ܕܩܸܐܪ̱ܣܵܐ ܥܵܒܸ̇ܕ</l>
                <l n="451">ܘܐܲܠܦܹܗ ܦܘܼܪ̈ܣܹܐ ܕܢܹܐܪܘܿܥ ܦܘܼܪ̈ܣܵܘܿܗܝ ܕܵܐܟܸܠ ܩܲܪܨܵܐ.</l>
                <l n="452">:ܚܵܘܝܹܗ ܕܣܵܢܐܵܐ ܕܚܲܝܵܒܼ ܠܐܵܕܼܵܡ ܡܲܩܪܸܒܼ ܥܲܡܹܗ</l>
                <l n="453">ܘܡܲܫܚܹܗ ܒܪܘܼܚܵܐ ܕܠܵܐ ܬܸܩܲܬܼ ܒܹܗ ܐܝܼܕܵܐ ܕܪܘܼܚܵܐ܀</l>
                <l n="454">:ܚܲܟܼܡܹܗ ܕܐܲܡܲܢ ܢܹܐܚܘܿܕܼ ܕܲܪܵܐ ܪܘܼܚܵܢܵܐܝܼܬܼ</l>
                <l n="455">ܘܐܲܝܟܲܢ ܢܸܚܘܿܬܼ ܠܸܐܣܛܵܕܝܼܘܿܢ ܡܲܠܝܲܬܼ ܚܲܫܹ̈ܐ.</l>
                <l n="456">:ܒܚܲܝܠܵܐ ܕܪܘܼܚܵܐ ܣܥ݂ܲܪ ܟܠ ܕܲܣܥܲܪ ܐܲܬܼܠܹܝܛ ܪܘܼܚܵܐ</l>
                <l n="457">ܟܲܕܼ ܢܲܩܝܼܦ ܗ̄ܘ̣ܵܐ ܨܒܼܝܵܢ ܢܲܦ̣ܫܹܗ ܠܪܘܼܚܵܐ ܕܩܲܒܸܿܠ܀</l>
                <l n="458">:ܗܘ̤ ܥܲܡ ܪܘܼܚܵܐ ܘܪܘܼܚܵܐ ܥܲܡܹܗ ܥܒ݂ܲܕܼ ܬܲܟܼܬܘܼܫܵܐ</l>
                <l n="459">ܘܦܲܪܵܥ̣ ܚܵܘܒܿܬܼܵܐ ܕܗܵܝ̇ ܡܲܦܘܼܠܬܼܵܐ ܕܲܒܲܦܪܕܲܝܣܵܐ.</l>
                <l n="460">:ܗܵܝ̇ ܡܲܦܘܼܠܬܼܵܐ ܕܲܢܦ݂ܲܠ ܐܵܕܼܵܡ ܦܲܪܥܵܗ̇ ܠܒܼܝܼܫܵܐ</l>
                <l n="461">ܕܢܸܗܘܹܐ ܝܵܕܲܥ̇ ܕܐܝܼܬܼ ܒܹܗ ܒܐܵܕܼܵܢ ܚܹܝܠ ܙܵܟܼܘܼܬܼܵܐ܀</l>
                <l n="462">ܙܟ̣ܵܐ ܒܲܪ ܐܵܕܼܵܡ ܘܙܲܟܹܿܝܗ ܠܐܵܕܼܵܡ ܡ̣ܢ ܚܵܘ̈ܒܵܬܹܗ: </l>

                <pb ed="http://syriaca.org/manuscript/2289" n="f.78r"/>

                <l n="463">ܘܚܵܒܼ ܣܛܵܢ̇ܐ ܘܚܵܒܲܬ̤ ܥܲܡܹܗ ܡܲܫܪܝܼܬܼ ܫܹܐܕ̈ܐ.</l>
                <l n="464">:ܗܦܟܼܬܵܐ ܩܫܝܼܬܼܵܐ ܗܦ݂ܲܟ ܒܲܪ ܐܵܕܼܵܡ ܥܲܠ ܣܵܩܘܿܪܹܗ</l>
                <l n="465">ܘܠܵܐ ܣܦ݂ܲܩ ܣܵܢܵܐܐ ܠܡܸܬܲܠ ܡܸܠܬܼܵܐ ܠܘܼܩܒܲܠ ܡܸܠܬܼܵܐ܀</l>
                <l n="466">:ܬܠܵܬܼ ܙܲܒܼܢ̈ܬܼܵܐ ܫܲܐܠܹܗ ܢܟܼܝܼܠܵܐ ܠܣܲܟܿܘܼܠܬܼܵܢܵܐ</l>
                <l n="467">ܘܲܒܼܚܲܕܼ ܡܸܠܬܼܵܐ ܦܪܲܣܝܼ ܐܸܢܹܝܢ ܠܲܗ ܦܵܟܼܵܬܹ̈ܐ.</l>
                <l n="468">:ܬܠܵܬܼܵܐ ܕܲܪܹ̈ܐ ܐܚܲܕܼ ܥܲܡܹܗ ܕܐܵܓܼܘܿܢܸܣܛܵܐ</l>
                <l n="469">ܘܒܲܬܼܠܵܬܼܝ̈ܗܘܿܢ ܚܲܒܼܛܹܗ ܒܐܲܪܥܵܐ ܐܲܝܟ ܕܲܠܡܵܘܬܼܵܐ܀</l>
                <l n="470">:ܬܠܵܬܼ ܒܘܼܥܵܛܵܬܼ̈ܐ ܡܚܵܝܗܝ ܒܲܪܐܵܕܼܵܡ ܠܒܲܪ ܓܸܗܲܢܵܐ</l>
                <l n="471">ܘܐܲܝܠܸܠ ܘܲܩܥ̣ܵܐ ܘܙܵܥ̣ܘ ܠܸܓܼܝܘܿܢܹܗ ܕܚܲܝ̈ܠܵܘܵܬܹܗ.</l>
                <l n="472">:ܬܵܠܬܼܵܐ ܓܹܐܪܹ̈ܐ ܫ̣ܪܼܵܐ ܩܲܫܲܬܼܵܐ ܕܙܲܕܝܼܩܘܼܬܼܵܐ</l>
                <l n="473">ܘܲܬܼܠܝܼܬܵܐܝܼܬܼ ܓܲܡܪܹܗ ܠܩܸܐܪ̱ܣܵܐ ܕܥܲܡ ܣܵܩܘܿܪܹܗ܀</l>
                <l n="474">:ܬܵܠܵܬܼܵܐ ܫܡܵܗܹ̈ܐ ܥܬܼܝܼܕܼ ܗ̄ܘ̣ܵܐ ܕܢܲܟܼܪܸܙ ܒܹܝܬܼ ܐܲܪ̈ܥܵܢܹܐ</l>
                <l n="475">ܘܐܲܟܼܪܸܙ ܐܸܢܘܿܢ ܐܵܪܙܵܢܵܐܝܼܬܼ ܒܩܸܐܪܣܵܐ ܕܲܥ̣ܒܲܕܼ.</l>
                <l n="476">:ܒܐ̄ܪܵܙ ܗܵܘ̇ ܚܲܝܠܵܐ ܕܲܟܼܣܹܐ ܗ̄ܘ̣ܵܐ ܒܹܗ ܙܟܼܵܐ ܒܲܩܪܵܒܼܵܐ</l>
                <l n="477">ܘܨܵܐܪܹܗ ܒܐ̄ܪܵܙܵܐ ܩܪܼܵܡ ܕܲܢܚܵܘܹܝܗܝ ܒܵܬܲܪ ܡܵܘܬܹܗ܀</l>
                <l n="478">:ܗܵܕܼܵܐ ܗ̄ܝ̣ ܥܸܠܬܼܵܐ ܕܩܸܐܪ̱ܣܵܐ ܕܲܥܒ݂ܲܕܼ ܥܲܡ ܣܵܛܵܢܵܐ</l>
                <l n="479">ܕܢܸܦܪܘܿܩ ܓܸܢܣܹܗ ܘܢܸܓܼܠܹܐ ܐ̄ܪܵܙܵܐ ܕܚܹܝܠ ܐܝܼܬܼܘܬܼܵܐ.</l>
                <l n="480">:ܐ̄ܪܵܙܵܢܵܐܝܼܬܼ ܟܲܣܝܼ̈ܢ ܗܘܲܝ̈ ܒܹܗ ܗܵܠܹܝܢ ܕܲܗܘܼ̈ܝ</l>
                <l n="481">ܦܘܼܪܩܵܢ ܐ̄ܢܵܫܵܐ ܘܚܹܝܠ ܐܝܼܬܼܘܬܼܵܐ ܕܠܵܐ ܡܸܬܿܕܲܪܟܿܐ܀</l>
                <l n="482">:ܒܩܸܐܪܣܵܐ ܕܲܥܒ݂ܲܕ ܓܠ݂ܐ ܬܲܪ̈ܬܲܝܗܘܿܢ ܒܚܹܝܠ ܗܵܘ̇ ܕܲܓܼܒ̣ܵܝܗܝ</l>
                <l n="483">ܘܫܲܪܲܪ ܐܸܢܘܿܢ ܒܝܲܕܼ ܙܵܟܘܼܬܼܵܐ ܕܲܙܟ̣ܵܐ ܠܒܼܝܼܫܵܐ.</l>
                <l n="484">:ܒܚܹܝܠ ܗܵܘ̇ ܕܲܓܼܒܼܵܝܗܝ ܙܟܼܵܝܗܝ ܠܛܪܘܢܵܐ ܕܚܲܝܵܒ̣ ܐܢܫ̈ܐ</l>
                <l n="485">ܘܐܲܩܨܵܗ̇ ܛܵܒܼܵܐ ܠܗܵܝ̇ ܙܵܟܼܘܼܬܼܵܐ ܕܥܲܠ ܚܘܼܡܣܵܢܹܗ܀</l>
                <l n="486">:ܒܝܲܕܼ ܚܘܼܡܣܵܢܵܐ ܚ̣ܣܲܢ ܠܥܝ̈ܕܐ ܕܚܲܫܲܝ̈ ܐ̄ܢܵܫ̈ܐ</l>
                <l n="487">ܟܲܕܼ ܢܲܩܝܼܦ ܠܹܗ ܗܵܘ̇ ܨܒܼܝܵܢܵܐ ܕܲܓܼܒ̣ܵܝܗܝ ܡ̣ܢ ܟܠ.</l>
                <l n="488">:ܨܒܼܝܵܢ ܟܲܣܝܵܐ ܫܪܼܐ ܗ̄ܘ̣ܵܐ ܒܢܵܘܡܵܐ ܕܪܘܼܟܵܒܼ ܦܲܓܼܪܹܗ</l>
                <l n="489">ܘܣܵܥܲ݁ܪ ܗ̄ܘ̣ܵܐ ܒܹܗ ܐܹܝܕܵܐ ܕܦܲܐܝܵܐ ܠܡܲܬܼܩܸܢ ܟܠܵܐ܀</l>
                <l n="490">:ܠܡܲܬܼܩܸܢ ܟܠܵܐ ܦܐܹܐ ܗ̄ܘ̣ܵܐ ܕܢܸܣܥܘܿܪ ܐܲܝܕܵܐ ܕܦܲܐܝܵܐ</l>
                <l n="491">ܘܲܠܒܲܪܢܵܫܵܐ ܕܢܸܓܼܡܘܿܪ ܚܘܼܒܵܐ ܠܲܡܫܲܕܿܪܵܢܹܗ.</l>
                <l n="492">:ܠܣܵܢܵܐܐ ܕܐܵܫ̈ܐ ܫܒܹܝܢ ܗ̄ܘ̣ܵܘ ܐ̄ܢܵܫܵܐ ܡ̣ܢ ܫܘܼܪܵܝܵܐ</l>
                <l n="493">ܘܲܢܦ݂ܲܩ ܐ̄ܢܵܫܵܐ ܘܐܲܦܢܝܼ ܫܒܼܝܼܬܼܵܐ ܕܒܹܝܬܼ ܐܲܒܼܵܗܵܘ̈ܗܝ܀</l>
                <l n="494">:ܠܚܘܼܪܒܵܐ ܢܦܲܩ̣ ܗ̄ܘ̣ܵܐ ܕܢܸܣܥܘܿܪ ܓܸܢܣܹܗ ܪܵܚܹ̇ܡ ܓܸܢܣܲܢ</l>
                <l n="495">ܠܐܲܝܟܵܐ ܕܲܒܼܥܵܝܗܝ ܗܵܘ̇ ܫܲܒܵܝܵܐ ܕܲܫܒ̣ܵܐ ܠܓܸܢܣܹܗ.</l>
                <l n="496">:ܫܒܼܝܼܬܼܵܐ ܕܐܢܵܫܵܐ ܦܲܪ݂ܲܩ ܒܲܪܢܵܫܵܐ ܡ̣ܢ ܡܵܪܘܕܲܐ</l>
                <l n="497">ܘܒܲܙܹܗ ܠܚܲܝܠܹܗ ܘܥܲܒܼܕܹܗ ܓܘܼܚܟܵܐ ܘܫܲܡܵܐ ܒܝܼܫܵܐ܀</l>
                <l n="498">:ܗܘ̤ܝܘܼ ܐ̄ܢܵܫܵܐ ܙܟܵܝ̣ܗܝ ܠܛܪܘܿܢܵܐ ܕܲܙܟ̣ܵܐ ܠܐܵܢܵܫܵܐ</l>
                <l n="499">ܘܲܒܼܙܵܟܼܘܼܬܹܗ ܐܲܪܝܼܡ ܐ̄ܢܵܫ̈ܐ ܘܡܲܟܸܟ ܕܲܝܘܹ̈ܐ.</l>
                <l n="500">:ܠܕܲܝ̈ܘܹܐ ܡܲܟܸܿܟ ܒܩܸܐܪ̱ܣܵܐ ܕܥܒ݂ܲܕܼ ܥܲܡ ܪܹܫ ܕܲܝܘܹ̈ܐ</l>
                <l n="501">ܘܲܫܩ݂ܲܠ ܡܸܢܗܘܿܢ ܙܲܝܢܵܐ ܕܲܫܩ݂ܲܠܘ ܡ̣ܢ ܐܲܒܵܗ̈ܘܗܝ܀</l>
                <l n="502">:ܥܲܪܛܸܠܵܐܝܼܬܼ ܐܲܩܝܼܡ ܐܸܢܘܿܢ ܠܣܵܢ̈ܐܹܐ ܕܓܸܢܣܹܗ</l>
                <l n="503">:ܕܠܵܐ ܢܸܙܕܲܝܢܘܿܢ ܠܡܸܥܒܲܕܼ ܩܸܐܪܣܵܐ ܥܲܡ ܒܲܪܢܵܫܵܐ</l>
                <l n="504">:ܩܸܐܪ̱ܣܵܐ ܪܲܒܿܐ ܥܒ݂ܲܕܼ ܒܲܪܢܵܫܵܐ ܥܲܡ ܣܸܕܼܪ̈ܲܝܗܘܿܢ</l>
                <l n="505">ܘܲܬܼܗܲܪܘ ܟܸܢܫܹ̈ܐ ܪ̈ܘܼܚܵܢܵܝܹܐ ܒܚܹܝܠ ܙܵܟܘܬܹܗ܀</l>
                <l n="506">:ܚܹܝܠ ܙܵܟܼܘܼܬܹܗ ܚܙ̣ܵܘ ܚܲܙ̈ܝܹܐ ܕܐܲܬܼܠܹܝܛܘܼܬܼܵܐ</l>
                <l n="507">ܘܲܟܼܢ̣ܫܘ ܨܐܕܵܘܗܝ ܐܲܝܟ ܕܲܠܡܲܠܟܿܐ ܕܲܢܩܲܠܣܘܼܢܵܝܗܝ.</l>
                <l n="508">:ܟܠܝܼܠ ܙܵܟܼܘܼܬܼܵܐ ܓܕܠ̣ܘ ܩܲܪܸܒ̣ܘ ܠܹܗ ܠܐܲܬܼܠܹܝܛ ܐ̄ܢܵܫܵܐ</l>
                <l n="509">ܘܫܲܒܲܚܘ ܘܐܵܘܕܝܼܘ ܠܚܲܝܠܵܐ ܕܚܲܝܠܹܗ ܒܐܵܓܼܘܿܢ ܚܲܫܹ̈ܐ܀</l>
                <l n="510">:ܠܟܼܠ ܚܲܫܹ̈ܐ ܙܟܼܵܐ ܐܲܬܼܠܹܝܛܵܐ ܕܙܲܕܝܼܩܘܼܬܼܵܐ</l>
                <l n="511">ܒܗܵܝ̇ ܕܐܵܦ ܒܝܼܫܵܐ ܠܟܼܠܗܘܿܢ ܣܲܝܸܟܼܘ ܒܩܸܐܪ̈ܣܵܐ ܬܠܵܬܼܵܐ. </l>

                <pb ed="http://syriaca.org/manuscript/2289" n="f.78v"/>

                <l n="512">:ܠܩܸܐܪ̈ܣܹܐ ܬܵܠܬܐ ܕܥܲܡ ܚܲܣܝܼܢܵܐ ܚܣ݂ܲܢ ܒܲܪ ܓܸܢܣܲܢ</l>
                <l n="513">ܘܡܲܟܼܕܹܗ ܠܣܵܢܐܵܐ ܕܡܫܲܬܼܩܲܠ ܗ̄ܘ̣ܵܐ ܥܲܠ ܫܲܪ̈ܒܼܵܬܼܵܐ܀</l>
                <l n="514">:ܗܘ̤ܝܘܼ ܕܡܲܟܿܟܹܗ ܠܗܵܘ̇ ܚܲܣܝܼܢܵܐ ܕܡܲܟܿܟܹܗ ܠܓܸܢܣܲܢ</l>
                <l n="515">ܗܘ̤ ܥܲܡ ܚܲܝܠܵܐ ܕܲܡܚܲܝܸܠ ܗ̄ܘ̣ܵܐ ܠܡܲܟܿܝܼܟܼܘܼܬܹܗ.</l>
                <l n="516">ܚܹܝܠ ܒܵܪܘܿܝܵܐ ܥܲܒܼܕܹܗ ܕܢܸܙܟܸܿܐ ܠܲܒܼܥܸܠܕܲܪܵܐ</l>
                <l n="517">ܟܲܕܼ ܒܵܪܘܿܝܵܐ ܟܣܹܐ ܗ̄ܘ̣ܵܐ ܒܫܘܼܒܼܚܵܐ ܕܐܘܡܼܵܢܘܼܬܹܗ܀</l>
                <l n="518">:ܒܐܲܡܝܼܢܘܼܬܹܗ ܟܣܹܐ ܗ̄ܘ̣ܵܐ ܟܲܣܝܵܐ ܐܲܡܝܼܢܵܐ ܐܲܡܝܼܢܵܐܝܼܬܼ</l>
                <l n="519">ܘܚܲܝܠܹܗ ܕܡܸܢܹܗ ܡܣܲܝܲܥ ܗ̄ܘ̣ܵܐ ܠܹܗ ܠܐ̄ܢܵܫܵܐ ܕܡܸܢܲܢ.</l>
                <l n="520">:ܐܢܵܫܵܐ ܕܡܸܢܲܢ ܡܸܬܼܟܲܬܲܫ ܗ̄ܘ̣ܵܐ ܥܲܡ ܣܵܛܵܢܵܐ</l>
                <l n="521">ܠܵܘ ܒܵܪܘܿܝܵܐ ܐܲܝܟ ܡܵܐ ܕܪܵܢܹܝ̇ܢ ܥܲܛ̈ܠܲܝ ܠܸܒܵܐ܀</l>
                <l n="522">:ܕܠܵܘ ܒܵܪܘܿܝܵܐ ܡܸܬܼܟܲܬܲܫ ܗ̄ܘ̣ܵܐ ܒܚܲܫܲܝ̈ ܦܲܓܼܪܵܐ</l>
                <l n="523">ܘܣܵܗܕܝ̈ܢ ܕܥܲܡ ܒܲܪܢܵܫܵܐ ܥܒ݂ܲܕܼܘ ܬܲܟܼܬܘܼܫܵܐ.</l>
                <l n="524">:ܫܹܐܕܹ̈ܐ ܣܵܗܕ̈ܝܼܢ ܥܲܡ ܡ̇ܢ ܐܲܩܪܸܒܼܘ ܩܪܵܒܼܵܐ ܒܚܘܼܪܒܵܐ</l>
                <l n="525">:ܥܲܡ ܒܲܪܢܵܫܵܐ ܕܚܲܣܢܹܗ ܟܲܦܢܵܐ ܒܵܬܲܪ ܨܵܘܡܹܗ</l>
                <l n="526">:ܟܲܦܢܹܗ ܒܵܬܲܪ ܨܵܘܡܹܗ ܕܐܲܪܒܿܥܝܼܢ ܝܵܘܡܝܼ̈ܢ</l>
                <l n="527">ܘܝܼܕܲܥ̣ ܣܵܢܐܵܐ ܕܟܲܦܢܹܗ ܣܵܗܸ̇ܕܼ ܥܲܠ ܐܢܵܫܘܼܬܹܗ.</l>
                <l n="528">:ܪܘܼܟܵܒܼ ܦܲܓܼܪܵܐ ܚ̣ܙܵܐ ܕܐܸܬܼܪܲܦܝܼ ܒܚܲܣܝܼܪܘܼܬܼܵܐ</l>
                <l n="529">ܘܲܩܪܸܒܼ ܨܹܐܕܵܘܗܝ ܕܲܢܩܲܪܸܒܼ ܠܹܗ ܪܸܓܼܬܼ ܦܲܓܼܪܵܐ܀</l>
                <l n="530">:ܚܙ̣ܵܐ ܕܐܸܬܼܪܲܦܝܼ ܦܲܓܼܪܹܗ ܒܟܲܦܢܵܐ ܡܲܪܦܹܐ ܦܲܓܼܪܵܐ</l>
                <l n="531">ܘܲܣܒ݂ܲܪ ܕܲܟܼܒܲܪ ܡܨܹܐ ܡܲܛܥܹܐ ܠܹܗ ܒܪܸܓܲܬܼ ܠܲܚܡܵܐ.</l>
                <l n="532">:ܪܸܓܲܬܼ ܠܲܚܡܵܐ ܡܥܝܼܪ ܗ̄ܘ̣ܵܐ ܒܲܦܓܼܪܹܗ ܕܐܸܕܼܵܡ ܕܲܬܼܪܹܝܢ</l>
                <l n="533">ܒܵܗ̇ܘ ܐܸܣܟܿܝܡܵܐ ܕܐܲܛܥܝܼ ܠܐܕܵܡ ܒܪܸܓܲܬܼ ܦܲܓܼܪܵܐ܀</l>
                <l n="534">:ܚܵܒ̣ܘ ܨܢ̈ܥܵܬܹܗ ܘܲܛܠܸܩܘ ܦܘܼܪ̈ܣܵܘܗܝ ܘܐܵܘܦܝܼܘ ܢܸܟܼܠܵܘ̈ܗܝ</l>
                <l n="535">ܘܠܵܐ ܦܵܫܲܬ̤ ܠܹܗ ܕܘܼܟܿܬܼܵܐ ܕܫܵܦܝܵܐ ܡ̣ܢ ܚܵܘܵܒ̈ܬܐ.</l>
                <l n="536">:ܟܠܹܗ ܒܟܼܠܹܗ ܚܵܒ̣ ܡܵܪܘܿܕܼܵܐ ܘܚܲܝܠ̈ܘܵܬܹܗ</l>
                <l n="537">ܘܟܼܠܹܗ ܒܟܼܠܹܗ ܙܟ̣ܵܐ ܒܲܪ ܐܵܕܼܵܡ ܘܙܲܟܿܝܼ ܠܓܸܢܣܹܗ܀</l>
                <l n="538">:ܚܲܝܵܒܼ ܡܸܟܹܿܝܠ ܓܸܢܣܹܗ ܕܐܵܕܼܵܡ ܠܡܸܦܪܲܥ ܫܘܼܒܼܚܵܐ</l>
                <l n="539">ܠܗܵܘ̇ ܕܐܲܪܝܼܡܹܗ ܠܓܸܢܣܹܗ ܕܐܵܕܼܵܡ ܒܝܲܕܼ ܒܲܪ ܓܸܢܣܹܗ܀ </l>
            </div>

        </body>
    </text>
</TEI>
