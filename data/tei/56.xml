<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8558">On Palm Sunday
                    - <foreign xml:lang="syr">ܕܐܘܫܥ̈ܢܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
<respStmt>
<resp>based upon</resp>
<name><ptr target="#sourceDesc1"/></name>
</respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/56</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier type="preferred">
<idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
             <creation>
                 <origDate type="composition" from="0450" to="0500">Second half of the fifth century CE</origDate>
             </creation>
        </profileDesc>
        <revisionDesc status="uncorrectedTranscription">
             <change when="2019-04-26" who="http://syriaca.org/person.xml#jwalters">Added origDate</change>  
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-03-11" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="ManuscriptTranscription">
        <body>
            <div type="title">
                <ab xml:lang="syr">ܕܐܘܫܥ̈ܢܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.117r"/>
                <l>܀ ܡܐܡܪܐ: ܟܐ܀ ܕܐܘܫܥ̈ܢܐ܀ </l>
                <l>ܕܝܼܠܹܗ ܟܲܕܼ ܕܝܼܠܹܗ ܡܹܐܡܪܵܐ ܕܥܸܣܪܝܼܢ ܘܚܲܕܼ ܘܠܵܚܸ̇ܡ ܠܐܘܿܫܲܥ̈ܢܹܐ܀</l>
                <l>ܥܘܼܢܵܝܵܐ܀</l>
                <l>ܒܪܵܐ ܕܐܸܬܼܩܲܠܲܣ ܡ̣ܢ ܦܘܼܡ ܝܲܠܘܼܕܹ̈ܐ ܚܲܝܸܠ ܠܕܠܲܢ ܕܲܢܩܲܒܿܠܵܟ ܒܐܘܿܫܲܥܢܹ̈ܐ܀</l>
                <l>ܐܲܚܲܝ̈ ܀</l>
            </div>
            <div type="rubric" xml:lang="syr">
                <l n="1">:ܨܡܚܵܐ ܫܒܼܝܼܚܵܐ ܕܡ̣ܢ ܐܲܒܼܵܐ</l>
                <l n="2">:ܒܪܵܐ ܕܠܵܐ ܛܠܹܐ ܡ̣ܢ ܝܵܠܘܿܕܹܗ</l>
                <l n="3">:ܡܸܠܬܹܗ ܕܐܲܒܼܵܐ ܡܬܡܘܿܡܵܝܵܐ</l>
                <l n="4">ܕܐܝܵܬܼܘܗܝ ܡܡܬܩܡ ܥܲܡ ܐܒܼܘܼܗܝ.</l>
                <l n="5">:ܕܢ̣ܚ ܐܝܟ ܫܸܡܫܵܐ ܒܐܢܫܘܬܿܢ</l>
                <l n="6">ܘܲܡܠܹܐ ܥܵܠܡܵܐ ܡ̣ܢ ܫܘܼܒܼܚܹܗ.</l>
                <l n="7">:ܘܲܛܠܸܩ ܘܐܵܘܦܝܼ ܚܸܫܘܟܼܵܐ</l>
                <l n="8">ܡ̣ܢ ܙܲܠܝܼܩܹ̈ܐ ܕܬܸܫܒܿܘܿܚܬܹܗ.</l>
                <l n="9">:ܘܟܲܕ ܠܵܐ ܡܲܨܝܵܐ ܗ̄ܘ̣ܵܬܼ ܕܬܸܚܙܝܘܗܝ</l>
                <l n="10">ܥܲܝܢܵܐ ܘܲܬܼܚܘܪ ܒܟܝܼܵܢܹܗ.</l>
                <l n="11">:ܒܪܹܫܝܵܬܐ ܕܲܠܒܸܫ ܡܸܢܲܢ</l>
                <l n="12">ܚܲܦܝܼ ܙܝܼܘܵܐ ܕܪܲܒܿܘܼܬܹܗ.</l>
                <l n="13">:ܫܘܼܒܚܹܗ ܚܵܘܝܼ ܠܲܥܒܼܝܼ̈ܕܹܐ</l>
                <l n="14">ܠܵܐ ܗ̄ܘ̣ܵܐ ܟܝܵܢܵܐ ܕܟܣܝܘܼܬܹܗ.</l>
                <l n="15">:ܘܚܹܝܠ ܡܵܪܘܬܹܗ ܐܵܘܕܲܥ ܠܲܢ</l>
                <l n="16">ܠܵܐ ܗ̄ܘ̣ܵܐ ܣܵܟܼܵܐ ܕܐܝܼܬܼܘܼܬܹܗ.</l>
                <l n="17">:ܢܲܚܬܐ ܕܦܲܓܼܪܢ ܠܒܸܫ ܚܘܼܒܹܿܗ</l>
                <l n="18">ܡܸܠܬܹܗ ܕܐܲܒܼܵܐ ܘܥܲܡ݂ܲܪ ܒܗ.</l>
                <l n="19">:ܘܬܲܪܓܼܵܡ ܒܐܝܼܕܹܗ ܠܲܡܠܝܼ̈ܠܹܐ</l>
                <l n="20">ܚܹܝܠ ܒܘܼܕܵܩܵܐ ܕܚܟܼܡ̈ܬܗ.</l>
                <l n="21">:ܟܢܵܪܵܐ ܕܒܸܣܪܵܐ ܠܲܠܝܐ</l>
                <l n="22">ܪܟܸܿܒ ܚܘܼܒܹܿܗ ܠܓܸܠܝܵܢܹܗ.</l>
                <l n="23">:ܕܲܢܚܲܕܹܐ ܒܲܙܡܝܼܪ̈ܵܬܗ</l>
                <l n="24">ܠܪ̈ܘܼܚܵܢܹܐ ܘܠܦܓܼܪܵܢܐ.</l>
                <l n="25">:ܒܡܸܢܝ̈ ܦܲܓܼܪܐ ܡܵܝܘܿܬܼܵܐ</l>
                <l n="26">ܢܩ̣ܫ ܨܒܼܝܵܢܵܐ ܕܟܲܣܝܘܼܬܹܗ.</l>
                <l n="27">:ܘܲܬܼܗܲܪܘ ܐܢ̈ܫܐ ܘܡܠܐܟܼ̈ܐ</l>
                <l n="28">ܒܲܝܕܼ ܚܲܠܝܘܼܬܼܵܐ ܕܩܝܼܢ̈ܬܹܗ.</l>
                <l n="29">:ܒܲܨܠܸܡ ܨܲܠܡܵܐ ܕܐܝܼܬܼܘܼܬܹܗ</l>
                <l n="30">ܝܲܩܪܹܗ ܡ̣ܢ ܟܠ ܒܝܲܕܼ ܚܘܼܒܹܿܗ.</l>
                <l n="31">:ܘܒܼܐܝܕܹܿܗ ܐܲܦܨܲܚ ܠܲܒܼܪܝܼܵܬܐ</l>
                <l n="32">ܟܲܕܼܡܝܪܐ ܗ̣ܘܵܬܼ ܒܲܚܛܝܵܬܐ.</l>
                <l n="33">:ܒܵܥܵܘ̣ܠܵܐ ܕܐܹܢ̈ܫܐ ܐܬܿܕܠܚ</l>
                <l n="34">ܫܲܝܼܢܵܐ ܕܟܼܠܵܗ̇ ܥܵܡܲܪܬܐ.</l>
                <l n="35">:ܘܲܫܪ̣ܵܐ ܫܘܼܒܼܚܹܗ ܒܒܲܪܢܵܫܵܐ</l>
                <l n="36">ܕܲܢܫܲܝܸܢ ܒܹܗ ܒܸܪ̈ܝܵܬܐ.</l>
                <l n="37">:ܐܪܵܙܵܐ ܟܲܣܝܵܐ ܕܕܼܘܼܡܪܵܐ</l>
                <l n="38">ܐܸܬ̣ܵܐ ܠܓܸܠܝܵܐ ܒܲܚܢܵܢܹܗ.</l>
                <l n="39">:ܗܘ̇ ܕܠܲܚܙܵܬܹܗ ܐܸܬܼܪܓܪܓܘ</l>
                <l n="40">ܫܡܝܢ̈ܐ ܘܐܪ̈ܥܢܝܐ.</l>
                <l n="41">:ܣܸܦܪ̈ܐ ܫܪܪܐ ܒܡܹܐ ܬܼܝܼܬܹܗ</l>
                <l n="42">ܕܐܲܠܸܦܘ ܠܲܢ ܕܲܥܬܼܝܼܕܼ ܕܢܹܐܬܵܐ.</l>
                <l n="43">:ܘܫܲܡܠܝܼ ܘܲܓܼܡ݂ܲܪ ܡܠܝ̈ܗܘܿܢ</l>
                <l n="44">ܕܲܢܒܼ̈ܝܐ ܕܐܲܟܼܪܸܙܘ ܐ̄ܪ̈ܵܙܘܗܝ.</l>
                <l n="45">:ܗܘ̤ܵܬܼ ܒܲܥܒܼܵܐ ܗܵܝ̇ ܕܡ̣ܠܟ</l>
                <l n="46">ܘܡ̣ܢ ܙܲܪܥܹܗ ܕܕܼܵܘܝܼܕܼ ܐܸܬܼܓܠܝܼ.</l>
                <l n="47">:ܐܲܝܟ ܕܐܸܬܼܡܲܠܲܠܘ ܩܕܼܵܡ ܕܵܪܹ̈ܐ</l>
                <l n="48">ܒܦܘܼܡܵܐ ܕܟܼܠܗܘܿܢ ܩܲܕܿܝܫܼܵܘ̈ܗܝ.</l>
                <l n="49">:ܒܝܲܠܕܗ ܚܲܪܪܢ ܡ̣ܢ ܛܘܥܝܲܝ</l>
                <l n="50">ܘܩܲܕܼܫܲܢ ܒܐ̄ܪܵܙܹܐ ܕܲܥܡܵܕܹܗ.</l>
                <l n="51">:ܘܨܵܪ ܠܲܢ ܛܘܼܦ̣ܣܵܐ ܕܕܵܟܝܼܘܼܵܬܐ</l>
                <l n="52">ܒܨܵܘܡܹܗ ܙܲܗܝܵܐ ܘܩܲܕܲܝܼܫܵܐ.</l>
                <l n="53">:ܘܕܲܚܙ̣ܵܐ ܕܲܟܼܡܵܐ ܐܸܫܬܲܩܲܠܘ</l>
                <l n="54">ܫܹ̈ܐܕܹܐ ܒܚܘܼܬܼܪܵܐ ܥܲܠ ܓܸܢܣܲܢ.</l>
                <l n="55">:ܨܒ̣ܐ ܕܒܐ ܣܟܹܿܝܡܵܐ ܕܡܘܼܟܵܟܲܢ</l>
                <l n="56">ܢܒܲܛܸܠ ܚܘܼܬܼܪܵܐ ܕܡܪܘܿܕܼܵܐ.</l>
                <l n="57">:ܪܟܸܒܼ ܓܹܝܪ ܥܲܠ ܥܝܼܠܵܐ ܫܝܼܛܵܐ</l>
                <l n="58">ܘܥܲܠ ܠܡܕܝܼܢܬܐ ܐܘܿܪܸܫܠܸܡ.</l>
                <l n="59">:ܫܩܲܠ̣ܘ ܗ̄ܘ̣ܵܘ ܣܵܘ̈ܟܹܐ ܒܐܝܼܕܲܝ̈ܗܘܿܢ</l>
                <l n="60">ܛ̈ܠܝܐ ܘܫܒܼܪܹ̈ܐ ܘܝܠܘܕ̈ܐ.</l>
                <l n="61">:ܟܕܼ ܩ̇ܥܝܼܢ ܗ̄ܘ̣ܵܘ ܐܘܫܥܢܐ</l>
                <l n="62">ܠܡܲܠܟܿܐ ܕܼܕܼܢܲܚ̣ ܡ̣ܢ ܕܵܘܝܼܕܼ.</l>
                <l n="63">:ܒܗܵܢܵܐ ܓܹܝܪ ܝܵܘܡܵܐ ܫܸܠܡܲܬ̤</l>
                <l n="64">ܡܸܠܬܹܗ ܕܝܲܥܩܘܿܒܼ ܙܲܕܝܼܩܵܐ.</l>
                <l n="65">:ܕܐܸܬܼ ܢܲܒܿܝܼ ܡ̣ܢ ܩܕܼܵܡ</l>
                <l n="66">ܥܲܠ ܡܹܐܬܼܝܼܬܹܗ ܕܲܠܘܼܬܲܢ.</l>
                <l n="67">:ܠܵܐ ܗ̇ܟܹܝܠ ܢܸܟܼܢܲܕܼ ܫܲܒܼܛܵܐ</l>
                <l n="68">ܕܡܲܡܠܸܟ ܗ̄ܘ̣ܵܐ ܥܲܠ ܝܗܘܕܐ.</l>
                <l n="69">:ܘܡܒܕܩܵܢܵܐ ܕܟܣܝ̈ܬܐ</l>
                <l n="70">ܘܲܢܒܼܝܵܐ ܡ̣ܢ ܒܹܝܬܼ ܪܸ̈ܓܼܠܵܘܗܝ.</l>
                <l n="71">:ܥܕܲܡܵܐ ܕܢܹܐܬܹܐ ܡ̇ܢ ܕܕܝܼܠܹܗ</l>
                <l n="72">ܐܝܼܬܼܵܘܗܝ ܫܘܼܠܛܢ ܡܲܠܟܿܬܼܬܼܵܐ.</l>
                <l n="73">:ܘܗܵܝܕܝܢ ܠܲܡ ܢ̣ܒܼܛܸܠ ܡܲܠܟܿܐ</l>
                <l n="74">ܘܢܒܼܝܐ ܡ̣ܢ ܝܗܹܘܼܕܼܵܐ.</l>
                <l n="75">:ܕܝܠܹܗ ܗ̄ܝ̣ ܡܲܠܟܿܘܼܬܼ ܥܵܠܲܡ</l>
                <l n="76">ܕܠܵܐ ܫܘܼܠܡܵܐ ܠܕܼܵܪܕܵܪ̈ܝܢ.</l>
                <l n="77">:ܘܗܘ̤ ܐܝܼܬܼܵܘܗܝ ܫܘܡܠܵܝ ܐ̄ܪ̈ܵܙܐ</l>
                <l n="78">ܘܣܘܼܟ̈ܝܵܐ ܕܟܼܠܗܘܿܢ ܥܲܡܡܹ̈ܐ. </l>

                <pb ed="http://syriaca.org/manuscript/2289" n="f.117v"/>

                <l n="79">:ܘܐܲܝܟ ܕܐܸܬܼܢܲܒܿܝܼ ܗ̄ܘ̣ܵܐ ܝܼܥܩܘܿܒܼ</l>
                <l n="80">ܐܲܝܟ ܕܝܼܠܸܦ ܡ̣ܢ ܓܸܠܝܵܢܵܐ.</l>
                <l n="81">:ܐܲܝܟ ܡܸܠܬܹܗ ܠܲܝܬܿ ܒܼܝܼܗܘܼܕܼܵܐ</l>
                <l n="82">ܠܵܐ ܡܠܟܿܐ ܐܵܦܠܵܐ ܢܒܼܝܼܵܐ.</l>
                <l n="83">:ܠܵܐ ܡܨܹܐ ܕܢܹܐܡܲܪ ܝܼܗܘܼܕܼܵܐ</l>
                <l n="84">ܕܐܝܼܬܼ ܠܹܗ ܡܲܠܟܿܐ ܡ̣ܢ ܓܸܢܣܹܗ.</l>
                <l n="85">:ܘܐܵܦܠܵܐ ܡܸܫܟܲܚ ܕܲܢܚܵܘܹܐ</l>
                <l n="86">ܕܢܒܼܝܐ ܐܝܼܬܼ ܠܹܗ ܒܠܲܡܹܗ.</l>
                <l n="87">:ܐܸܢܗܘ̤ ܕܡ̣ܟܹܿܝܠ ܥܲܢܝܕܠܹܗ</l>
                <l n="88">ܢܒܼܝܼܵܐ ܘܡܲܠܟܿܐ ܐܲܝܟ ܕܲܥ̣ܢܲܕܲܘ.</l>
                <l n="89">:ܡܵܕܹܝܢ ܒܗܵܢܵܐ ܐܸܣܬܲܝܟܲܬ̤</l>
                <l n="90">ܢܒܼܝܼܘܼܬܹܗ ܕܐܒܘܢ ܝܥܩܘܿܒ.</l>
                <l n="91">:ܠܵܐ ܬܸܬܼܦܲܠܓ ܒܚܘܼܫܵܒܲܝ̈ܟ</l>
                <l n="92">ܒܲܪ ܐܲܒܼܪܵܐ ܛܒܼܝܼܥ ܒܲܓܼܙܘܼܪܬܵܐ.</l>
                <l n="93">:ܐܸܬܼܒܼܩܵܐ ܦܵܪܘܿܫܵܐܝܼܬܼ</l>
                <l n="94">ܒܡܸܠܘ̈ܗܝ ܕܝܲܥܩܘܿܒܼ ܙܲܕܝܼܩܵܐ.</l>
                <l n="95">:ܚܙܝܼ ܐܬܼܘ̈ܬܐ ܕܩܲܕܡ ܝܗ̣ܒ</l>
                <l n="96">:ܘܐܲܛܼܪܸܙ ܠܵܟ ܥܲܠ ܗܵܘ̇ ܕܐܵܬܹ̇ܐ</l>
                <l n="97">:ܕܥܬܼܝܼܕ ܕܢܹܐܬܹܐ ܘܲܢܒܼܛܸܠ</l>
                <l n="98">ܢܒܼ̈ܝܹܐ ܘܡ̈ܲܠܟܹܿܐ ܡ̣ܢ ܥܲܡܵܟ.</l>
                <l n="99">:ܐܡ̣ܪ ܓܹܝܪ ܕܢܹܐܣܘܿܪ ܥܝܼܠܹܗ</l>
                <l n="100">ܒܕܼܵ ܠܝܼܬܼܵܐ ܒܲܪ ܐܲܬܵܢܹܗ.</l>
                <l n="101">:ܘܠܵܐ ܠܲܡ ܢܸܬܼ ܒܲܥܪܲܪ ܥܝܼܠ̈ܐ</l>
                <l n="102">ܘܢܸܦܣܘܿܩ ܡܸܢܵܗ̇ ܫܲܒܘܼܩܵܐ.</l>
                <l n="103">:ܒܗܵܕܐ ܐܵܬ̤ܵܐ ܚܵܘܝܼ ܠܲܢ</l>
                <l n="104">ܚܲܝܠܵܐ ܕܟܼܠ ܡܸܫܬܲ ܥ̣ܒܲܕܼ ܠܹܗ.</l>
                <l n="105">:ܘܐܲܝܟ ܕܲܠܥܝܼܠܵܐ ܡܟܲܒܸܿܫ ܠܗܘܿܢ</l>
                <l n="106">ܠܛܪ̈ܘܢܐ ܬܚܹܝܬܼ ܡܲܠܟܿܘܼܬܹܗ.</l>
                <l n="107">:ܘܕܲܪܸܟܸܒܼ ܕܹܝܢ ܒܗܵܢܵܐ ܝܵܘܡܵܐ</l>
                <l n="108">ܥܲܠ̣ ܥܝܼܠܵܐ ܘܥܲܠ̣ ܠܐܘܼܪܸ ܫܠܸܡ.</l>
                <l n="109">:ܕܠܵܐ ܬܸܒܼܛܲܠ ܡܸܠܬܐ ܕܐܸܡ݂ܲܪ</l>
                <l n="110">ܢܒܼܝܼܵܐ ܒܪܘܼܚܵܐ ܩܕܼܵܡ ܕܵܪܹ̈ܐ.</l>
                <l n="111">:ܙܟܲܪܝܵܐ ܢܒܼܝܼܵܐ ܒܲܪ ܝܲܥܩܘܿܒܼ</l>
                <l n="112">ܐܵܦ ܗܘ̤ ܒܲܕܹܩ ܐܲܝܟ ܐܲܒܼܘܼܗܝ.</l>
                <l n="113">:ܘܐܲܟܼܪܸܙ ܥܠ̣ܵܘܗܝ ܟܲܕܼ ܐܵܡܲ݁ܪ</l>
                <l n="114">ܦܨܝܼܚܵܐܝܼܬܼ ܒܲܢܒܼܝܼܘܼܬܹܗ.</l>
                <l n="115">:ܚܲܝܨ ܗ̄ܘ̣ܵܐ ܡܸܢܵܘ̈ܗܝ ܕܟܸܢܵܪܹܗ</l>
                <l n="116">ܘܐܲܙܝܼܥ ܩܵܠܹܗ ܟܲܕܼ ܐܵܡܲ݁ܪ.</l>
                <l n="117">:ܕܘܼܨܝ ܘܚܲܕܝܼ ܐܘ ܒܪܬܼ ܨܗܝܘܿܢ</l>
                <l n="118">ܘܝܲܒܼܒܝܼ ܕܐܸܬܼܵܐ ܠܹܗ ܡܲܠܟܹܿܟܝܼ.</l>
                <l n="119">:ܕܗܵܐ ܡܲܛܝܼ ܠܹܗ ܦܵܪܘܿܩܼܟܝܼ</l>
                <l n="120">ܘܲܪܟܼܝܼܒܼ ܥܲܠ ܒܲܪ̈ ܐܲܬܼܵܢܵܐ.</l>
                <l n="121">:ܦܬܲܚ̣ ܠܹܗ ܬܲܪ̈ܥܲܝܟܿܝ ܐܘܿܪܸ ܫܠܸܡ</l>
                <l n="122">ܕܦܪܘܿܩܵܐ ܐܸܬ̣ܐ ܠܘܵܬܹܟܼܝ.</l>
                <l n="123">:ܕܘܼܨܝ ܛܵܒܼ ܗܵܟܹܝܠ ܒܲܪܬܼ ܨܗܝܘܿܢ</l>
                <l n="124">ܘܲܩܥܵܝ ܠܹܗ ܫܘܼܒܼܚܵܐ ܦܲܐܝܵܐ.</l>
                <l n="125">:ܘܩܲܒܸܿܠܝܼ ܢܝܼܪܗ ܒܲܣܝܼܡܵܐ</l>
                <l n="126">ܘܲܣܓܼܘܲܕܼ ܠܹܗ ܒܠܹܒܿܐ ܫܲܦܝܵܐ.</l>
                <l n="127">:ܠܵܐ ܫܲܐܸܠܬܹܗ ܒܲܪܬܼ ܨܗܝܘܿܢ</l>
                <l n="128">ܡܵܢܲܙ ܗ̄ܝ̣ ܐܵܬܹܗ ܕܗܵܘ̇ ܡܲܠܟܿܐ.</l>
                <l n="129">:ܘܫܲܪܝܼ ܡܦܝܼܣ ܠܵܗ̇ ܒܝܲܕܼ ܡܼܠܵܘ̈ܗܝ</l>
                <l n="130">:ܕܐܲܝܠܹܝܢ ܣܥ̇ܪ ܒܡܹܐܬܼܝܼܬܹܗ</l>
                <l n="131">:ܡܲܟܿܝܼܟ ܡܲܠܟܹܿܟܼܝ ܡ̣ܢ ܡܲܠܟܹ̈ܐ</l>
                <l n="132">ܘܲܒܨܒܼܝܵܢܹܗ ܐܹܬܼܡܲܟܲܟ.</l>
                <l n="133">:ܘܲܪܟܼܝܼܒܼ ܥܲܠ ܥܝܼܠܵܐ ܫܝܼܛܵܐ</l>
                <l n="134">ܟܲܕܼ ܫܲܠܝܼܛ ܒܪܵܘܡܵܐ ܘܥܘܡܩܵܐ.</l>
                <l n="135">:ܐܲܩܸܠܝ ܡܸܢܹܟܼܝ ܟܠ ܝܘܩܪ̈ܝܼܢ</l>
                <l n="136">ܘܐܘܼܠܨܵܢܹ̈ܐ ܕܲܟܼܪܝܼܟܼܝܼܢ ܠܹܟܼܝ.</l>
                <l n="137">:ܘܠܵܐ ܬܸܬܼܡܲܚܠܝܼܢ ܒܕܸ ܚܠܬܐ</l>
                <l n="138">ܡܸܛܠ ܥܲܡܡܹ̈ܐ ܕܣܢܹ̇ܝܢ ܠܟܼܝ.</l>
                <l n="139">:ܙܲܕܲܝܼܩܵܐ ܐܵܦ ܡܲܟܿܝܼܟܼܵܐ</l>
                <l n="140">ܘܦܵܪܘܿܩܵܐ ܐܝܼܬܼܵܘܗܝ ܡܲܠܟܲܟܼܝ.</l>
                <l n="141">:ܘܥܲܡ ܥܲܡܡܹ̈ܐ ܫܠܵܡܵܐ ܡܡܲܠܸܠ</l>
                <l n="142">ܕܐܵܦ ܗܢܘܿܢ ܕܝܼܠܹܗ ܐܢܘܿܢ.</l>
                <l n="143">:ܘܐܸܡ݂ܲܪ ܬܘܼܒܼ ܕܡ̣ܢ ܐܘܿܪܸ ܫܠܸܡ</l>
                <l n="144">ܡܵܘܒܸܿܕܼ ܣܘܼܣܝܵܐ ܩܲܠܝܼܠܼܵܐ.</l>
                <l n="145">:ܘܡ̣ܢ ܐܲܦܵܪܹܝܡ ܡܪܝܼܡ ܡܲܪܟܿܒܼܬܹܗ</l>
                <l n="146">ܘܲܡܒܲܛܸܠ ܕܬܼܘܼܒܼ ܠܵܐ ܬܸܗܘܹܐ.</l>
                <l n="147">:ܒܹܝܬܼ ܦܘܼ̈ܠܵܓܹܐ ܓܹܝܪ ܩܵܡܲܬ̤</l>
                <l n="148">ܐܘܿܪܸܫܠܸܡ ܪܸܚܡܲܬ̤ ܥܵܘܠܵܐ.</l>
                <l n="149">:ܟܲܕܼ ܫܸܡܥܲܬ̤ ܐܵܬܸܗ ܕܡܲܠܟܿܐ</l>
                <l n="150">ܕܐܲܟܼܪܸܙ ܠܵܗ̇ ܙܟܲܪܝܵܐ ܒܪܘܼܚܵܐ.</l>
                <l n="151">:ܫܠܸܡ ܒܥܒܕܐ ܐܵܦ ܡ̈ܠܐ</l>
                <l n="152">ܕܐܸܬܼܒܲܕܹܿܩ ܥܲܠ ܡܹܐܬܼܝܼܬܹܗ.</l>
                <l n="153">:ܘܐܸܬ̣ܵܐ ܕܢܸܥܘ̣ܿܠ ܠܗܲܪܸ ܫܠܸܡ</l>
                <l n="154">ܘܲܒܼܢܝ̈ܗ̣̄ ܨܗܝܘܿܢ ܠܵܐ ܩܲܒܿܠܘܼܗܝ.</l>
                <l n="155">:ܛܠܲܡ̣ܘ ܗܵܟܹܝܠ ܣܵܒܹ̈ܐ ܫܘܼܒܼܚܹܗ̇</l>
                <l n="156">:ܕܡܲܠܟܿܐ ܕܐܸܬܼܵܐ ܨܹܐܕܲܝ̈ܗܘܿܢ</l>
                <l n="157">:ܘܙܵܥ̣ܘ ܡ̣ܢ ܬܲܗܪܵܐ ܝܠܘܕ̈ܐ</l>
                <l n="158">ܕܲܢܫܒܼܚܘܼܢܵܝܗܝ ܒܐܘܿܫܥܢ̈ܐ. </l>

                <pb ed="http://syriaca.org/manuscript/2289" n="f.118r"/>

                <l n="159">:ܥܠܲܝܡܹ̈ܐ ܦܪܥܘܼܗܝ ܫܘܼܒܼܵܚܵܐ</l>
                <l n="160">ܕܚܵܒ̣ܘ ܒܹܗ ܣܵܒܹ̈ܐ ܕܒܲܪܬܼ ܨܸܗܝܘܿܢ.</l>
                <l n="161">:ܘܬܸܩܢܲܬ̤ ܬܡ̇ܢ ܬܫܒܘܚܬܐ</l>
                <l n="162">ܕܡܸܬܼܒܲܥܝܵܐ ܗ̄ܘ̣ܵܬܼ ܠܐܝܩ̣ܵܪܹܗ.</l>
                <l n="163">:ܣܟ݂ܲܪܘ ܗ̄ܘ̣ܵܘ ܦܘܼܡܗܘܿܢ ܛܵܠܘܿܡܹ̈ܐ</l>
                <l n="164">ܟܵܗܢܹ̈ܐ ܘܣܵܦܪܹ̈ܐ ܘܲܦܪ̈ܝܼܫܹܐ.</l>
                <l n="165">:ܘܩܵܡ̣ܘ ܛ̈ܠܝܐ ܓܘܼܕ̈ܝܼܢ ܓܘܼܕܝܼ̈ܢ</l>
                <l n="166">ܕܲܢܝܲܒܿܒܼܘܼܢ ܠܹܗ ܒܐܘܫܥܢ̈ܐ.</l>
                <l n="167">ܒܪܝܼܟ ܕܐܸܬ̣ܵܐ ܒܲܫܡܹܗ ܕܡܵܪܵܝܵܐ.</l>
                <l n="168">ܩܥ̣ܵܘ ܠܹܗ ܬܲܡܝܼܡܲܝ̈ ܢܲܦ̣ܫܵܐ.</l>
                <l n="169">:ܘܪܸܥܡܲܬ̤ ܐܘܼܪܚܹܗ ܕܒܲܪ ܡܲܠܟܿܐ</l>
                <l n="170">:ܕܲܒܼܫܘܼܒܼܚܵܐ ܚܲܕܬܵܐ ܩܲܠܣܘܼܗܝ</l>
                <l n="171">:ܪܕܼܢܘ ܐܝ̈ܠܢܐ ܕܢܸܬܠܘܼܢ ܠܹܗ</l>
                <l n="172">ܣܘܪ̈ܐ ܕܙܲܝܬܐ ܘܕܕ ܩ̈ܠܐ.</l>
                <l n="173">:ܕܡ̣ܢ ܦܹܐܪ̈ܲܝܗܘܿܢ ܬܸܙܕܲܚܲܝ</l>
                <l n="174">ܐܘܪܼܚܹܗ ܕܘܬܼܢܵܐ ܫܡܝܢܐ.</l>
                <l n="175">:ܟ̈ܠܝܼܠܹܐ ܓܕܲܠ̣ܘ ܩܲܪܸܒ̣ܘ</l>
                <l n="176">ܕܫܘܼܒܼܚܵܐ</l>
                <l n="177">ܛ̈ܠܝܐ ܒܣܘܟܹ̈ܐ ܕܠܸܫܵܢܗܘܿܢ.</l>
                <l n="178">:ܟܲܕܼ ܚ̈ܕܝܢ ܒܹܗ ܒܲܡܫܝܼܚܵܐ</l>
                <l n="179">ܕܚ̣ܙܐܘܼܗܝ ܒܹܝܬܼ ܟܸܢܫܲܝ̈ܗܘܿܢ.</l>
                <l n="180">:ܠܵܘ ܟܠ ܙܲܒܼܢܵܐ ܕܥܲܠ̣ ܡܵܪܢ</l>
                <l n="181">ܠܐܘܿܪܸ ܫܠܸܡ ܢܦܲܩ̣ܘ ܗ̄ܘ̣ܵܘ ܠܐܘܼܪܥܹܗ.</l>
                <l n="182">:ܐܲܝܟ ܡܵܐ ܕܢܦܩ̣ܘ ܝܠܘܕ̈ܐ</l>
                <l n="183">ܒܗܢܐ ܝܵܘܡܵܐ ܕܢܫܒܚܘܢ.</l>
                <l n="184">:ܒܗܵܢܵܐ ܝܵܘܡܵܐ ܒܲܝܕܿܝ[؟]</l>
                <l n="185">ܢܦܲܩ̣ܘ ܠܐܘܼܪܥܹܗ ܣܘܓܐܐ ܕܟܸܢ̈ܫܹܐ.</l>
                <l n="186">:ܕܢܚܙܘܢ ܫܘܼܒܼܚܵܐ ܕܪܲܒܿܘܼܬܹܗ</l>
                <l n="187">ܒܠܥܙܪ ܡܝܼܬܼܵܐ ܕܚ̣ܐ.</l>
                <l n="188">:ܢܦܲܩ̣ܘ ܕܹܝܢ ܟܲܕܼ ܠܵܐ ܡܦܵܣܝܼܢ ܗ̄ܘ̣ܵܘ</l>
                <l n="189">ܡܵܢܲܐ ܗ̄ܝ̣ ܥܸܠܬܐ ܕܡܲܦܲܩܬܗܘܢ.</l>
                <l n="190">:ܕܗܘ̤ ܚܲܝܠܹܗ ܐܲܙܝܼܥ ܐܸܢܘܿܢ</l>
                <l n="191">ܕܢܸܦܩܘܼܢ ܠܐܘܼܪܥܹܗ ܒܐܘܿܫܲܠܢܹ̈ܐ.</l>
                <l n="192">:ܐܝܼܬܼ ܕܛܥܢ ܣܘܟ̈ܐ ܕܙܝܬܐ</l>
                <l n="193">ܘܐܝܼܬܼ ܕܠܒܘ̈ܬܐ ܕܕܩ̈ܠܐ.</l>
                <l n="194">:ܘܐܝܼܬܼ ܬܘܼܒܼ ܕܡܵܐܢܵܘ̈ܗܝ ܡܫܵܘܹܐ ܗ̄ܘ̣ܵܐ</l>
                <l n="195">ܒܗܝ̇ ܐܘܪܚܵܐ ܕܗܲܠ̣ܟ ܡܵܪܲܢ.</l>
                <l n="196">:ܐܝܼܬܼ ܗܼ̄ܘ̣ܵܘ ܬܘܼܒܼ ܬܲܡ̇ܢ ܥܠܲܝ̈ܡܹܐ</l>
                <l n="197">ܕܲܒܼܟܢܪ̈ܐ ܙܡ̣ܪܘ ܐܸܢܘܿܢ.</l>
                <l n="198">:ܘܡ̣ܢ ܩܵܠܵܐ ܕܐܘܫ̈ܥܢܝܼܗܘܢ</l>
                <l n="199">ܐܸܬܿܬܿܙܝܼܥܲܬ̤ ܡܕܼܝܼܢܲܬܼ ܨܗܝܘܿܢ.</l>
                <l n="200">:ܦܪ̈ܝܼܫܹܐ ܘܣܵܦܪ̈ܐ ܟܠܵܘ ܦܘܼܡܗܘܿܢ</l>
                <l n="201">ܡ̣ܢ ܬܸܫܒܿܘܿܚܬܹܗ ܕܦܪܘܩܢ.</l>
                <l n="202">:ܘܩܲܠܸܣܘ ܫܲܒܼܪܹ̈ܐ ܚܠܵܦܲܝܗܘܿܢ</l>
                <l n="203">ܒܕܼܘܼܡܵܪܵܐ ܕܠܵܐ ܡܸܬܼܡܲܠܲܠ.</l>
                <l n="204">:ܬܸܫܒܿܘܿܚܬܐ ܕܝܢܩܝ̈ ܬܕ̈ܝܐ</l>
                <l n="205">ܐܬܗܪܲܬ̤ ܐܸܢܘܿܢ ܠܲܐܒܗ̈ܐ.</l>
                <l n="206">:ܒܗܝ̇ ܕܩܥ̣ܘ ܫܘܼܒܚܐ ܚܕܬܐ</l>
                <l n="207">ܕܠܵܐ ܫܲܡܥܘܼܗܝ ܐܢܫ̈ܐ ܡ̣ܢ ܡܬܼܘܿܡ.</l>
                <l n="208">:ܠܥܸ̈ܠ ܡ̣ܢ ܟܝܵܢܵܐ ܡܲܠܸܠܘ ܗ̄ܘ̣ܵܘ</l>
                <l n="209">ܫܒܪ̈ܐ ܩܕܼܵܡܘܗܝ ܕܡܫܝܼܚܵܐ.</l>
                <l n="210">:ܩܵܠܐ ܚܕܬܐ ܕܠܐ ܡܲܠܸܠ</l>
                <l n="211">ܠܸܫܵܢ ܐܢܵܫܵܐ ܐܲܟܼܘܵܬܹܗ.</l>
                <l n="212">:ܫܘܼܒܼܚܵܐ ܚܲܕܬܵܐ ܙܡ̣ܪܘ ܫܒܪ̈ܐ</l>
                <l n="213">ܠܡܲܠܟܿܐ ܚܕܬܿܐ ܕܡ̣ܢ ܕܵܘܝܼܕܼ.</l>
                <l n="214">:ܒܦܘܼܡܵܐ ܚܲܕܝܵܬܐ ܕܲܥܕܲܟܹܿܝܠ</l>
                <l n="215">ܡܸܠܬܐ ܡܸܢܹܗ ܠܵܐ ܢܸܦܩܲܬ̤.</l>
                <l n="216">:ܐܘܿܫܲܥ̣ܢܵܐ ܠܲܡ ܒܲܡܪܵܘܡܹܐ</l>
                <l n="217">:ܩܥ̣ܵܘ ܝܠܘ̈ܕܐ ܒܩ̈ܥܝܗܘܢ</l>
                <l n="218">:ܐܘܿܫܲܥܢܵܐ ܬܘܼܒܼ ܠܒܲܪ ܕܵܘܝܼܕܼ</l>
                <l n="219">ܕܐܝܼܬܼܵܘܗܝ ܦܘܼܫܩܹܗ ܫܘܼܒܼܚܵܐ.</l>
                <l n="220">:ܩܥ̣ܵܐ ܠܵܗ̇ ܙܟܲܪܝܵܐ ܠܒܲܪܬܼܨܗܝܘܿܢ</l>
                <l n="221">ܕܲܬܼܫܲܒܲܚ ܥܲܡ ܝܠܘ̈ܕܐ.</l>
                <l n="222">:ܟܠܬܐ ܒܣܝܼܪܬܐ ܠܵܐ ܨܵܬܲܬ̤</l>
                <l n="223">ܩܵܠܹܗ ܪܓܼܝܼܵܓܼܵܐ ܕܲܢܒܼܝܼܵܐ.</l>
                <l n="224">:ܡܫܲܚܛܵܐ ܗ̄ܘ̣ܵܬܼ ܓܹܝܪ ܒܲܓܼܠܝܼܦܹ̈ܐ</l>
                <l n="225">ܥܲܠ ܗܵܝ̇ ܐܸܬܿܬܿ ܥܝܼܩܲܬ̤ ܕܐܸܬܼܵܐ.</l>
                <l n="226">:ܘܡܸܛܠ ܗܵܢܵܐ ܠܵܐ ܨܵܬܲܬ̤</l>
                <l n="227">ܕܲܕܼ ܐܲܩܒܸܿܠܬܹܗ ܠܲܡܟܼܝܼܪܵܗ̇.</l>
                <l n="228">:ܠܥܸܓܼܠܵܐ ܓܹܝܪ ܫܒܸܐ ܗ̄ܘ̣ܵܐ ܠܸܒܵܗ̇</l>
                <l n="229">ܘܠܹܗ ܪܸܚܡܲܬܼ ܙܲܠܝܼܠܵܐܝܼܬܼ.</l>
                <l n="230">:ܥܲܠ ܗܵܕܐ ܓܹܝܪ ܠܵܐ ܫܸܡܥܲܬ̤</l>
                <l n="231">ܠܲܢܒܼܝܼܵܐ ܕܲܩܥ̣ܵܐ ܕܲܚܕܼܵܝ.</l>
                <l n="232">:ܒܨܲܠܡܵܐ ܓܹܝܪ ܕܐܲܪܒܲܥܵܐܦܝܼ̈ܢ</l>
                <l n="233">:ܣܲܒܿܝܼܟܼܵܐ ܗ̄ܘ̣ܵܬܼ ܒܲܪܬܼ ܨܸܗܝܘܿܢ</l>
                <l n="234">:ܘܠܵܐ ܨܒܼܵܬ̣ ܕܬܸܦܬܲܚ ܠܹܗ ܬܲܪܥܵܐ</l>
                <l n="235">:ܐܲܡܫܝܼܚܵܐ ܕܐܸܬ̣ܵܐ ܠܘܵܬܼܵܗ̇</l>
                <l n="236">:ܠܲܦܬܼܟܼܪܼ̈ܝܗ̇ܝܲܨܦܐ ܗ̄ܘ̣ܵܬܼ</l>
                <l n="237">ܠܡܫܲܡܵܫܘܼ ܒܕܸܚܠܬܐ.</l>
                <l n="238">:ܘܫܘܼܒܼܚܐ ܕܡܵܪܵܗ̇ ܠܵܐ ܝܸܨܦܲܬ̤</l>
                <l n="239">ܘܡ̣ܢ ܙܝܼܘܹܗ ܐܲܗܦܲܟܲܬ̤ ܐܲܦܹܝ̈ܗ̇.</l>
                <l n="240">:ܠܐ̄ܣܬܪܵܐ ܣܸܓܼܕܲܬ̤ ܓܲܠܝܵܐܝܼܬܼ</l>
                <l n="241">ܠܬܲܡܘܙܵܐ ܐܸܒܼܠܵܐ ܥܸܒܼܕܲܬ̤.</l>
                <l n="242">:ܠܡܲܠܟܿܘܿܡ ܪܸܚܡܲܬ̤ ܫܲܩܲܪܬܿܐ</l>
                <l n="243">ܘܲܠܒܲܥܠܵܐ ܕܸܒܼܚܹ̈ܐ ܩܲܪܒܲܬ̤. </l>

                <pb ed="http://syriaca.org/manuscript/2289" n="f.118v"/>

                <l n="244">:ܒܩܝܼܢ̈ܬܼܵܐ ܡܸܨܪܵܝܵܬܼܵܐ</l>
                <l n="245">ܒܲܛܝܼܠܵܐ ܗ̄ܘ̣ܵܬܼ ܒܐܲܡܝܼܢܘܼ.</l>
                <l n="246">:ܘܠܵܐ ܣܦܝܼܩܵܐ ܗ̄ܘ̣ܵܬܼ ܕܲܬܼܙܲܡܲܪ</l>
                <l n="247">ܫܘܼܒܼܚܵܐ ܠܲܒܼܪܵܐ ܥܲܡ ܫܲܒܼܪܹ̈ܐ.</l>
                <l n="248">:ܒܕܒܼܚܹ̈ܐ ܕܫܹܐܕܹ̈ܐ ܚܦܛܵܐ ܗ̄ܘ̣ܵܬܼ</l>
                <l n="249">ܕܠܵܐ ܥܘܼܘܵܟ ܠܲܡܛܼܝܵܒܼܘܼ.</l>
                <l n="250">:ܘܠܵܐ ܢܸܦܩܲܬ̤ ܕܬܸܛܥܲܢ ܣܵܘܟܸ̈ܐ</l>
                <l n="251">ܥܲܡ ܝܠܘܕ̈ܐ ܒܐܘܫܥܢ̈ܐ.</l>
                <l n="252">:ܛܠܲܚ̈ܐ ܡܒܲܪܟܼܝܼܢ ܘܲܡܫܲܒܝܼܚܝܼܢ</l>
                <l n="253">ܠܡܲܠܟܵܐ ܕܐܸܬܿܬܲܚܬܝܼ ܠܘܵܬܼܵܗ̇.</l>
                <l n="254">:ܘܨܗܝܘܿܢ ܨܲܠܡܵܐ ܡܲܪܩܵܐ ܗ̄ܘ̣ܵܬܼ</l>
                <l n="255">ܘܒܲܬܼܟܼܪܹ̈ܝܗ̇ ܡܸܫܬܼܛܝܵܐ ܗ̄ܘ̣ܵܬܼ.</l>
                <l n="256">:ܘܬܒܼ̈ܝܐ ܢܩ̣ܫܘ ܠܗ̇ܬܲܪ̈ܥܝܗ̇</l>
                <l n="257">ܟܲܕܼܡܥܝܼܪܝܼܢ ܠܵܗ̇ ܡ̣ܢ ܫܸܢܬܵܐ.</l>
                <l n="258">:ܘܗ̤ܝ ܕܲܡܝܼܟܼܵܐ ܒܲܚܛܵܗ̇ܝܗ̇</l>
                <l n="259">ܥܲܡ ܫܹܐܕܹ̈ܐ ܒܝܼ̈ܫܹܐ ܕܪܸܚܡܲܬܼ.</l>
                <l n="260">:ܕܘܼܨܝ ܒܲܪܬܼ ܨܗܝܘܿܢ ܘܠܵܐ ܕܵܨܲܬ̤</l>
                <l n="261">ܪܵܚܡܲܬܼ ܥܸܓܼ̈ܠܐ ܘܲܓܼܠܝܼܦܵܐ.</l>
                <l n="262">:ܘܲܡܥܵܩܵܐ ܗ̄ܘ̣ܵܬܼ ܥܲܠ ܕܵܐܬܹ̇ܐ</l>
                <l n="263">ܠܲܡܕܼܝܢ̄ܬܵܗ̇ ܚܲܬܼܢܵܐ ܕܲܟܼܝܵܐ.</l>
                <l n="264">:ܝܵܕܥܲܬ̤ ܓܹܝܪ ܕܲܡܦܲܪܣܹܐ ܠܵܗ̇</l>
                <l n="265">ܘܥܲܠ ܗܵܕܹܐ ܣܢܵܬܹܗ ܡܲܓܢ.</l>
                <l n="266">:ܘܲܕܼܢܫܲܬܼܒܲܚ ܡ̣ܢ ܫܲܒܼܪܹ̈ܐ</l>
                <l n="267">ܠܵܐ ܨܵܒܼܝܵܐ ܗ̄ܘ̣ܵܬܼ ܛܵܠܘܿܡܬܐ.</l>
                <l n="268">:ܠܸܒܵܗ̇ ܣܡܝܼܬ̤ ܒܚܣܵܡܵܐ</l>
                <l n="269">ܘܚܸܪܫܲܬ̤ ܫܸܬܼܩܲܬ̤ ܡ̣ܢ ܫܘܼܒܼܚܵܐ.</l>
                <l n="270">:ܡܲܝܨܦܵܐ ܗ̄ܘ̣ܵܬܼ ܠܡܫܲܒܿܚܵܢܹ̈ܐ</l>
                <l n="271">ܕܬܼܫܲܬܸܩ ܡ̣ܢ ܬܸܫܒܘܚܬܗ.</l>
                <l n="272">:ܘܠܵܐ ܨܒ̣ܵܬ̤ ܗ̤ܝ ܠܲܡܫܲܒܵܚܘܼ</l>
                <l n="273">ܠܡܲܠܟܿܐ ܕܐܸܬܼܵܐ ܠܦܘܼܪܩܵܢܵܗ̇.</l>
                <l n="274">:ܘܲܚܦܝܼܛܵܐ ܗ̄ܘ̣ܵܬܼ ܕܲܬܼܫܲܠܹܐ</l>
                <l n="275">ܫܘܼܒܚܐ ܕܝܲܒܸܿܒ̣ܘ ܠܹܗ ܫܲܒܼܪܹ̈ܐ.</l>
                <l n="276">:ܡܫܲܒܚܝܼܢ ܗܵܠܹܝܢ ܒܚܲܕܼܘܼܬܼܵܐ</l>
                <l n="277">ܘܪܲܓܼܝܼܙܵܐ ܗ̤ܝ ܒܩܵܠܲܝ̈ܗܘܿܢ.</l>
                <l n="278">:ܘܓܼܵܙܡܵܐ ܠܗܘܿܢ ܐܲܝܟ ܕܢܸܬܲܫܬܩܘܼܢ</l>
                <l n="279">ܘܫܲܒܼܪܹܐ ܝܲܬܝܼܪ ܡܝܹܒܲܒܼܝܼܢ ܗ̄ܘ̣ܵܘ.</l>
                <l n="280">:ܕܢܫܸܬܿܩܘܼܢ ܒܲܠܚܘܿܕܼ ܨܵܒܼܝܵܐ ܗ̄ܘ̣ܵܬܼ</l>
                <l n="281">ܘܲܪܓܼܝܼܓܼܵܐ ܒܝܲܨܝܼܦܘܼܬܼܵܗ̇.</l>
                <l n="282">:ܘܲܒܼܥܵܬ̤ ܦܘܼܪܣܹ̈ܐ ܐܲܝܟ ܪܸܓܬܵܗ̇</l>
                <l n="283">ܢܫܲܬܲܬܩܘܼܢ ܠܸܒܵܢ̈ܝܗܘܿܢ.</l>
                <l n="284">:ܡܫܲܒܿܚܵܢܹ̈ܐ ܠܵܐ ܫܵܠܹܝܢ ܗ̄ܘ̣ܵܘ</l>
                <l n="285">ܡ̣ܢ ܬܸܫܒܿܘܿܚܬܐ ܕܒܲܪ ܕܵܘܝܼܕܼ.</l>
                <l n="286">:ܕܫܪܪܐ ܐܲܙܝܼܥ ܐܸܢܘܿܢ</l>
                <l n="287">ܠܲܡܫܲܒܵܚܘܼ ܒܩ̈̇ܠܲܝܗܘܿܢ.</l>
                <l n="288">:ܬܸܕܼܡܘܼܪܬܐ ܗ̄ܘ̣ܵܬܼ ܒܡܲܥܠܲܬܹܗ</l>
                <l n="289">ܘܕܼܘܼܡܵܪܵܐ ܠܲܕܦܵܪ̈ܘܼܫܝܼܢ.</l>
                <l n="290">:ܕܠܵܐ ܣܵܦܩ̇ܝܢ ܕܲܢܡܲܠܠܘܼܢܵܗ̇</l>
                <l n="291">ܫܡܲܝܵܢܹ̈ܐ ܘܐܲܪ̈ܥܵܢܵܝܹܐ.</l>
                <l n="292">:ܕܟܸܢܫܹ̈ܐ ܪܵܘܙܝܼܢ ܒܚܕܼܘܼܬܼܵܗ̇</l>
                <l n="293">ܘܛܲܠ̈ܝܹܐ ܦܨܝܼܚܝܼܢ ܗ̄ܘ̣ܵܘ ܒܵܗ̇.</l>
                <l n="294">:ܘܕܚ̇ܨܝܼܢ ܩܕܼܵܡܵܘܗܝ ܕܒܲܪ ܡܲܠܟܵܐ</l>
                <l n="295">ܐܲܝܟ ܕܵܘܝܼܕܼ ܩܕܼܵܡ ܐܵܪܘܿܢܵܐ.</l>
                <l n="296">:ܬܸܫܒܿܘܿܚܬܐ ܚܕܲܬܵܐ ܕܦܐܝܵܐ</l>
                <l n="297">ܠܲܐ ܠܵܗܵܐ ܙܡ݂ܲܪܘ ܠܹܗ ܫܲܒܼܟܹ̈ܐ.</l>
                <l n="298">:ܘܠܲܒܼܪܹܗ ܕܕܼܵܘܝܼܕܼ ܕܲܒܼܚܘܼܒܹܿܗ</l>
                <l n="299">ܐܲܪܝܼܡ ܫܸܦܠܲܢ ܒܡܘܼܡܹܵܗ.</l>
                <l n="300">:ܥܲܡ ܕܵܘܝܼܕܼ ܐܲܒܼܘܼܗܝ ܩܲܥܸܣܘ</l>
                <l n="301">ܠܒܲܪ ܕܵܘܝܼܕܼ ܒܗܘܼܠܠܲܝ̈ܗܘܿܢ.</l>
                <l n="302">:ܘܡܲܙܥܩܝܼܢ ܒܫܝܦܪ̈ܝܗܘܢ</l>
                <l n="303">ܒܩܝܼܢ̈ܬܼܵܐ ܕܥܝܲܪ̈ܲܝ ܪܵܘܡܵܐ.</l>
                <l n="304">:ܒܩܵܠܵܐ ܪܲܒܵܐ ܕܩܪ̈ܢܵܬܼܵܐ</l>
                <l n="305">ܥܲܡ ܩܝܼܬܼܵܪܹ̈ܐ ܘܟܼܫܪ̈ܐ.</l>
                <l n="306">:ܘܦ̈ܠܓܐ ܘܲܙܢܲܝ̈ ܙܡܵܪܵܐ</l>
                <l n="307">ܒܲܒܼܢܵܬܼ̈ ܩܵܠܹܐ ܕܢܸܥܡܲܬܼܗܘܿܢ.</l>
                <l n="308">:ܥܲܡ ܪ̈ܒܼܝܼܥܹܐ ܘܨܸܨ̈ܠܲܝ ܫܸܡܥܵܐ</l>
                <l n="309">:ܒܡܸܢܹ̈ܐ ܚ̈ܠܝܵܬܼܵܐ ܙܲܡܲܪܘ</l>
                <l n="310">:ܠܗܵܘ̇ ܕܐܸܬܼܓܲܐܝܼ ܒܡܘܼܟܵܟܹܗ</l>
                <l n="311">ܘܟ̣ܒܫ ܚܣܢ̈ܐ ܕܡܵܪܘܿܕܼܵܐ.</l>
                <l n="312">:ܟܲܕܼ ܣܵܘܟܲܝ̈ܗܘܿܢ ܒܐܝܼܕܲܝ̈ܗܘܿܢ</l>
                <l n="313">ܘܐܘܿܫܲܢ̈ܝܗܘܿܢ ܒܦܘܼܡܲܝܗܘܿܢ.</l>
                <l n="314">:ܒܐܸܣܹ̈ܐ ܘܙܲܝ̈ܬܹܐ ܘܟܼܠ ܐܝܼܠܵܢ</l>
                <l n="315">ܬܵܢܹ̇ܝܢ ܫܘܸܒܼܚܵܐ ܕܪܲܒܿܘܼܬܹܗ.</l>
                <l n="316">ܐܲܝܟ ܥܲܝܕܼܵܐ ܓܹܝܪ ܕܲܗ̤ܘܵܐ ܠܗܘܿܢ </l>
                <l n="317">ܕܲܢܝܲܩܪܘܼܢ ܠܲܢܒܼܚܲ̈ܗܘܿܢ.</l>
                <l n="318">:ܒܠܸܒܵܘ̈ܬܼܵܐ ܠܲܡ ܕܕܸܩ̈ܠܹܐ</l>
                <l n="319">ܘܒܐܛܪ̈ܓܐ ܢܦܩ̣ܘ ܗ̄ܘ̣ܵܘ ܠܐܘܼܪܥܹܗ.</l>
                <l n="320">:ܫܘܼܒܼܚܵܐ ܩܲܒܸܿܠ ܡ̣ܢ ܫܲܒܼܪܹ̈ܐ</l>
                <l n="321">ܘܗܘܼ̈ܠܵܠܲܐ ܡ̣ܢ ܟܸܢܫܲܝ̈ܗܘܿܢ.</l>
                <l n="322">:ܘܡܲܠܲܐܟܹ̈ܐ ܪܥܸܡ̣ܘ ܒܲܫܡܲܝܵܐ</l>
                <l n="323">ܒܲܬܼܗܝܪ̈ܵܬܼܵܐ ܕܡܲܥܲܠܬܹܗ.</l>
                <l n="324">:ܒܬܲܗܪܵܐ ܪܲܒܵܐ ܩܡ̣ܘ ܥܝܼܪܹ̈ܐ</l>
                <l n="325">ܒܝܘܿܡ ܡܲܥܠܬܹܗ ܕܦܪܘܩܲܢ.</l>
                <l n="326">:ܟܲܕܼ ܚܙ̣ܵܘ ܕܲܪܟܼܝܼܒܼ ܥܲܠ ܥܝܼܠܵܐ</l>
                <l n="327">ܘܡܸܬܼܗܲܦܟ ܒܫܘܼܩܲܝ̈ ܡܕܼܝܼܢ̄ܬܵܐ.</l>
                <l n="328">:ܚ̣ܵܪܘ ܥ̈ܠܝܐ ܘܲܚܙ̣ܵܐܘܼܗܝ</l>
                <l n="329">ܕܡܲܟܿܝܼܟ ܘܲܫܠܹܐ ܒܢܝܼܚܘܼܬܹܗ.</l>
                <l n="330">ܒܲܝܢܵܬܼ ܟܸܢܫܹ̈ܐ ܕܝܠܘ̈ܕܐ: </l>

                <pb ed="http://syriaca.org/manuscript/2289" n="f.119r"/>

                <l n="331">ܘܐܸܬܿܕܲܡܲܪܘ ܒܡܲܟܿܝܼܟܹܘܼܬܹܗ.</l>
                <l n="332">:ܬܗܲܪܘ ܡܲܠܲܐܟܹ̈ܐ ܥܲܠ ܗܵܠܹܝܢ</l>
                <l n="333">ܕܒܲܬܼܪܹܝܢ ܓܲܒܿܝܼ̈ܢ ܡܸܫܬܲܒܲܚ.</l>
                <l n="334">:ܒܲܡܪܵܘܡܹܐ ܡ̣ܢ ܟܸܢܲܒܲܝ̈ܗܘܿܢ</l>
                <l n="335">ܘܲܠܬܿܚܬܿ ܡ̣ܢ ܛ̣ܠܵܝܹ̈ܐ ܘܫܲܒܼܪܹ̈ܐ.</l>
                <l n="336">:ܚܵܝ̇ܪܝܼܢ ܗ̄ܘ̣ܵܘ ܗܵܟܹܝܠ ܟܠܗܘܿܢ</l>
                <l n="337">ܒܟܼܘܼܪܵܣܝܹܗ ܪܲܒܿܐ ܒܲܫܡܲܝܵܐ.</l>
                <l n="338">:ܒܚܵܙܹ̇ܝܢ ܠܹܗ ܒܸܐܣܛܲܠ ܦܲܓܼܪܵܢ</l>
                <l n="339">ܟܲܕܸ ܡܸܬܼܩܲܠܲܣ ܩܘܿܫܲܥ̈ܢܹܐ.</l>
                <l n="340">:ܪܟܼܝܼܒܼ ܫܡܲܝ̈ ܫܡܲܝܵܐ ܒܟܲܣܝܘܼܬܹܗ</l>
                <l n="341">ܒܟܼܝܼܒܼ ܥܲܠ ܥܝܼܠܵܐ ܒܐܵܢܵܫܘܼܬܹܗ.</l>
                <l n="342">:ܘܫܘܼܠܛܵܢܵܐ ܕܐܲܠܵܗܘܼܬܹܿܗ</l>
                <l n="343">ܡܲܡܠܸܟ ܒܵܪܘܡܵܐ ܘܲܒܼܥܘܼܡܩܵܐ.</l>
                <l n="344">:ܒܲܫܡܲܝܵܐ ܡܲܟܝܼܟܼܝܼܢ ܒܲܪ̈ܩܵܘܗܝ</l>
                <l n="345">ܘܲܐܪܥܵܐ ܒܢܲܚܬܹ̈ܐ ܘܲܒܼܣܵܘ̈ܟܹܐ.</l>
                <l n="346">:ܟܲܕܼ ܩܥ̇ܝܹܢ ܠܹܗ ܐܘܿܫܲܥܢܵܐ</l>
                <l n="347">ܥܝܕܹ̈ܐ ܘܐ̄ܢܵܫ̈ܐ ܫܲܘܝܵܐܝܼܬܼ.</l>
                <l n="348">:ܟܪ̈ܘܿܒܹܐ ܘܣܪ̈ܦܐ ܙ̇ܝܥܝܢ</l>
                <l n="349">ܕܲܢܒܪ ܟܼܘܢܝܗܝ ܒܲܡܪܵܘܡܹܐ.</l>
                <l n="350">:ܘܩܵܥܹ̇ܝܢ ܫܘܼܒܼܚܹܗ ܒܵܓܼܵܘ ܥܘܼܡܵܩܹܗ</l>
                <l n="351">ܛ̈ܠܝܐ ܘܫܲܒܼܪܹ̈ܐ ܕܠܵܐ ܕܸܚܠܵܐ.</l>
                <l n="352">:ܒܪܬܼ ܨܗܝܘܢ ܕܹܝܢ ܕܲܚ̣ܙܵܬܹܗ</l>
                <l n="353">ܚܸܣܡܲܬ̤ ܒܹܗ ܟܲܕܼ ܡܸܫܬܲܒܿܚ.</l>
                <l n="354">:ܘܒܼܵܥ̇ܝܵܐ ܗ̄ܘ̣ܵܬܼ ܕܫܘܒܼܚܹܗ ܢܸܒܼܛܲܠ</l>
                <l n="355">ܡ̣ܢ ܟܠ ܦܘܼܡܝܼ̈ܢ ܘܲܡܫܲܒܚܝܼܢ.</l>
                <l n="356">:ܠܵܐ ܫܵܠܡܵܐ ܗ̄ܘ̣ܵܬܼ ܠܥܵܠܝܐ</l>
                <l n="357">ܘܠܵܐ ܠܬܲܚܬ̈ܝܹܐ ܕܲܡܫܲܒܿܚܝܼܢ.</l>
                <l n="358">:ܠܐܘܼܪܚܹܗ ܪܲܩܲܒܲܬܼܵܐ ܕܦܵܪܘܿܩܲܢ</l>
                <l n="359">ܕܡܲܠܝܵܐ ܬܗܲܪܵܐ ܘܕܼܘܼܡܵܪܵܐ.</l>
                <l n="360">:ܕܲܬܼܫܬܸܿܩ ܓܹܝܪ ܠܛܠ̈ܝܐ</l>
                <l n="361">ܣܲܓܿܝܼ ܠܸܐܝܲܬ̤ ܨܠܘܼܒܼܵܐ̈ܬܐ.</l>
                <l n="362">:ܘܕܲܫܪܵܪܹܐ ܡܠܹܐ ܗ̇ܘ̣ܵܐ ܦܘܡܗܘܿܢ</l>
                <l n="363">ܠܵܐ ܐܸܫܬܲܬܲܩܘ ܩܵܠܲܝܗܘ̈ܢ.</l>
                <l n="364">:ܡܫܲܒܿܚܝܼܢ ܪ̈ܲܒܲܝ ܡܲܠܲܐܟܹ̈ܐ</l>
                <l n="365">ܠܲܒܼܪܵܐ ܒܲܐܬܼܪܹܗ ܩܲܕܿܝܫܵܐ.</l>
                <l n="366">:ܘܲܒܼܓܼܵܘ ܫܘܼܩܹ̈ܐ ܕܒܲܪܬܼ ܨܗܝܘܿܢ</l>
                <l n="367">ܩ̈ܠܐ ܦܫܝܼ̈ܛܹܐ ܒܐܘܿܫܲܥܢܹ̈ܐ.</l>
                <l n="368">:ܡ̣ܢ ܬܵܘܬܵܕ̈ܐ ܕܬܸܒܿܘܿ ܚܬܹܗ</l>
                <l n="369">ܡܸܫܬܲܒܲܚ ܗ̄ܘ̣ܵܐ ܡ̣ܢ ܫܲܒܼܪܹ̈ܐ.</l>
                <l n="370">:ܘܥܵܕܼܠܝܼܢ ܗ̄ܘ̣ܵܘ ܠܹܗ ܕܥܲܠ ܡܵܢܵܐ</l>
                <l n="371">ܚܛܲܦܬ ܫܘܼܒܼܚܵܐ ܕܠܵܐ ܗ̄ܘ̣ܵܐ ܕܝܼܠܵܟ.</l>
                <l n="372">:ܟܵܐ̇ܝܢ ܗ̄ܘ̣ܵܘ ܒܗܘܿܢ ܒܛ̈ܠܝܐ</l>
                <l n="373">ܐܲܝܟ ܕܢܸܫܠܘܼܢ ܡ̣ܢ ܬܸܫܒܿܘܿ ܚܬܹܿܗ.</l>
                <l n="374">:ܟܲܕܼ ܣ̇ܒ̣ܪܝܼܢ ܗ̄ܘ̣ܵܘ ܕܡܵܐ ܕܲܫܬܸܩܘ</l>
                <l n="375">ܦܛ݂ܲܪ ܠܹܗ ܫܘܼܒܼܚܵܐ ܕܐܝܼܩܵܪܹܗ.</l>
                <l n="376">:ܐܘ ܝܗܘܕ̈ܐ ܛܠܘܡ̈ܐ</l>
                <l n="377">ܣܢܲܝܲܝ̈ ܢܘܼܗܪ̈ܐ ܫܲܪܝܼܪܵܐ.</l>
                <l n="378">:ܐܲܝܟܲܢ ܒܵܛ̇ܠܵܐ ܬܸܫܒܿܘܿܚܬܹܗ</l>
                <l n="379">ܕܡܸܢܵܗ̇ ܡܠܹܝܢ ܫܡܲܝܵܐ ܘܐܲܪܥܵܐ.</l>
                <l n="380">:ܐܸܢ ܠܬܲܠܡ̈ܝܼܕܹܐ ܘܠܲܛ̈ܠܵܝܹܐ</l>
                <l n="381">ܡܫܲܒܿܩܝܼܬܘܿܢ ܒܚܸܪܝܵܘܼܬܼܟܼܘܿܢ.</l>
                <l n="382">:ܗܵܐ ܐܝܼܬܼ ܠܹܗ ܟܸܢܫܹ̈ܐ ܒܪܵܘܡܵܐ</l>
                <l n="383">ܕܲܕܠܵܐ ܫܲܠܘܵܐ ܡܫܲܒܿܚܝܼܢ ܠܹܗ.</l>
                <l n="384">:ܪܸ̈ܒܿܘܿܪܸ̈ܒܿܘܵܢ ܕܡܲܠܲܐܟܹ̈ܐ</l>
                <l n="385">ܘܐܵܠܸܦ ܐܲܠܦܝܼ̈ܢ ܕܲܣܪ̈ܵܦܹܐ.</l>
                <l n="386">:ܗܵܐ ܡܩܲܕܫܝܼܢ ܠܹܗ ܒܩܵܠ̈ܝܼܗܘܿܢ</l>
                <l n="387">ܚܵܕܼܪ̈ܲܝ ܟܘܼܪܣܝܵܐ ܕܐܝܼܩܵܪܹܗ.</l>
                <l n="388">:ܡܵܕܹܝܬ ܠܵܘ ܣܲܓܿܝܼ ܪܲܒܵܐ</l>
                <l n="389">:ܕܡ̣ܢ ܐܲܪ̈ܥܵܢܹܐ ܢܸܫܬܿܒܲܚ</l>
                <l n="390">:ܕܡܸܛܠܵܬܼܗܘܿܢ ܠܒܸܫ ܦܓܼܪܵܐ</l>
                <l n="391">ܕܢܸܦܪܘܿܩ ܐܸܢܘܿܢ ܡ̣ܢ ܡܵܘܬܵܐ.</l>
                <l n="392">:ܫܡ݂ܲܥܘ ܘܐܸܬܼܕܲܡ݂ܲܪܘ ܦܵܪ̈ܘܿܫܹܐ</l>
                <l n="393">ܒܡܲܪܵܚܘܼܬܼܵ ܕܙܵܩܘܿܦܹ̈ܐ.</l>
                <l n="394">:ܕܐܲܝܟܲܢ ܝܼܩܸܕܼܘ ܒܲܚܣܵܡܵܐ</l>
                <l n="395">ܘܲܣܢ̣ܵܘ ܡܓܿܢ ܠܦܵܪܘܿܩܗܘܿܢ.</l>
                <l n="396">:ܬܸܫܒܿܘܿܢ ܚܬܹܗ ܓܹܝܪ ܕܡ̣ܢ ܟܸܫܢܹ̈ܐ</l>
                <l n="397">ܘܲܛ̈ܠܵܝܐ ܘܕܲܝܲܠܘܼ̈ܕܹܐ.</l>
                <l n="398">:ܨܵܬܼܘ ܘܲܫܡ݂ܲܥܘ ܣܲܢܝܲܝ̈ ܢܲܦ̣ܫܵܐ</l>
                <l n="399">ܘܠܵܐ ܚܲܡܣܸ[؟؟؟] ܠܲܡܣܲܝܒܵܪܘܼ.</l>
                <l n="400">:ܒܠܸܒܵܐ ܒܝܼܫܵܐ ܘܡܲܪܝܼܪܵܐ</l>
                <l n="401">ܩܪܸܒܼܘ ܨܸܐܕܵܘܗܝ ܕܲܡܫܲܝܸܢ ܟܠ.</l>
                <l n="402">:ܐܵܡ̇ܪܝܼܢ ܠܹܗ ܟܐܝܼ ܒ̈ܛܠܝܐ</l>
                <l n="403">ܕܠܵܐ ܦܠܹܐ ܕܗܵܟܲܢ ܬܸܫܬܲܒܲܚ.</l>
                <l n="404">:ܦܲܢܝܼ ܡܵܪܲܢ ܘܐܸܡ݂ܲܪ ܠܗܘܿܢ</l>
                <l n="405">ܕܠܵܐ ܩܪܝܬܘܢ ܡܸܡܬܼܘܿܡ ܕܲܟܼܬܼܝܼܒܼ.</l>
                <l n="406">:ܕܡ̣ܢ ܦܘܼܩ ܟܠܗܘܿܢ ܝܠܘܕ̈ܐ</l>
                <l n="407">ܬܸܩܢܲܬ̤ ܬܸܫܒܿܘܿܚܬܹܗ ܕܡܵܪܝܵܐ.</l>
                <l n="408">:ܛܲܟܼܣܵܐ ܬܵܒܲܥ̇ ܕܲܢܒܲܚܘܼܢ</l>
                <l n="409">ܟܠ ܡܘܼܫ̈ܚܵܢ ܒܗ̇ ܢܵܐܝܲܡܵܐ.</l>
                <l n="410">:ܘܐܸܢ ܗܵܟܹܝܠ ܗܵܠܹܝܢ ܢܸܫܬܩܘܼܢ</l>
                <l n="411">ܟܸܐܦܹ̈ܐ ܗܵܠܹܝܢ ܢܩܥܝ̈ܵܢ.</l>
                <l n="412">:ܘܗܵܟܲܢ ܐܝܼܬܝܗ̇ ܒܲܫܪܵܪܵܐ</l>
                <l n="413">ܐܲܝܟ ܡܵܐ ܕܐܸܡ݂ܲܪ ܦܵܪܘܿܩܲܢ.</l>
                <l n="414">ܕܐܸܠܘܼ ܫܬܸܩܘ ܗܵܠܹܝܢ ܟܸܢܫܹ̈ܐ: </l>

                <pb ed="http://syriaca.org/manuscript/2289" n="f.119v"/>

                <l n="415">ܟܹܐܦܹ̈ܐ ܡܲܠܠܸ̈ܝ ܬܸܫܒܿܘܿܚܬܹܿܗ.</l>
                <l n="416">:ܙܲܒܼܢܵܐ ܗ̄ܘ̣ܵܐ ܕܒܹܗ ܦܲܐܝܵܐ ܗ̄ܘ̣ܵܬܼ</l>
                <l n="417">ܕܲܒܼܪܵܐ ܡ̣ܢ ܟܠ ܢܸܫܬܲܒܲܚ.</l>
                <l n="418">:ܘܐܸܠܘܼ ܛܲܥܡܘܼܗܝ ܝܠܘܕ̈ܐ</l>
                <l n="419">ܟܹܐܦܹ̈ܐ ܩܵܥܝܼ̈ܢ ܗ̄ܘ̣ܵܝ̈ ܫܘܼܒܹܚܗ.</l>
                <l n="420">:ܐܸܠܘܼ ܛ̈ܠܝܐ ܘܝܠܘܕ̈ܐ</l>
                <l n="421">ܒܣܘܪܹ̈ܐ ܕܕܸܩ̈ܠܹܐ ܠܵܐ ܫܲܒܲܚ̣ܘ.</l>
                <l n="422">:ܫ̈ܘܿܠܹܐ ܛܡ̈ܝܼܡܹܐ ܡܫܲܒܿܚܝܼܢ ܗ̄ܘ̣ܵܘ</l>
                <l n="423">ܒܗܵܘ̇ ܥ̣ܕܵܢܵܐ ܕܡܲܥܠܬܹܗ.</l>
                <l n="424">:ܡܵܪܵܐ ܕܡܲܠܟܹ̈ܐ ܐܸܬܿܬܲܚܬܿܝܼ</l>
                <l n="425">ܘܲܒܼܡܘܼܟܵܟܹܗ ܪܟܸܒܼ ܥܝܼܠܵܐ.</l>
                <l n="426">:ܘܙܵܥ̣ܘ ܟܸܢܫܹ̈ܐ ܕܢܸܬܿܠܘܼܢ ܫܘܼܒܼܚܵܐ</l>
                <l n="427">ܥܲܠ ܡܘܼܟܵܟܹܗ ܕܲܚܠܵܦܲܝܢ.</l>
                <l n="428">:ܪ̈ܫܲܝ ܥܲܡܡܹ̈ܐ ܕܒܐܘܿܪܸ ܫܠܸܡ</l>
                <l n="429">ܥܲܡ ܟܸܢ̈ܫܹܐ ܚܲܝܵܒ̇ܝܼܢ ܗ̄ܘ̣ܵܘ.</l>
                <l n="430">:ܕܲܢܡܲܠܠܘܼܢ ܥܲܠ ܬܸܫܒܿܘܿܚܬܹܗ</l>
                <l n="431">ܒܙܲܒܼܢܵܐ ܕܐܸܬܼܵܐ ܨܹܐܕܲܝܗܘܿܢ.</l>
                <l n="432">:ܘܥܲܠ ܕܲܛܥܲܡ̣ܘ ܟܵܗܢܹ̈ܐ ܫܘܼܒܼܚܹܗ</l>
                <l n="433">ܕܚܲܝܵܒܼܝܼܢ ܗ̄ܘ̣ܵܘ ܕܲܢܫܲܒܿܚܘܼܢ.</l>
                <l n="434">:ܛܠ̈ܝܐ ܩܥ̣ܘܿ ܠܹܗ ܬܸܫܒܿܘܿܚܝܵܬܐ</l>
                <l n="435">ܠܒܲܪ ܡܲܠܟܿܐ ܢܐܘܿܫܲܥܢ̈ܝܗܘܿܢ.</l>
                <l n="436">:ܘܐܸܠܘܼ ܫܬܼܩܘ ܗ̄ܘ̣ܵܘ ܡܫܒܚ̈ܢܐ</l>
                <l n="437">ܠܵܐ ܒܛܸܠ ܫܘܼܒܼܚܵܐ ܡ̣ܢ ܬܲܡ̇ܢ.</l>
                <l n="438">:ܕܟܹܐܦܹ̈ܐ ܒܙܵܘܥܵܐ ܩܥ̈ܝܢ ܠܹܗ</l>
                <l n="439">ܐܘܫܲܥܢܵܐ ܠܲܡܠܸܟ ܡܲܠܟܹ̈ܐ.</l>
                <l n="440">:ܒܪܝܼܬܼܵܐ ܟܠܵܗ̇ ܐܸܬܿܕܲܡܪܲܬ̤</l>
                <l n="441">ܥܲܠ ܡܘܼܟܵܟܼܵܐ ܕܡܹܐܬܼܝܼܬܹܗ.</l>
                <l n="442">:ܕܐܸܬܿܬܿܙܝܼܥܲܬ̤ ܕܬܸܬܸܿܠ ܫܘܼܒܼܚܵܐ</l>
                <l n="443">ܒܩܵܠܵܐ ܪܵܡܵܐ ܒܐܘܿܫܲܥܢ̈ܐ.</l>
                <l n="444">:ܠܝܵܕܘ̈ܥܹܐ ܓܹܝܪ ܫܲܪܝܼܪܵܐ</l>
                <l n="445">ܡܸܠܬܼܵܐ ܕܡܲܠܸܠ ܦܵܪܘܿܩܲܢ.</l>
                <l n="446">:ܕܐܸܢ ܦ̣ܩܕܼ ܩܥ̇ܝܢ ܗ̄ܘ̣ܵܘ ܫܘ̈ܥܹܐ</l>
                <l n="447">ܘܟܹܐܦܹ̈ܐ ܫܘܼܒܼܚܵܐ ܕܪܲܒܿܘܼܬܹܗ.</l>
                <l n="448">:ܐܸܡ݂ܲܪ ܠܹܗ ܠܲܐܝܢܵܐ ܕܲܣܢܝܼܩ</l>
                <l n="449">ܥܲܠ ܬܲܚܘܝܼܬܼܵܐ ܕܲܫܪܪܐ.</l>
                <l n="450">:ܕܡ̣ܢ ܓܲܠܝ̈ܬܐ ܦܫܝܼܩ ܗ̄ܘ̣ܵܐ ܠܹܗ</l>
                <l n="451">ܕܢܸܣܬܲܟܲܠ ܥܲܠ ܟܲܣܝܵܬܐ.</l>
                <l n="452">:ܒܲܙܩܝܼܦܘܼܬܹܗ ܕܥܲܠ ܩܲܝܣܵܐ</l>
                <l n="453">ܡܫܲܒܿܚܵܢܹ̈ܐ ܫܲܬܿܝܼܩܝܼܢ ܗ̄ܘ̣ܵܘ.</l>
                <l n="454">:ܘܟܹܐܦܹ̈ܐ ܘܫܘ̈ܥܹܐ ܩܥ̣ܵܘ ܫܘܼܒܼܚܵܐ</l>
                <l n="455">ܕܚܲܝܵܒܼܝܼܢ ܠܐܲܠܵܗܘܼܬܹܗ.</l>
                <l n="456">:ܚܠܵܦ ܬܲܠܡܝܼ̈ܕܹܐ ܘ̈ܛܠܝܐ</l>
                <l n="457">ܕܠܵܐ ܫܲܒܿܚܘܼܗܝ ܟܲܕܼ ܬܠܹܐܒܩܲܝܣܵܐ.</l>
                <l n="458">:ܡܝܼܬܹ̈ܐ ܢܦܲܩ̣ܘ ܡ̣ܢ ܩܲܒܿܪ̈ܲܝܗܘܿܢ</l>
                <l n="459">ܘܝܲܒܲܒ̣ܘ ܫܘܼܒܼܚܵܐ ܠܐܝܼܩܵܪܹܗ.</l>
                <l n="460">:ܫܘܼܒܼܚܹܗ ܕܡܵܪܢ ܠܵܐ ܛܵܠܡ̇ܝܼܢ</l>
                <l n="461">ܟܝܢ̈ܐ ܟܠܗܘܿܢ ܕܲܒܼܝܼܬܼܵܐ.</l>
                <l n="462">:ܕܗܵܐ ܙܵܝ̇ܥܝܼܢ ܠܲܡܫܲܒܼܵܚܘܼ</l>
                <l n="463">ܠܡܵܪܘܼܬܹܗ ܒܟܼܠܗܘܿܢ ܙܲܒܼܢ̈ܐ.</l>
                <l n="464">:ܐܵܦ ܡ̣ܢ ܟܹܐܦ̈ܐ ܘܡ̣ܢ ܩܲܝ̈ܣܹܐ</l>
                <l n="465">ܦܫܝܼܩ ܠܹܗ ܠܚܵܠܹܗ ܕܢܸܬܼܡܲܠܲܠ.</l>
                <l n="466">:ܕܲܒܼܪܸܡܙܹܗ ܟܙܝܼܥ ܠܲܟܼܝܵܢܹ̈ܐ</l>
                <l n="467">ܕܪܲܒܿܘܼܬܼܵܐ ܕܫܘܼܒܼܚܹܗ ܒܸܩܥܘܿܢ.</l>
                <l n="468">:ܡ̈ܠܲܠܹܐ ܥܲܡ ܫܲܬܿܝܼܩܹ̈ܐ</l>
                <l n="469">ܒܸܐܣܟܹܿܝܡ̈ܝܗܘܿܢ ܗܵܐ ܙܵܡ̇ܪܝܼܢ.</l>
                <l n="470">:ܫܘܼܒܼܚܵܐ ܕܲܦܐܹܐ ܠܐܝܼܩܼܵܪܹܗ</l>
                <l n="471">ܟܲܣܝܵܐܝܼܬܼ ܒܲܟܼܝܵܢܲܝ̈ܗܘܿܢ.</l>
                <l n="472">:ܒܬܲܗܪܵܐ ܕܗܘ̤ܵܐ ܝܵܘܡܵܢܵܐ</l>
                <l n="473">ܡ̈ܠܝܼܠܹܐ ܘܚܲܪ̈ܫܹܐ ܐܸܬܸܿܕܲܡܲܪܘ.</l>
                <l n="474">:ܘܲܒܼܚܲܝܠܹܗ ܠܵܐ ܐܸܣܬܲܟܲܠܘ</l>
                <l n="475">:ܥܲܡܵܐ ܦܩܪܵܐ ܕܝܗܕ̈ܝܐ</l>
                <l n="476">:ܚܲܕ ܬܲܗܪܵܐ ܐܝܼܬܼܵܘܗܝ ܗܵܢܵܐ</l>
                <l n="477">ܕܲܪܟܼܝܼܒܼ ܡܵܪܢ ܥܲܠ ܥܝܼܠܵܐ.</l>
                <l n="478">:ܗܵܘ̇ ܕܲܟܼܪ̈ܘܿܒܹܿܐ ܒܲܡܪܵܘܡܹܐ</l>
                <l n="479">ܡܙܲܚܝܼܢ ܫܘܼܒܼܚܵܐ ܕܡܵܪܘܼܬܹܗ.</l>
                <l n="480">:ܘܕܘܼܡܵܪܵܐ ܐ̄ܚܪܢܵܐ ܗܵܢ̇ܘ</l>
                <l n="481">ܕܲܒܣܘܟ̈ܐ ܢܦܲܩ̣ܘ ܗ̄ܘ̣ܵܘ ܠܐܪܥܹܗ.</l>
                <l n="482">:ܘܠܵܐܝܵܕܼܥ̇ܝܼܢ ܕܡܸܛܠ ܡܢܵܐ ܠܹܗ</l>
                <l n="483">ܡܙܲܚܝܼܢ ܗ̄ܘ̣ܵܘ ܣܒܸܕܲܪ̈ܝܗܘܿܢ.</l>
                <l n="484">:ܬܲܗܪܵܐ ܬܠܝܼܬܼܵܝܵܐ ܗܵܢ̇ܘ</l>
                <l n="485">ܕܲܬܼܗܲܪܘ ܒܹܗ ܫܡܲܝܵܐ ܘܐܲܪܥܵܐ.</l>
                <l n="486">:ܕܝܲܠܘܼܕܹܐ ܝܼܢܩܲܝ̈ ܬܕܲܝ̈ܵܐ</l>
                <l n="487">ܩܵܥܹ̇ܝܢ ܗ̄ܘ̣ܵܘ ܠܹܗ ܒܐܘܒܲܥܢܹ̈ܐ.</l>
                <l n="488">:ܐܲܟܸܿܣܘ ܗ̄ܘ̣ܵܘ ܫܲܒܼܪܹ̈ܐ ܠܟܼܵܗܢܹ̈ܐ</l>
                <l n="489">ܘܠܣܦܪ̈ܐ ܒܐܘܿܫܲܥܲܢܲܝ̈ܗܘܿܢ</l>
                <l n="490">:ܕܟܲܕܼ ܕܲܥܕܲܟܲܝܠ ܠܵܐ ܡܲܠܸܠܘ</l>
                <l n="491">ܚܲܕܬܐ ܐܲܟܼܪܸܙܘ ܒܩܵܠܲܝܗ̈ܘܿܢ.</l>
                <l n="492">:ܒܬܸܫܒܿܚ̈ܵܬܼܵܐ ܕܠܵܐ ܡܸܬܼܡܼ̈ܠܠܵܢ</l>
                <l n="493">ܫܲܒܿܚܘܼܗܝ ܝܵܘܡܵܐ ܟܸܢ̈ܫܹܐ.</l>
                <l n="494">:ܠܡܲܠܟܵܐ ܕܲܢܨܲܚ̣ ܒܲܩܪܵܒܼܵܐ</l>
                <l n="495">ܠܘܼܩܒܲܠ ܡܵܘܬܵܐ ܘܣܵܛܵܢܵܐ.</l>
                <l n="496">:ܘܵܝܘܡܵܢܵܐ ܓܹܝܪ ܪ̈ܘܼܚܵܢܹܐ</l>
                <l n="497">ܫܲܒܲܚܘ ܠܲܒܼܪܵܐ ܥܲܡ ܟܸܢܫܹ̈ܐ.</l>
                <l n="498">:ܕܲܚ̣ܙܵܘ ܕܡܲܟܸܿܟ ܗ̄ܘ̣ܵܐ ܢܲܦ̣ܫܹܗ</l>
                <l n="499">ܒܪܟܘܒܐ ܡܚܝܼܠܵܐ ܘܫܝܼܛܵܐ.</l>
                <l n="500">ܘܚܠܦ ܨܗܝܘܢ ܕܣܢܬܹܗ: </l>

                <pb ed="http://syriaca.org/manuscript/2289" n="f.120r"/>

                <l n="501">ܘܲܠܚܘܼܒܹܗ ܠܵܐ ܐܸܬܼܢܲܩܦܲܬ̤.</l>
                <l n="502">:ܗܵܐ ܡܩܲܠܣܝܼܢ ܠܹܗ ܟܠܥܲܡܡܝܼ̈ܢ</l>
                <l n="503">ܒܥܹܕܲܬܼ ܩܘܼܕܼܫܵܐ ܕܪܸܚܡܬܹܗ.</l>
                <l n="504">:ܕܚ̇ܨܝܼܢ ܒܥܹܐܕܼܵܘ̈ܗܝ ܩܲܕܲܝܼܫܹ̈ܐ</l>
                <l n="505">ܥܲܡܡܹ̈ܐ ܕܲܦܢ̣ܵܘ ܠܝܼܕܲܥܬܹܗ.</l>
                <l n="506">:ܘܲܡܙܲܚܝܼܢ ܠܵܗ̇ ܠܡܹܐ ܬܼܝܼܬܹܗ</l>
                <l n="507">ܚܠܵܦ ܛܵܠܘܿܡܹ̈ܐ ܕܠܵܐ ܩܲܒܲܠܘܼܗܝ.</l>
                <l n="508">:ܟܲܕܼ ܡܫܲܒܿܚܝܼܢ ܠܹܗ ܒܣܵܘܪ̈ܲܝܗܘܿܢ</l>
                <l n="509">ܥܠܲܝܼܡܹ̈ܐ ܘܣܵܒܹ̈ܐ ܘܝܲܠܘܼܕܹ̈ܐ.</l>
                <l n="510">:ܘܲܒܼܩܝܼܢ̈ܬܐ ܕܪܘܼܚܩܘܕܼܫܵܐ</l>
                <l n="511">ܙܵܡ̇ܪܝܼܢ ܫܘܼܒܼܚܵܐ ܠܡܵܪܘܼܬܹܗ.</l>
                <l n="512">ܐܸܬܼܒܲܝܲܢܘ ܡܸܟܹܿܝܠ ܒܗܵܕܹܐ.</l>
                <l n="513">ܟܸܢܫܹ̈ܐ ܦܪ̈ܝܼܩܲܝ ܒܲܨܠܝܼܒܼܵܐ.</l>
                <l n="514">:ܘܝܼܠܲܦܘ ܐ̄ܪܵܙܵܐ ܕܲܫܪܵܪܹܗ</l>
                <l n="515">ܕܲܚܠܵܦܲܝܢ ܓܡ݂ܲܪ ܝܵܘܡܵܢܵܐ.</l>
                <l n="516">:ܗܝ̇ ܓܹܝܪ ܕܪܟܸܒܼ ܥܲܠ ܥܝܼܠܵܐ</l>
                <l n="517">ܠܵܘ ܡܸܛܠ ܕܲܠܝܼܬܿ ܠܹܗ ܪ̈ܟܼܫܐ.</l>
                <l n="518">:ܐܸܠܵܐ ܕܠܲܢ ܢܸܬܸܠ ܛܘܼܦ̣ܣܵܐ</l>
                <l n="519">ܕܲܒܼܡܘܼܟܵܟܹܗ ܢܸܬܿܕܲܡܹܐ.</l>
                <l n="520">:ܡܲܚܙܝܼܬܼܵܐ ܕܫܲܦܝܼܪ̈ܬܹܗ</l>
                <l n="521">ܩܒ݂ܲܠ ܒܲܪ ܟܘܼܒܹܗ ܩܕܼܵܡ ܥܲܝܢܲܝ̈ܢ.</l>
                <l n="522">:ܕܢܸܚܙܹܐ ܡܘܼܡܹ̈ܐ ܕܕܘܼܒܵܪ̈ܲܝܢ</l>
                <l n="523">ܘܠܵܐ ܢܸܬܿܬܿܪܝܼܡ ܒܫܘܼܒܼܚܵܐ ܣܪܝܼܩܵܐ.</l>
                <l n="524">:ܠܡܲܠܟܿܘܼܬܹܗ ܓܹܝܪ ܙܲܡܸܢ ܠܲܢ</l>
                <l n="525">ܒܝܲܕܼ ܡܹܐ ܬܼܝܼܬܹܗ ܕܲܠܘܵܬܲܢ.</l>
                <l n="526">:ܢܲܛܝܸܒܼ ܢܲܚܬܹ̈ܐ ܕܡܸܫܬܘܼܬܼܵܐ</l>
                <l n="527">ܕܢ̣ܥܘܿܠ ܥܲܡܹܗ ܠܲܓܼܢܘܿܢܹܗ.</l>
                <l n="528">:ܢܲܚܬܹ̈ܐ ܕܟܼ̈ܝܵܐ ܬܵܒܲܥ݁ ܠܲܢ</l>
                <l n="529">ܒܝܵܘܡܵܐ ܪܲܒܵܐ ܕܓܸܠܝܵܢܹܗ.</l>
                <l n="530">:ܢܸܬܼܥܲܛܲܦ ܕܲܟܼܝܼܘܼܬܼ ܢܲܦ̣ܫܵܐ</l>
                <l n="531">ܢܙܚܝܘܗܝ ܐܵܽܦ ܚܢܲܢ ܕܲܟܼܝܵܐܝܼܬܼ.</l>
                <l n="532">:ܘܲܒܼܗܘ̈ܠܵܠܹܗ ܕܠܵܐ ܫܲܠܘܵܐ</l>
                <l n="533">ܢܕܲܡܪܸܡ ܠܲܫܡܹܗ ܩܲܕܿܝܼܒܵܐ.</l>
                <l n="534">:ܘܢܸܩܠܹܐ ܟܠܲܢ ܫܲܘܝܵܐܝܼܬܼ</l>
                <l n="535">ܐܘܿܫܲܥܢܵܐ ܠܵܟ ܒܲܡܪܵܘܡܹܐ.</l>
                <l> ܐܘܿܫܲܥܢܵܐ ܠܲܒܼܪܹܗ ܕܕܼܵܘܝܼܕܼ ܒܪܝܼܟ ܕܐܸܬܼ̇ܐ ܒܲܫܡܹܗ ܕܡܵܪܝܵܐ܀ </l>
            </div>

        </body>
    </text>
</TEI>
