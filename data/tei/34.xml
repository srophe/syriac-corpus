<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8536">On Peter and Paul
                    (Memra 8) - <foreign xml:lang="syr">ܕܕܼܘܼܟܼܪܵܢܵܐ ܕܦܲܛܪܘܿܣ ܘܦܵܘܠܘܿܣ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref="http://syriaca.org/person.xml#wtoma">William
                        Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/34</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac
                            base text is in the public domain. The TEI XML edition is copyrighted by
                            James E. Walters and released under a under a Creative Commons
                            Attribution 4.0 International Public License (CC BY 4.0). The HTML page
                            is copyrighted by Vanderbilt University and released under a under a
                            Creative Commons Attribution 4.0 International Public License (CC-BY
                            4.0, https://creativecommons.org/licenses/by/4.0/). Attribution for
                            reuse should follow the suggested citation and also credit the copyright
                            holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Alphonse</forename>
                            <surname>Mingana</surname>
                        </editor>
                        <title level="m">Narsai doctoris Syri homiliæ et carmina</title>
                        <idno type="URI">http://syriaca.org/bibl/1765</idno>
                        <idno type="zotero">301</idno>
                        <idno type="URI">http://zotero.org/groups/392292/items/6UFVJ9EG</idno>
                        <idno type="URI">http://www.worldcat.org/oclc/68740316</idno>
                        <imprint>
                            <pubPlace>Mausilii</pubPlace>
                            <publisher>Typis Fratrum Prædicatorum</publisher>
                            <date>1905</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-03-02" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="0">
                <ab xml:lang="syr">ܕܕܼܘܼܟܼܪܵܢܵܐ ܕܦܲܛܪܘܿܣ ܘܦܵܘܠܘܿܣ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="68"/>
                <l>ܡܐܡܪܐ ܪܒܝܥܢܐ</l>
                <l>ܕܕܼܘܼܟܼܪܵܢܵܐ ܕܦܲܛܪܘܿܣ ܘܦܵܘܠܘܿܣ</l>
                <l>ܥܘܼܢܵܝܵܐ</l>
                <l>ܒܪܝܼܟܼܘܼ ܡܫܝܼܚܵܐ ܕܓܼܒܼ݂ܵܐ ܠܲܫܠܝܼܚܵܘ̈ܗܝ: ܘܲܡܠ̣ܵܐ ܐܸܢܘܢ ܥܘܼܬܼܪܵܐ</l>
                <l>ܕܚܸܟܼ̈ܡܵܬܹܗ: ܐܲܚܲܝ̈.</l>
            </div>
            <div type="text" xml:lang="syr">
                <l n="1">:ܛܵܒܼܵܐ ܕܦܲܠܸܓܼ ܥܘܼܬܼܪܵܐ ܕܚܘܼܒܹܿܗ ܠܲܒܼܢܲܝ̈ ܒܲܝܬܹܿܗ</l>
                <l n="2">ܗܲܒܼܠܝܼ ܕܐܸܫܘܹܐ ܠܢܸܬܼܪܵܐ ܙܥܘܿܪܵܐ ܕܡ̣ܢ ܡ̇ܘܗܲܒܼܬܼܵܟ ܀</l>
                <l n="3">:ܡܲܠܟܿܐ ܕܐܲܠܒܸܿܫ ܙܲܝܢܵܐ ܕܪܘܼܚܵܐ ܠܚܲܝܠܵܘܵܬܹ̈ܐ</l>
                <l n="4">ܬܪܘܿܨ ܚܘܼܫܵܒܲܝܿ ܠܘܼܩܒܲܠ ܢܝܼܫܵܐ ܕܟܼܵܪܘܿܙܘܼܬܼܵܟ ܀</l>

                <pb ed="http://syriaca.org/bibl/1765" n="69"/>

                <l n="5">:ܪܲܒܵܐ ܡܗܝܼܪܵܐ ܕܐܲܩܢܝܼ ܗܵܘܢܵܐ ܠܫܲܒܼܪܘܼܬܼ ܐ̄ܢܵܫܵܐ</l>
                <l n="6">ܚܲܟܸܿܡ ܪܸܥܝܵܢܝ ܕܢܸܗܘܹܐ ܪܵܕܹܐ ܠܘܼܩܒܲܠ ܡܸܠܲܝ̈ܟ ܀</l>
                <l n="7">:ܝܵܗܹ̇ܒܼ ܚܲܝܹ̈ܐ ܠܡܵܝܘܿܬܼܘܼܬܹܵܐ ܒܝܲܕܼ ܡ̇ܝ̈ܘܿܬܹܐ</l>
                <l n="8">ܢܲܚܸܡ ܪܸ̈ܓܼܫܲܝ ܠܡܸܫܡܲܥ ܩܵܠܹ̇ܐ ܕܡܸܠܲܬܼ ܚܲܝܹ̈ܐ ܀</l>
                <l n="9">:ܣܵܦܪܵܐ ܕܲܪܫ̣ܩ ܣܸܦܪܵܐ ܕܪܘܼܚܵܐ ܠܦܲܓܼܪ̈ܵܢܵܝܹܐ</l>
                <l n="10">ܒܚܘܼܩܵܐ ܕܡܸܠܬܼܵܟ ܢܸܪܗܲܛ ܠܸܫܵܢܝ ܥܲܡ ܚܘܼܫܵܒܲܝ̈ ܀</l>
                <l n="11">:ܒܵܟ ܢܸܬܼܗܲܓܿܘܿܢ ܪܸܓܼܫܹܐ ܘܙܵܘܥܹ̈ܐ ܥܲܝܢܹ̈ܐ ܘܗܵܘܢܵܐ</l>
                <l n="12">ܕܕܲܡ ܢܸܬܼܚܲܣܟܿܘܼܢ ܡ̣ܢ ܥܸܢܝܵܢܵܐ ܕܣܪ̈ܝܼܩܵܬܼܵܐ ܀</l>
                <l n="13">:ܠܵܟ ܫܵܐܹ̇ܠ ܐ̄ܢܵܐ ܥܘܼܕܪܵܢ ܪܘܼܚܵܐ ܡܲܬܬܲܪ ܟܠܵܐ</l>
                <l n="14">ܗܲܒܼܠܝܼ ܕܝܼܠܵܟ ܕܐܸܬܼܢܹܐ ܒܕܸܝܼܠܵܟ ܥܲܠ ܚܵܟܼ̈ܡܵܬܼܵܟ ܀</l>
                <l n="15">:ܐܲܢ̄ܬܿ ܐܲܥܬܲܪܹܝܗ̇ ܠܡܸܣܟܹܿܢܘܼܬܹܗ ܕܓܸܢܣܲܢ ܫܝܼܛܵܐ</l>
                <l n="16">ܘܒܼܵܟ ܐܸܬܼܚܲܟܲܡ ܥܵܠܡܵܐ ܒܪܝܼܪܵܐ ܘܲܩ̣ܢܵܐ ܗܵܘܢܵܐ ܀</l>
                <l n="17">:ܩܵܠܵܟ ܕܲܪܫܵܗ݂̇ ܠܐܘܼܪܚܵܐ ܕܚܲܝܹ̈ܐ ܒܹܝܬܼ ܡ̇ܝ̈ܘܿܬܹܐ</l>
                <l n="18">ܘܐܲܝܟ ܗܲܕܿܝܼܐܵܐ ܗܘ̤ܵܐ ܦܘܼܩܕܼܵܢܵܟ ܠܠܵܐ ܝܼܕܲܥܬܲܢ ܀</l>
                <l n="19">:ܒܐܝܼܙܓܲܕܿܘܼܬܼܵܐ ܕܲܒܼܢܲܝ̈ ܓܸܢܣܵܟ ܨܒܲܬ݂ܿ ܕܲܬܼܫܲܝܸܢ</l>
                <l n="20">ܫܡܲܝܵܐ ܘܐܲܪܥܵܐ ܕܲܦܠܝܼܓܼܝܼܢ ܗ̄ܘ̣ܵܘ ܡܸܛܠ ܥܵܘ̣ܠܲܢ ܀</l>
                <l n="21">:ܬܪܸܥܣܲܪ ܐ̄ܢܵܫܵܐ ܓ̣ܒܲܝܬܿ ܡ̣ܢ ܛܘܿܗܡܵܐ ܥܲܦܪܵܢܵܝܵܐ</l>
                <l n="22">ܘܐܲܩܢܝܼܬܿ ܐܸܢܘܿܢ ܚܲܝܠܵܐ ܕܪܘܼܚܵܐ ܠܡܸܚܣܲܢ ܟܠܵܐ ܀</l>
                <l n="23">:ܒܗܘܿܢ ܡܲܟܸܿܟܼܬܵܗ̇ ܠܲܛܪܘܼܢܘܼܬܹܗ ܕܡ̇ܘܬܵܐ ܘܒܼܝܼܫܵܐ</l>
                <l n="24">ܘܲܒܼܗܘܿܢ ܟܲܒܸܿܫܬܿ ܪܵܘܡ̇ܐ ܘܥܘܼܡܩܵܐ ܬܹܚܝܬܼ ܫܘܼܠܛܵܢܵܟ ܀</l>
                <l n="25">:ܬܪܸܥܣܲܪ ܟܹܐܦܹ̈ܐ ܦ̣ܣܲܠ ܨܸܒܼܝܵܢܵܟ ܡ̣ܢ ܛܘܼܪ ܐ̄ܢܵܫܵܐ</l>
                <l n="26">ܘܲܥܒ݂ܲܕܿܬܿ ܐܸܢܘܿܢ ܐܲܝܟ ܫܲܬܸܐܣܹ̈ܐ ܠܒܸܢܝܵܢ ܚܘܼܒܵܟ ܀</l>
                <l n="27">:ܒܲܬܼܪܸܥܣܲܪܬܵܐ ܐܲܝܟ ܕܲܒܼܝܲܪ̈ܚܹܐ ܡܫܲܡܫܲܝ̈ ܫܲܢ̄ܬܵܐ</l>
                <l n="28">ܫܲܡܠܝܼܬܿ ܘܲܓ̣ܡܲܪܬܿ ܩܘܼܝܵܡ ܚܲܝܹ̈ܐ ܠܵܐ ܡܵܝ̈ܘܿܬܹܐ ܀</l>
                <l n="29">:ܠܐܲܪܒܲܥܦܸܢ̈ܝܵܢ ܫܲܕܲܪܬܿ ܐܸܢܘܿܢ ܙܵܘܓܿܝܼ̈ܢ ܙܵܘܓܿܝܼ̈ܢ</l>
                <l n="30">ܘܦܲܠܚ̣ܘܼܗ̇ ܠܐܲܪܥܵܐ ܘܲܥܩ݂ܲܪܘ ܡܸܢܵܗ̇ ܝܲܥܪܵܐ ܕܥܵܘ̣ܠܵܐ ܀</l>
                <l n="31">:ܓ̣ܒܲܝܬܿ ܬܘܼܒܼ ܫܲܒܼܥܝܼܢ ܘܲܡ̣ܠܲܝܬܿ ܐܸܢܘܿܢ ܪܘܼܚܵܐ ܕܚܲܝܹ̈ܐ</l>
                <l n="32">ܘܢܸܦܚܘܼܢ ܒܐܲܦܵܘ̈ܗܝ ܕܥܵܠܡܵܐ ܢܫܲܡܬܼܵܐ ܕܪܘܼܚ ܚܲܝܘܼܬܼܵܐ ܀</l>
                <l n="33">:ܘܡ̣ܢ ܕܐܸܬܼܢܲܚܲܡܘ ܪܵܘܡܵܐ ܘܥܘܼܡܩܵܐ ܒܩܵܠ ܦܘܼܩܕܵܢܵܟ</l>
                <l n="34">ܗܲܒܸܿܒܼܘ ܘܲܛܥܲܢܘ ܦܹܐܪܹ̈ܐ ܕܫܘܼܒܼܚܵܐ ܠܫ̣ܡ ܪܲܒܿܘܼܬܵܪܟ ܀</l>
                <l n="35">ܣܓܼܝܼ ܠܹܗ ܚܨܵܕܼܵܐ ܕܦܹܐܪ̈ܲܝ ܙܲܪܥܵܟ ܕܐܲܪܡܝܼܬܿ ܒܐܲܪܥܲܢ: </l>

                <pb ed="http://syriaca.org/bibl/1765" n="70"/>

                <l n="36">ܘܲܙܥܘܼܪܝܼܢ ܗ̄ܘ̣ܵܘ ܦܵܥܠܹ̈ܐ ܕܪܘܼܚܵܐ ܕܲܢܟܲܢܫܘܼܢܵܝܗܝ ܀</l>
                <l n="37">:ܪܡܲܙ̣ ܨܸܒܼܝܵܢܵܟ ܠܘܵܬܼ ܡܫܲܡܫܵܢܹ̈ܐ ܕܟܼܵܪܘܿܙܘܼܬܼܵܟ</l>
                <l n="38">ܕܲܢܦܝܼܣܘܼܢܵܟ ܕܬܲܦܸܩ ܦܵܥܠܹ̈ܐ ܠܕܘܼܢܵܫ ܙܲܪܥܵܟ ܀</l>
                <l n="39">:ܦܪܲܣܬ̣ܵܝܗܝ ܠܥܘܼܬܼܪܵܐ ܕܚܹܝܠ ܡ̇ܘܗܲܒܼܬܼܵܟ ܥܲܠ ܟܠ ܬܸܓܼܡܝܼ̈ܢ</l>
                <l n="40">ܘܲܩܪ݂ܲܬܿ ܐܲܟܲܚ̄ܕܼ ܠܛܵܒܹ̈ܐ ܘܒܼܝܼܫܹ̈ܐ ܠܡܸܫܬܿܘܼܬܼ ܚܘܼܒܵܟ ܀</l>
                <l n="41">:ܓ̣ܒܲܬܿ ܡ̣ܢ ܛܵܒܹ̈ܐ ܕܬܲܛܸܢ ܛܵܒܹ̈ܐ ܠܦܘܼܠܚܵܢ ܩܘܼܫܬܵܐ</l>
                <l n="42">ܘܲܩܪ̣̰ܵܝܬܿ ܟܸܢܫܹ̈ܐ ܕܢܲܩܢܘܿܢ ܣܲܒܼܪܵܐ ܠܲܕܼܠܵܐ ܣܲܒܼܪܵܐ ܀</l>
                <l n="43">:ܒܝܕܼ ܙܲܕܿܝܼܩܹ̈ܐ ܓܠ݂ܲܝܬܿ ܟܹܐܢܘܼܬܼܵܟ ܕܪܵܚܹ̇ܡ ܩܘܼܫܬܵܐ ܐܢ̄ܬܿ</l>
                <l n="44">ܘܲܒܼܚܲܛܵܝܹ̈ܐ ܚܵܘܝܼܬܿ ܥܘܼܬܼܪܵܐ ܕܒܲܣܝܼܡܘܼܬܼܵܟ ܀</l>
                <l n="45">:ܒܐܲܝܠܹܝܢ ܕܲܦܢ̣ܵܘ ܒܝܲܕܼ ܨܸܒܼܝܵܢܵܐ ܓܠ݂ܲܝܬܿ ܚܹܐܪܘܼܬܲܢ</l>
                <l n="46">ܘܒܲܐܝܠܹܝܢ ܕܥܲܨܝܼܘ ܚܵܘܝܼܬܿ ܘܲܡܫܹܝܬܿ ܚܹܝܠ ܟܠܡܸܕܲܡ ܀</l>
                <l n="47">:ܬܪܸܥܣܲܪ ܢܩܲܦ̣ܘܼܟ ܒܝܲܕܼ ܨܼܒܼܝܵܢܵܐ ܘܚܹܝܠ ܐܵܬܼ̈ܘܵܬܼܵܐ</l>
                <l n="48">ܘܲܠܪܵܕܼܘܿܦܵܟ ܥܨ̣ܵܝܗܝ ܦܘܼܩܕܵܢܵܟ ܟܲܕܼ ܠܵܐ ܨܵܒܹ̇ܐ ܀</l>
                <l n="49">:ܫܵܐܘܿܠ ܥܲܨܝܼ ܠܘܼܩܒܲܠ ܡܸܠܹ̈ܐ ܕܟܼܵܘܿܪܙܘܼܬܼܵܟ</l>
                <l n="50">ܘܟܲܕܼ ܠܵܐ ܨܵܒܹ̇ܐ ܟܲܕܼܢܹܗ ܪܸܡܙܵܟ ܒܢܝܼܪܵܐ ܕܚܘܼܒܵܟ ܀</l>
                <l n="51">:ܛܲܢܵܢܵܐ ܗ̄ܘ̣ܵܐ ܕܛܵܐܹܿܝܢ ܟܠܢܵܫ ܚܠܵܦ ܢܵܡܘܿܣܵܐ</l>
                <l n="52">ܘܲܡܣܲܟܹܿܐ ܗ̄ܘ̣ܵܐ ܠܦܘܼܪܥܵܢ ܐܲܓܼܪܵܐ ܢܵܡܘܿܣܵܝܵܐ ܀</l>
                <l n="53">:ܐܲܬܼܠܹܝܛܵܐ ܗ̄ܘ̣ܵܐ ܕܐܲܡܝܼܢ ܛܵܐܹ̇ܢ ܢܵܡܘܿܣܵܐܝܼܬܼ</l>
                <l n="54">ܟܲܕܼ ܣܵܒ̇ܲܪ ܗ̄ܘ̣ܵܐ ܠܡܸܙܟܵܐ ܒܪܲܗܛܵܐ ܐܲܪܥܵܢܵܝܵܐ ܀</l>
                <l n="55">:ܐܲܪܥܵܢܵܐܝܼܬܼ ܡܸܬܼܟܲܬܲܫ ܗ̄ܘ̣ܵܐ ܒܐܵܓܼܘܿܢ ܥܲܡܠܹ̈ܐ</l>
                <l n="56">ܘܠܵܐ ܝܵ̇ܕܲܥ ܗ̄ܘ̣ܵܐ ܕܠܵܐ ܡܸܬܼܟܲܠܲܠ ܒܸܠܥܵܕܼ ܪܘܼܚܵܐ ܀</l>
                <l n="57">:ܒܲܢܛܘܼܪ̈ܵܬܼܵܐ ܒܸܣܪ̈ܵܢܝܵܬܼܵܐ ܡܸܬܼܚܲܙܲܩ ܗ̄ܘ̣ܵܐ</l>
                <l n="58">ܟܲܕܼ ܢܵܚܹ̇ܬܼ ܗ̄ܘ̣ܵܐ ܠܕܲܪܵܐ ܟܠܝܘܿܡ ܒܪܸ̈ܓܼܫܲܝ ܦܲܓܼܪܵܐ ܀</l>
                <l n="59">:ܙܲܝܢܵܐ ܡܚܝܼܒܵܐ ܠܒܼܝܼܫ ܗ̄ܘ̣ܵܐ ܟܠܢܵܫ ܥܲܡ ܗܲܕܿܡܵܘ̈ܗܝ</l>
                <l n="60">ܘܡܸܬܼܥܵܘܲܟ ܗ̄ܘ̣ܵܐ ܨܸܒܼܝܵܢ ܢܲܦܫܹܗ ܡ̣ܢ ܕܲܠܡܸܙܟܵܐ ܀</l>
                <l n="61">:ܢܝܼܫܵܐ ܪܲܒܵܐ ܕܫܸܡ ܒܵܪܘܿܝܵܐ ܛܥܝܼܢ ܗ̄ܘ̣ܵܐ ܒܢܲܦܫܹܗ</l>
                <l n="62">ܘܲܡܙܲܝܲܚ ܗ̄ܘ̣ܵܐ ܚܕܵܐ ܬܵܘܕܲܝܼܬܼܵܐ ܒܓܼܵܘ ܪܸܥܝܵܢܹܗ ܀</l>
                <l n="63">:ܝܲܬܿܝܼܪ̈ܵܬܼܵܐ ܚܫܝܼ̈ܒܼܵܢ ܗ̣̄ܘܲܝ̈ ܠܹܗ ܟܠ ܣܸܓܼ̈ܕܵܬܼܵܐ</l>
                <l n="64">ܕܠܵܐ ܡܩܲܒܸܿܠ ܗ̄ܘ̣ܵܐ ܐܲܠܵܗ ܢܘܼܟܼܪܵܝ ܐܵܠܲܐ ܐܸܢ ܚܲܕܼ ܀</l>
                <l n="65">:ܒܗܵܢܵܐ ܢܝܼܫܵܐ ܪܵܕܹܦ ܗ̄ܘ̣ܵܐ ܠܵܗ̇ ܠܟܼܵܪܘܿܙܘܼܬܼܵܐ</l>
                <l n="66">ܒܝܲܕܼ ܣܵܒܲ̇ܪ ܗ̄ܘ̣ܵܐ ܕܢܘܼܟܼܪܵܝܘܼܬܼܵܐ ܗ̄ܝܼ ܠܐܲܠܵܗ ܟܠܵܐ ܀</l>
                <l n="67">:ܫ̣ܡܲܥ ܛܲܢܵܢܵܐ ܛܸܒܵܐ ܚܲܕܼܬܼܵܐ ܕܒܼܘܼܕܵܩ ܩܢܘܿܡܹ̈ܐ</l>
                <l n="68">ܘܛܲܢ݂ ܘܐܸܬܼܥܲܙܲܙ ܕܢܸܬܼܒܲܥ ܨܲܥܪܵܐ ܕܫܸܡ ܒܵܪܘܿܝܵܐ ܀</l>

                <pb ed="http://syriaca.org/bibl/1765" n="71"/>

                <l n="69">:ܚܙ̣ܵܐ ܕܲܡܣܲܝܒܼܝܼܢ ܚܕܲܬܵܐ ܒܐܲܪܥܵܐ ܐ̄ܢܵܫܵܐ ܒܨܝܼܪܹ̈ܐ</l>
                <l n="70">ܘܲܠܒܸܫ̣ ܙܲܝܢܵܐ ܕܢܸܚܪܘܿܒܼ ܐܸܢܘܿܢ ܐܲܝܟ ܕܲܠܒܼܝܼܫܹ̈ܐ ܀</l>
                <l n="71">:ܠܵܐ ܣܲܝܒܲܪ ܗ̄ܘ̣ܵܐ ܕܲܚ̣ܙܵܐ ܕܢܵܨܲ̇ܚ ܫܸܡ ܒܲܪܢܵܫܵܐ</l>
                <l n="72">ܘܡܸܬܼܩܲܠܲܣ ܗ̄ܘ̣ܵܐ ܡ̣ܢ ܟܠ ܦܘܼܡܝܼ̈ܢ ܫܸܡ ܥܵܒܼܘܿܕܼܵܐ ܀</l>
                <l n="73">:ܛܢܵܢܵܐ ܫܲܓܼܪܹܗ ܥܲܙܝܼܙܵܐܝܼܬܼ ܒܲܕܼܡܘܼܬܼ ܢܘܼܪܵܐ</l>
                <l n="74">ܘܲܒܼܥܵܐ ܕܢܵܘܩܸܕܼ ܕܲܟܼܝܘܼܬܼ ܚܵܛܹ̈ܐ ܐܲܝܟ ܕܲܠܝܲܥܪܵܐ ܀</l>
                <l n="75">:ܠܡܵܢ ܠܲܡ ܡܲܫܘܹܝܢ ܟܝܵܢܵܐ ܥܒܼܷܝܼܕܼܵܐ ܥܲܡ ܥܵܒܼܘܿܕܼܵܐ</l>
                <l n="76">ܘܲܠܡܵܢ ܡܲܥܠܝܼܢ ܥܲܡ ܐܝܼܬܼܘܼܬܼܵܐ ܚܲܝܠܵܐ ܐ̄ܚܪܹܢܵܐ ܀</l>
                <l n="77">:ܠܡܵܢܵܐ ܡܩܲܪܒܼܝܼܢ ܣܸܓܼܕܲܬܼ ܟܲܣܝܵܐ ܠܦܲܓܼܪܵܢܵܝܵܐ</l>
                <l n="78">ܘܡ̇ܢ ܡܸܬܼܝܲܩܲܪ ܓܲܒܼܪܵܐ ܨܠܝܼܒܼܵܐ ܒܫܸܡ ܐܲܠܵܗܵܐ ܀</l>
                <l n="79">:ܠܵܐ ܡܣܲܝܒܲܪ ܐ̄ܢܵܐ ܨܲܥܪܵܐ ܪܲܒܵܐ ܕܲܫܡܹܗ ܕܐܲܠܵܗܝ</l>
                <l n="80">ܕܝܵܗ̄ܒܿܝܼܢ ܐ̄ܢܵܫܵܐ ܫܸܡ ܪܲܒܿܘܼܬܹܗ ܠܲܥܒܼܵܕܼ ܐܝܼܕܼܵܘ̈ܗܝ ܀</l>
                <l n="81">:ܠܵܐ ܙܵܕܹܿܩ ܠܝܼ ܕܐܲܗܡܹܐ ܘܐܸܫܬܿܘܿܩ ܡ̣ܢ ܘܵܠܝܼܬܼܵܐ</l>
                <l n="82">ܕܠܵܐ ܐܸܬܼܩܲܛܪܲܓܼ ܡ̣ܢ ܢܵܡܘܿܣܵܐ ܕܙܲܗܲܪ ܗܵܕܹܐ ܀</l>
                <l n="83">:ܡܘܼܫܹܐ ܓܠ̣ܵܐ ܠܝܼ ܕܠܵܐ ܢܸܗܘܹܐ ܠܵܟ ܐܲܠܵܟ ܢܘܼܟܼܪܵܝ</l>
                <l n="84">ܘܗܘ̤ ܒܲܕܲܩ ܠܝܼ ܕܠܵܐ ܫܲܪܝܼܪܝܼܢ ܚܓܲܪܼ̈ܬܹܗ ܕܗܵܘܹ̇ܝܢ ܀</l>
                <l n="85">:ܟܠ ܐܲܠܵܗܹ̈ܐ ܕܠܵܐ ܥܒ݂ܲܕܼܘ ܘܐܲܬܼܩܸܢܘ ܫܡܲܝܵܐ ܘܐܲܪܥܵܐ</l>
                <l n="86">ܢܹܐܒܼܕܿܘܼܢ ܠܲܓܼܡܵܪ ܘܠܵܐ ܢܸܬܿܕܲܟܼܪܘܼܢ ܥܘܼܗܕܵܢܲܝ̈ܗܘܿܢ ܀</l>
                <l n="87">:ܒܗܵܕܹܐ ܬ̣ܢܘܲܝ ܠ̣ܒܸܫ ܚܲܡܝܼܡܵܐ ܛܢܵܢܵܐ ܩܲܫܝܵܐ</l>
                <l n="88">ܘܪܵܕܹܦ ܗ̄ܘ̣ܵܐ ܠܹܗ ܠܲܫܡܵܐ ܕܝܼܫܘܿܥ ܐܲܝܟ ܢܘܼܟܼܪܵܝܵܐ ܀</l>
                <l n="89">:ܪܲܕܼܦܹܗ ܠܲܫܡܹܗ ܕܠܵܐ ܢܸܣܬܲܪܲܪ ܒܹܝܬܼ ܥܸܒܼܪ̈ܵܝܹܐ</l>
                <l n="90">ܘܲܛܪܕܼ ܐܸܢܘܿܢ ܠܲܡܣܲܒܪ̈ܵܢܵܘܗܝ ܠܒܲܪ ܡ̣ܢ ܥܲܡܵܐ ܀</l>
                <l n="91">:ܘܕܲܚܙ̣ܵܐ ܕܢܸܦܩܲܬ̤ ܟܵܪܘܿܙܘܼܬܼܵܐ ܠܒܹܝܬܼ ܢܘܼܟܼܪ̈ܵܝܹܐ</l>
                <l n="92">ܫܲܓܼܪܹܗ ܛܢܵܢܵܐ ܕܢܹܐܚܘܿܕܼ ܒܐܲܦܹܝܗ̇ ܐܵܦ ܒܹܝܬܼ ܥܲܡܡܹ̈ܐ ܀</l>
                <l n="93">:ܫܩܲܠ̣ ܫܘܼܠܛܵܢܵܐ ܡ̣ܢ ܪܹ̈ܫܢܹܐ ܣ̈ܡܲܝܵܐ ܕܥܵܘ̣ܠܵܐ</l>
                <l n="94">ܘܲܢܦ݂ܲܩ ܢܸܪܕܿܘܿܦ ܢܘܼܗܪܵܐ ܕܲܪܕܲܦ ܠܚܸܫܟܵܐ ܕܛܘܼܥܝܲܝ ܀</l>
                <l n="95">:ܚ̣ܙܲܩ ܛܲܢܵܢܵܐ ܒܐܘܼܪܚܵܐ ܕܥܲܡܡܹ̈ܐ ܠܡܸܪܕܲܦ ܢܘܼܗܪܵܐ</l>
                <l n="96">ܘܐܲܙܠܸܓܼ ܡܸܢܫܹܠܝ ܚܲܕܼ ܙܲܠܝܼܩܵܐ ܘܲܡ̣ܚܵܝܗܝ ܘܐܲܪܡ̇ܝܗܝ ܀</l>
                <l n="97">:ܒܫܲܒܼܛܵܐ ܕܢܘܼܗܪܵܐ ܡ̣ܚܵܝܗܝ ܒܲܣܝܼܡܵܐ ܠܗܵܘ̇ ܛܲܢܵܢܵܐ</l>
                <l n="98">ܕܲܡܚܵܘܹܐ ܠܹܗ ܕܗܵܘ̇ ܡܵܐ ܕܣܵܢܹ̇ܐ ܒܹܗ ܡܸܬܼܢܲܓܲܕ ܀</l>
                <l n="99">:ܓܹܐܪܵܐ ܕܢܘܼܗܪܵܐ ܫ̣ܕܼܵܐ ܒܹܗ ܘܲܡ̣ܚܵܝܗܝ ܥܲܠ ܒܵܒܼܵܬܹ̈ܗ</l>
                <l n="100">ܘܫܲܩ̣ܠܹܗ ܠܢܘܼܗܪܹܗ ܕܿܨܒܼܵܐ ܕܢܸܪܕܿܘܿܦ ܢܘܼܗܪܵܐ ܕܟܼܠܵܐ ܀</l>
                <l n="101">ܒܢܘܼܗܪܵܐ ܢܲܓܼܕܹܿܗ ܥܲܠ ܢܲܗܝܼܪܹܗ ܠܪܵܕܹܦ ܢܘܼܗܪܵܐ: </l>

                <pb ed="http://syriaca.org/bibl/1765" n="72"/>

                <l n="102">ܘܥܲܠ ܦܲܪܨܘܿܦܹܗ ܡ̣ܚܵܝܗܝ ܘܐܲܙܝܼܥܹܗ ܠܪܵܕܹܦ ܠܲܫܡܹܗ ܀</l>
                <l n="103">:ܒܠܲܥ̣ ܘܐܸܣܬܲܡܝܼ ܢܘܼܗܪܵܐ ܕܥܲܝܢܵܘ̈ܗܝ ܒܲܪ̈ܵܝܵܬܼܵܐ</l>
                <l n="104">ܘܲܕܿܢܲܚ̣ ܡܸܢܫܹܠܝ ܢܘܼܗܪܵܐ ܟܲܣܝܵܐ ܒܓܼܵܘ ܪܸܥܝܵܢܹܗ ܀</l>
                <l n="105">:ܚ̣ܙܵܐ ܢܲܗܝܼܪܵܐ ܕܥܵܠܹ̇ܒܼ ܢܘܼܗܪܹܗ ܠܐܸܣܦܹܝܪ ܫܸܡܫܵܐ</l>
                <l n="106">ܘܲܫܡ݂ܲܥ ܩܵܠܵܐ ܕܗܲܢܝܼ ܘܲܪܚܝܼܡ ܡ̣ܢ ܟܠ ܩܵܠܝܼ̈ܢ ܀</l>
                <l n="107">:ܫܵܐܘܿܠ ܫܵܐܘܿܠ ܩܪ̣ܵܝܗܝ ܢܝܼܚܵܐܝܼܬܼ ܐܲܝܟ ܝܵ̇ܕܲܥ ܠܹܗ</l>
                <l n="108">ܘܚܵܘܝܼ ܕܲܡܦܵܣ ܒܹܗ ܒܲܛܢܵܢܹܗ ܠܘܼܩܒܲܠ ܡܸܠܘ̈ܗܝ ܀</l>
                <l n="109">:ܡ̇ܢ ܪܵܕܦܲܬܼ ܠܝܼ ܓܙܝܼܪܵܐ ܕܦܲܓܼܪܵܐ ܘܥܘܼܪܠܵܐ ܕܠܸܒܵܐ</l>
                <l n="110">ܘܡ̇ܢ ܛܵܪܕܲܬܿ ܠܹܗ ܠܲܫܡܵܐ ܕܡ̇ܪܘܼܬܼܝ ܐܲܝܟ ܢܘܼܟܼܪܵܝܵܐ ܀</l>
                <l n="111">:ܠܡܵܢܵܐ ܠܚܝܼܡܲܬܿ ܥܲܠ ܟܵܪ̈ܘܿܙܲܝ ܥܲܙܝܼܙܵܐܝܼܬܼ</l>
                <l n="112">ܘܲܨܗܹܝܬܿ ܠܲܕܼܡ̇ܐ ܕܲܡܣܲܒܿܪ̈ܵܢܲܝ ܟܲܕܼ ܠܵܐ ܚ̣ܛܵܘ ܠܵܟ ܀</l>
                <l n="113">:ܠܡܵܢܵܐ ܒܵܥܹ̇ܝܬܿ ܕܬܸܣܬܿܘܿܪ ܪܵܘܡܵܐ ܕܒܸܢܝܵܢ ܚܘܼܒܵܐ</l>
                <l n="114">ܘܬܸܕܼܠܘܿܚ ܫܲܝܢܵܐ ܕܐܸܬܼ݂ܵܐ ܢܫܲܝܸܢ ܥܵܠܡܵܐ ܦܠܝܼܓܼܵܐ ܀</l>
                <l n="115">:ܠܡܵܢ ܡܸܬܼܟܲܬܿܫܲܬܿ ܥܲܡ ܚܲܣܝܼܢܵܐ ܕܚܲܣܢܹܗ ܠܡܵܘܬܵܐ</l>
                <l n="116">ܘܲܠܡܵܢ ܫܵܕܹ̇ܝܬܿ ܓܹܐܪ̈ܲܝ ܚܸܡܬܼܵܟ ܒܙܵܟܹ̇ܐ ܠܟܼܠܵܐ ܀</l>
                <l n="117">:ܩܫܹܐ ܗ̄ܘ̣ ܠܵܟ ܓܲܒܼܪܵܐ ܠܲܡܒܲܥܵܛܘܼ ܠܥܸܠ ܡ̣ܢ ܥܘܼܩܣܹ̈ܐ</l>
                <l n="118">ܘܠܵܐ ܡܨܹܝܬܿ ܕܬܹܐܚܘܿܕܼ ܕܲܪܵܐ ܒܪܸ̈ܓܿܫܹܐ ܥܲܡ ܪ̈ܘܼܚܵܢܹܐ ܀</l>
                <l n="119">:ܡܚܝܼܠܘܼ ܟܝܵܢܵܟ ܠܡܸܣܥܵܐ ܠܪܵܘܡ̇ܐ ܠܐܲܝܟܵܐ ܕܐܝܼܬܲܝ</l>
                <l n="120">ܘܠܵܐ ܡܲܦܲܣ ܠܵܟ ܠܡܸܣܲܩ ܨܹܐܕܲܝ ܟܲܕܼ ܒܸܣܪܵܢܵܐ ܐܢ̄ܬܿ ܀</l>
                <l n="121">:ܠܡܵܢ ܪܲܕܼܦܲܬܿ ܠܝܼ ܐܲܝܟ ܕܲܠܡܝܼܬܵܪܐ ܫܓܼܝܼܪ ܒܲܛܢܵܢܵܐ</l>
                <l n="122">ܘܡܵܢܵܐ ܡܨܲܚܹܝܬܿ ܫܹܡܝ ܝܲܩܝܼܪܵܐ ܠܥܹܝܢ ܚܲܙܵܝܹ̈ܐ ܀</l>
                <l n="123">:ܠܡܵܢ ܛܲܢܝܼܢܲܬܿ ܚܠܵܦ ܢܵܡܘܿܣܵܐ ܣܵܦܪܵܐ ܫܲܒܼܪܵܐ</l>
                <l n="124">ܫܒܼܘܿܩ ܫܲܒܼܪܘܼܬܼܵܐ ܘܬܼܵܐ ܐܸܬܼܩܲܪܲܒܼ ܠܲܓܼܡܝܼܪܘܼܬܼܵܐ ܀</l>
                <l n="125">:ܠܵܘ ܡܝܼܬܼܵܐ ܐ̄ܢܵܐ ܐܲܟܼܡܵܐ ܕܪܵܢܹ̇ܝܬܿ ܐܸܠܵܐ ܚܲܝܵܐ</l>
                <l n="126">ܘܒܼܝܼ ܡܸܬܼܩܲܝܡܝܼܢ ܚܲܝܹ̈ܐ ܡܠܝܼܟܹ̈ܐ ܘܫܲܝܢܵܐ ܕܟܼܠܵܐ ܀</l>
                <l n="127">:ܐܵܦܸܢ ܡܝܼܬܹܿܬܼ ܥܵܘ̇ܠܵܐܝܼܬܼ ܡ̣ܢ ܡܲܪ̈ܵܚܹܐ</l>
                <l n="128">ܐܸܠܵܐ ܚܲܝ ܐ̄ܢܵܐ ܒܚܲܝܹ̈ܐ ܚܲܕܬܹ̈ܐ ܕܠܵܐ ܫܘܼܠܵܡܵܐ ܀</l>
                <l n="129">:ܗܵܠܹܝܢ ܡܲܠܸܠ ܩܵܠܵܐ ܚܲܝܵܐ ܥܲܡ ܡ̇ܝܘܿܬܼܵܐ</l>
                <l n="130">ܘܐܲܚܝ̣ܕܹܿܗ ܓܘܼܢܚܵܐ ܘܙܵܥ ܘܐܼܬܼܒܲܠܗܝܼ ܒܩܵܠܵܐ ܘܢܘܼܗܪܵܐ ܀</l>
                <l n="131">:ܒܲܬܼܪܹܝܢ ܣܵܗ̈ܕܹܿܐ ܚܵܘܝܼ ܫܪܵܪܹܗ ܚܲܝܵܐ ܠܡܝܼܬܼܵܐ</l>
                <l n="132">ܒܩܵܠܵܐ ܘܢܘܼܗܪܵܐ ܓܠ̣ܵܐ ܥܲܠ ܚܲܝܵܘ̈ܗܝ ܘܥܲܠ ܫܘܼܠܛܵܢܹܗ ܀</l>
                <l n="133">:ܒܩܵܠܵܐ ܐܲܠܦܹܗ ܕܠܵܐ ܗ̄ܘ̣ܵܐ ܡܝܼܬܼܵܐ ܐܲܟܼܡܵܐ ܕܲܣܒ݂ܲܪ</l>
                <l n="134">ܘܲܒܼܝܲܕܼ ܢܘܼܗܪܵܐ ܚܵܕܝܼ ܫܪܵܪܵܐ ܕܟܼܵܪܘܼܙܘܼܬܹܗ ܀</l>
                <l n="135">:ܣܒ݂ܲܪ ܛܲܢܵܢܵܐ ܕܠܲܒܲܪܢܵܫܵܐ ܩܛܝܼܠܵܐ ܪܵܕܹܦ</l>
                <l n="136">ܘܲܚܙ̣ܵܝܗܝ ܕܲܢܛܝܼܪ ܬܵܓܼܵܐ ܒܪܵܘܡ̇ܐ ܘܡܲܡܠܸܟ ܥܲܠܐ ܟܠ ܀</l>
                <l n="137">:ܒܫܘܼܒܼܚܵܐ ܪܲܒܵܐ ܚܵܘܼܝ ܢܲܦܫܹܗ ܠܥܹܝܢ ܪܵܕܼܘܿܦܹܗ</l>
                <l n="138">ܐܲܝܟ ܕܲܒܼܐ̄ܪܵܙܵܐ ܕܲܒܼܓܸܠܝܵܢܵܐ ܕܲܒܼܫܘܼܠܵܡܵܐ ܀</l>

                <pb ed="http://syriaca.org/bibl/1765" n="73"/>

                <l n="139">:ܐ̄ܪܵܙ ܗܵܘ̇ ܫܘܼܒܼܚܵܐ ܚܵܘܝܼ ܒܗܵܘܢܵܐ ܠܵܘ ܒܲܚܙܵܬܼܵܐ</l>
                <l n="140">ܕܠܵܐ ܡܨܸܐ ܦܲܓܼܪܵܐ ܕܢܸܚܙܹܐ ܒܪܸ̈ܓܼܫܹܐ ܠܗܵܝ̇ ܬܸܫܿܒܘܿܚܬܐ ܀</l>
                <l n="141">:ܠܵܐ ܗ̄ܘ̣ܵܐ ܩܢܘܿܡ̇ܐ ܚܙܲܝ̈ ܒܵܒܼܵܬܹ̈ܐ ܒܸܣܪ̈ܵܢܝܵܬܼܵܐ</l>
                <l n="142">ܐܸܠܵܐ ܐ̄ܪܵܙܵܐ ܕܨܲܠܡܵܐ ܓܲܠܝܵܐ ܕܲܟܼܣܸܐ ܒܪܵܘܡ̇ܐ ܀</l>
                <l n="143">:ܒܢܘܼܗܪܵܐ ܕܡ̣ܢ ܫܹܠܝ ܫ̣ܘܵܐ ܕܢܸܬܼܒܲܩܸܐ ܗܘ̤ ܘܲܕܼܥܲܡܹܗ</l>
                <l n="144">ܘܣܘܼܟܵܠ ܡܸܠܹ̈ܐ ܠܹܗ ܒܲܠܚܘܿܕܼܵܘܗܝ ܡܸܬܼܦܲܫܲܩ ܗ̄ܘ̣ܵܐ ܀</l>
                <l n="145">:ܚܙ̣ܵܘ ܢܲܗܝܼܪܵܐ ܘܲܫ̣ܡܲܥܘ ܩܵܠܵܐ ܗܘ̤ ܘܐܵܦ ܗܸܢ̣ܘܲܢ</l>
                <l n="146">ܠܗܘܿܢ ܒܲܪܬܼ ܩܵܠܵܐ ܠܹܗ ܦܘܼܫܵܩܵܐ ܕܲܟܼܣܸܐ ܒܩܵܠܵܐ ܀</l>
                <l n="147">:ܐܘܿ ܬܸܕܼܡܘܼܪܬܵܐ ܕܲܠܘܵܬܼ ܫܵܐܘܿܠ ܡܸܣܬܲܥܪܵܐ ܗ̄ܘ̣ܵܬܼ</l>
                <l n="148">ܕܲܫܡܲܥ ܩܵܠܵܐ ܕܲܟܼܣܸܐ ܘܲܓܲܠܸܐ ܗܘ̤ ܘܲܕܿܥܲܡܹܗ ܀</l>
                <l n="149">:ܐܘܿ ܡܲܫܡܲܥܬܼܵܐ ܕܟܲܕܼ ܫܲܘܝܵܐ ܗ̄ܘ̣ܵܬܼ ܠܵܐ ܫܲܘܝܵܐ ܗ̄ܘ̣ܵܬܼ</l>
                <l n="150">ܘܚܲܕܼ ܡܣܸܬܲܟܲܠ ܘܲܐ̄ܚܪܹܝܢ ܩܵܐܹ̇ܡ ܒܲܕܼܡܘܼܬܼ ܚܲܪܫܵܐ ܀</l>
                <l n="151">:ܫܵܡ̇ܥܝܼܢ ܩܵܠܵܐ ܕܲܡܬܲܪܓܸܿܡ ܗ̄ܘ̣ܵܐ ܐܲܝܟ ܡܲܡܲܠܠܗܘܿܢ</l>
                <l n="152">ܘܲܟܼܣܸܐ ܚܲܝܠܹܗ ܡ̣ܢ ܡܲܫܡܲܥܬܼܵܐ ܘܡ̣ܢ ܪܸܥܝܵܢܵܐ ܀</l>
                <l n="153">:ܚܲܕܼ ܫܵܡܲ݁ܥ ܗ̄ܘ̣ܵܐ ܘܥܲܡܹܗ ܕܫܸܡܥܵܐ ܐܵܦ ܣܘܼܟܵܠܹܗ</l>
                <l n="154">ܘܲܐ̄ܚܪܹܝܢ ܫܵܡܲ݁ܥ ܫܸܡܥܵܐ ܕܿܓܼܢܝܼܙ ܡ̣ܢ ܒܘܼܝܵܢܵܐ ܀</l>
                <l n="155">:ܫܵܐܘܿܠ ܫܵܡܲ݁ܥ ܘܝܵ̇ܠܹܦ ܚܲܝܠܵܐ ܕܗܵܘ̇ ܡܵܐ ܕܫܵܡܲ݁ܥ</l>
                <l n="156">ܘܠܲܟܼܢܵܘܵܬܹ̈ܗ ܐܲܝܟ ܬܸܡܗܵܐ ܒܫܘܼܚܠܵܦ ܩܵܠܵܐ ܀</l>
                <l n="157">:ܥܲܡܹܗ ܒܲܠܚܘܿܕܼ ܡܸܣܬܵܘܲܕ ܗ̄ܘ̣ܵܐ ܐ̄ܪܵܙܵܢܵܐܝܼܬܼ</l>
                <l n="158">ܐܲܝܟ ܒܲܪ ܟܝܵܢܵܐ ܕܝܵ̇ܕܲܥ ܕܢܵܛܲ̇ܪ ܐ̄ܪܵܙܵܐ ܕܡܵܪܹܗ ܀</l>
                <l n="159">:ܐܲܠܦܹܗ ܩܵܠܵܐ ܕܲܣܪܝܼܩܵܐܝܼܬܼ ܡܲܩܪܸܒܼ ܥܲܡܹܗ</l>
                <l n="160">ܘܚܵܘܝܹܗ ܒܓܸܠܝܵܐ ܕܠܵܐ ܙܵܕܹܿܩ ܠܹܗ ܠܡܸܬܼܟܲܬܵܫܘܼ ܀</l>
                <l n="161">:ܐܵܦ ܗܘ̤ ܩܲܒܸܿܠ ܘܲܫܡ݂ܲܥ ܘܲܫܠܸܡ ܠܐܲܝܕܼܵܐ ܕܲܫܡ݂ܲܥ</l>
                <l n="162">ܘܦܲܢܝܹܗ ܠܗܵܘ̇ ܕܲܩܪ̣ܵܐ ܠܹܗ ܒܲܣܝܼܡܵܐܝܼܬܼ ܀</l>
                <l n="163">:ܡܲܢ ܐܲܢ̄ܬܿ ܠܲܡ ܡܵܪܝ ܫܵܐܘܿܠ ܦܲܢܝܼ ܠܘܵܬܼ ܗܵܘ̇ ܕܲܩܪܲܝܗܝ</l>
                <l n="164">ܡܲܢ ܐܲܢ̄ܬܿ ܕܲܟܼܣܹܝܬܿ ܘܲܓܼܠܸܐ ܩܵܠܵܟ ܒܝܲܕܼ ܣܘܼܥܪ̈ܵܢܹܐ ܀</l>
                <l n="165">:ܐ̄ܢܵܐ ܐ̄ܢܵܐ ܝܼܫܘܿܥ ܕܐܲܢ̄ܬܿ ܪܵܕܹܦ ܐܲܢ̄ܬܿ ܥ̣ܢܵܝܗܝ ܒܲܣܝܼܡܵܐ</l>
                <l n="166">ܐ̄ܢܵܐ ܐ̄ܢܵܐ ܕܡܝܼܬܹܿܬܼ ܘܐܲܚܝܲܢܝ ܚܲܝܠܵܐ ܕܠܲܒܼܫܲܢܝ ܚܘܼܒܹܿܗ ܀</l>
                <l n="167">:ܐ̄ܢܵܐ ܐ̄ܢܵܐ ܕܨܲܠܒܼܘܼܢܝ ܙܲܪܥܹܗ ܕܐܲܒܼܪܵܡ ܥܲܠ ܪܹܫ ܩܲܝܣܵܐ</l>
                <l n="168">ܘܲܙܩܲܦ̣ܬܵܗ̇ ܥܲܡܝ ܡܝܼܘܿܬܼܘܼܬܼܵܐ ܕܐܲܚܹܝܗ̇ ܒܚܲܝܲܝ̈ ܀</l>
                <l n="169">:ܐ̄ܢܵܐ ܐ̄ܢܵܐ ܕܢܸܚܬܹܿܬܼ ܒܲܕܼܡܵܐ ܕܲܩܢܘܿܡܝ ܠܥܘܼܡܩܵܐ ܕܲܫܝܘܿܠ</l>
                <l n="170">ܘܲܫܪܹ̇ܝܬܼ ܡܸܢܵܗ̇ ܚܒܼܝܼܫܹ̈ܐ ܕܢܘܼܓܼܪܵܐ ܕܲܚܒ݂ܲܫ ܡܵܘܬܵܐ ܀</l>
                <l n="171">:ܠܝܼ ܗ̄ܘ̣ ܨܲܚܝܼܬܿ ܐܲܝܟ ܕܲܠܡܝܼܬܼܵܐ ܕܡܝܼܬܼ ܘܐܸܬܼܚܲܒܿܠ</l>
                <l n="172">ܚܙܝܼ ܘܐܸܣܬܲܟܲܠ ܕܚܲܝ ܐ̄ܢܵܐ ܒܚܲܝܹ̈ܐ ܕܠܵܐ ܫܘܼܠܵܡܵܐ ܀</l>
                <l n="173">:ܗܵܐ ܚܵܘܝܼܬܵܟ ܚܲܝܠܵܐ ܕܙܵܟܼܘܼܬܼܝ ܒܚܲܕܼ ܣܘܼܥܪ̈ܵܢܹܐ</l>
                <l n="174">ܦܘܼܫ ܠܵܐ ܬܸܪܕܿܘܿܦ ܒܵܬܲܪ ܚܲܝܠܵܐ ܕܲܩܫܹܐ ܡܸܢܵܟ ܀</l>
                <l n="175">ܚܙܝܼ ܡ̣ܢ ܐܲܝܟܵܐ ܡܲܠܠܹܬܼ ܥܲܡܵܟ ܒܲܣܝܼܡܵܐܝܼܬܼ: </l>

                <pb ed="http://syriaca.org/bibl/1765" n="74"/>

                <l n="176">ܘܠܵܐ ܢܸܛ̇ܪܹܬܼ ܠܵܟ ܥܝܵܪܬܵܐ ܕܨܲܥܪܵܐ ܕܨܲܚܝܼܬܿ ܠܲܩܢܘܿܡܝ ܀</l>
                <l n="177">:ܟܲܕܼܘ ܪܕܿܦܬܵܢܝ ܕܠܵܐ ܚܵܘܣܵܢܵܐ ܒܝܲܕܼ ܟܵܪ̈ܘܿܙܲܝ</l>
                <l n="178">ܟܠܝܼ ܣܲܦܸܣܸܪܵܟ ܘܦܘܼܫ ܡܢ݂ ܚܲܪܒܵܐ ܕܲܡܫܲܡܫܵܢܲܝ̈ ܀</l>
                <l n="179">:ܚܙ̣ܵܐ ܚܲܡܝܼܡܵܐ ܠܫܲܠܗܹܒܼܝܼܬܼܵܐ ܕܟܲܣܝܵܐ ܒܡܸܠܹ̈ܐ</l>
                <l n="180">ܘܩܸܪܲܬ̤ ܚܸܡܬܼܵܐ ܕܛܲܢܵܢܘܼܬܹܗ ܘܢܵܚ̣ ܘܐܸܫܬܲܝܲܢ ܀</l>
                <l n="181">:ܢܚܸܬܼ ܡ̣ܢ ܪܵܘܡ̇ܐ ܕܚܘܼܬܼܪܵܐ ܣܲܟܼܠܵܐ ܕܩܵܐܹ̇ܡ ܗ̄ܘ̣ܵܐ ܒܹܗ</l>
                <l n="182">ܘܲܠܒܸ݂ܫ ܢܲܚܬܵܐ ܕܡܲܟܿܝܼܟܼܘܼܬܼܵܐ ܘܢܲܟܸܿܦ ܢܲܦܫܹܗ ܀</l>
                <l n="183">:ܫܲܚܠܸܦ ܩܵܠܹܗ ܡ̣ܢ ܨܘܿܚ̈ܝܵܬܼܵܐ ܠܘܵܬܼ ܬܵܘܕܿܝܼܬܼܵܐ</l>
                <l n="184">ܘܫܲܪܝܼ ܡܵܪܲܟܸܿܒܼ ܩܵܠܹ̈ܐ ܚܢܝܼܓܹ̈ܐ ܕܲܬܼܘܵܬܼ ܢܲܦܸܫܵܐ ܀</l>
                <l n="185">:ܡܲܢ ܐܲܢ̄ܬܿ ܠܲܡ ܡܪܝ ܘܩܲܪ̣ܵܝܗܝ ܡ̇ܪܵܐ ܟܲܕܼ ܠܵܐ ܫܵܒܹ̇ܐ</l>
                <l n="186">ܘܲܥ̣ܢܵܝܗܝ ܩܵܠܵܐ ܕܢܚ̣ ܡ̣ܢ ܕܝܼܠܹܗ ܕܐ̄ܢܵܐ ܐ̄ܢܵܐ ܝܼܫܘܿܥ ܀</l>
                <l n="187">:ܡܲܢ ܐܲܢ̄ܬܿ ܕܲܕܚܝܼܠ ܩܵܠ ܦܸܬܼܓܼܵܡܲܝ̈ܟ ܘܡܲܪܗܸܒܼ ܢܲܦܫܵܐ</l>
                <l n="188">ܘܩܲܠܝܼܠ ܪܸܡܙܵܟ ܛܵܒܼ ܡ̣ܢ ܒܲܪܩܵܐ ܠܘܵܬܼ ܣܘܼܥܪ̈ܵܢܹܐ ܀</l>
                <l n="189">:ܡܲܢ ܐܲܢ̄ܬܿ ܓܲܒܼܪܵܐ ܕܢܘܼܗܪܵܐ ܪܵܗܹ̇ܛ ܩܕܼܵܡ ܦܘܼܩܕܵܢܵܟ</l>
                <l n="190">ܘܲܡܢܲܓܸܿܕܼ ܐܲܢ̄ܬܿ ܒܥܲܪ̈ܩܲܝ ܢܘܼܪܵܐ ܠܲܕܼܣܵܢܹ̇ܐ ܠܵܟ ܀</l>
                <l n="191">:ܡܲܢ ܐܲܢ̄ܬܿ ܕܲܫܪܹܝܬܿ ܒܐܲܬܼܪܵܐ ܕܲܠܥܸܠ ܘܡܸܠܬܼܵܟ ܒܐܲܪܥܵܐ</l>
                <l n="192">ܘܦܵܩܹ̇ܕܼ ܪܡܙܵܟ ܠܲܫܡܲܝܵܢܹ̈ܐ ܘܠܲܐܪ̈ܥܵܢܵܝܹܐ ܀</l>
                <l n="193">:ܠܵܐ ܝܵ̇ܕܲܥ ܗ̄ܘܹ̇ܝܬܼ ܕܒܲܫܡܲܝܵܐ ܐܲܢ̄ܬܿ ܐܸܠܵܐ ܒܐܲܪܥܵܐ</l>
                <l n="194">ܘܠܵܐ ܪܵܢܹ̇ܐ ܗ̄ܘܹ̇ܝܬܼ ܕܒܹܝܬܼ ܚܲܝܹ̈ܐ ܐܲܢ̄ܬܿ ܐܸܠܵܐ ܒܡܵܘܬܿܐ ܀</l>
                <l n="195">:ܫܒܼܘܿܩ ܠܝܼ ܕܲܚܛܹ̇ܝܬܼ ܕܪܸܕܼܦܹ̇ܬܼ ܠܲܫܡܵܟ ܘܲܠܟܼܵܪ̈ܘܿܙܲܝܟ</l>
                <l n="196">ܘܠܵܐ ܬܲܩܸܛܟ ܠܝܼ ܕܛܸܠܡܹ̇ܬܼ ܫܘܼܒܚܵܐ ܕܙܵܕܹܿܩ ܗ̄ܘ̣ܵܐ ܠܵܟ ܀</l>
                <l n="197">:ܠܵܐ ܝܼܕܲܥܬܼܵܐ ܥܒ݂ܲܕܼܬܿܢܝ ܣܲܡܝܵܐ ܡ̣ܢ ܒܘܼܝܵܢܵܐ</l>
                <l n="198">ܘܲܚܫ݂ܸܟܼܘ ܙܵܘܥܲܝ̈ ܘܠܵܐ ܐܸܬܼܒܲܩܝܼܬܼ ܒܦܲܐܝܘܼܬܼ ܢܘܼܗܪܵܟ ܀</l>
                <l n="199">:ܘܡܸܟܹܿܝܠ ܕܲܨܒܲܝܬܿ ܘܲܩܪ̣ܵܢܝ ܚܘܼܒܵܟ ܠܘܵܬܼ ܝܼܕܲܥܬܼܵܟ</l>
                <l n="200">ܠܵܐ ܦܵܠܲܚ ܐ̄ܢܵܐ ܢܵܡܘܿܣܵܐܝܼܬܼ ܐܸܠܵܐ ܒܚܘܼܒܵܟ ܀</l>
                <l n="201">:ܫܒܼܝܼܩ ܢܵܡܘܿܣܵܐ ܘܲܢܛܘܼܪ̈ܬܹܗ ܕܥܲܒܼ݂ܕܲܢܝ ܣܲܡܝܵܐ</l>
                <l n="202">ܘܠܵܐ ܝܲܗ̄ܒܼ ܐܲܓܼܪܵܐ ܠܨܼܒܼܝܵܢܝ ܕܲܛܥ݂ܲܝܢ ܝܘܼܩܪܹܗ ܘܚܘܼܡܹܗ ܀</l>
                <l n="203">:ܬܚܹܝܬܼ ܡܵܪܘܼܬܼܵܟ ܡܲܦܠܲܚ ܪܸܥܝܵܢܝ ܪܘܼܚܵܢܵܐܝܼܬܼ</l>
                <l n="204">ܘܠܘܼܩܒܲܠ ܢܝܼܫܵܐ ܕܟܼܵܪܘܿܙܘܼܬܼܵܟ ܚܵܢܲܝܢ ܙܵܘܥܲܝ̈ ܀</l>
                <l n="205">:ܚܙ̣ܵܝܗܝ ܒܲܣܝܼܡܵܐ ܗܵܘ̇ ܕܲܚܙ̣ܵܐ ܠܹܗ ܥܲܕܼܠܵܐ ܢܸܗܘܹܐ</l>
                <l n="206">ܕܢܲܓܸܿܕܼ ܢܲܦܫܹܗ ܛܵܒܼ ܡ̣ܢ ܢܸܓܼܕܵܐ ܕܥܲܠ ܒܵܒܼܵܬܹ̈ܗ ܀</l>
                <l n="207">:ܚܙ̣ܵܝܗܝ ܕܲܡܛܲܝܲܒܼ ܕܢܸܦܠܲܚ ܥܲܡܹܗ ܒܪܸ̈ܓܼܫܹܐ ܘܙܵܘܥܹ̈ܐ</l>
                <l n="208">ܘܛܲܒܼ݂ܥܹܗ ܒܲܫܡܹܗ ܘܲܩܪ̣ܵܝܗܝ ܕܝܼܠܹܗ ܦܵܠܚܵܐ ܕܪܘܼܚܵܐ ܀</l>

                <pb ed="http://syriaca.org/bibl/1765" n="75"/>

                <l n="209">:ܚܙ̣ܵܝܗܝ ܕܲܡܢܲܓܸܿܕܼ ܗܘ̤ ܠܲܩܢܘܡܹܗ ܒܐܲܝܠܹܝܢ ܕܲܚ̣ܛܵܐ</l>
                <l n="210">ܘܚ̣ܵܢܹܗ ܒܪ̈ܲܚܡܹܐ ܘܐܲܚܝܹܗ ܒܣܲܒܼܪܵܐ ܕܲܬܼܝܼܒܼܘܼܬܼܵܐ ܀</l>
                <l n="211">:ܠܲܒܿܒܹܗ ܒܬܸܢܘܲܝ ܕܫܘܿܒܼܩܵܢ ܥܵܘ̣ܠܵܐ ܕܡܲܣܪܲܚ ܨܹܐܕܼܵܘܗܝ</l>
                <l n="212">ܘܝܲܗ̄ܒܼ݂ܠܹܗ ܐܝܼܕܼܵܐ ܕܫܵܘܬܵܦܘܼܬܵܐ ܠܘܵܬܼ ܟܵܪ̈ܘܿܙܵܘܗܝ ܀</l>
                <l n="213">:ܩܘܼܡ ܠܲܡ ܫܵܐܘܿܠ ܘܥܘܿܠ ܠܲܡܕܝܼܢ̄ܬܵܐ ܠܘܵܬܼ ܟܵܪ̈ܘܿܙܲܝ</l>
                <l n="214">ܕܬܲܡܵܢ ܬܹܐܠܲܦ ܐ̄ܪܵܙܹܐ ܟܣܲܝܵ̈ܐ ܕܥܲܣܩܝܼܢ ܡܸܢܵܟ ܀</l>
                <l n="215">:ܩܘܼܡ ܥܘܿܠ ܘܲܚܙܝܼ ܪ̈ܕܝܼܦܹܐ ܕܐܲܦܸܩܬܿ ܡ̣ܢ ܓܵܘ ܥܲܡܵܐ</l>
                <l n="216">ܟܲܕܼ ܡܸܬܼܢܲܨܲܚ ܚܲܝܠܵܐ ܕܵܒܼܗܘܿܢ ܒܲܝܢܵܬܼ ܥܲܡܡܹ̈ܐ ܀</l>
                <l n="217">:ܙܸܠ ܨܹܝܕ ܐ̄ܢܵܫܵܐ ܕܲܚܫ݂ܲܒܼܬܿ ܐܸܢܘܿܢ ܐܲܝܟ ܛܵܥܲܝܵ̈ܐ</l>
                <l n="218">ܘܝܼܠܲܦ ܡܸܢܗܘܿܢ ܫܪܵܪܵܐ ܓܲܠܝܵܐ ܕܚܿܝܠ ܒܵܪܘܿܝܵܐ ܀</l>
                <l n="219">:ܙܸܠ ܟܲܕܼ ܩܲܝܵܡ ܫܲܒܼܛܵܐ ܕܲܡ̣ܚܵܟ ܥܲܠ ܒܵܒܼܵܬܼ̈ܟ</l>
                <l n="220">ܘܚܵܘܵܐ ܐܸܢܘܿܢ ܐܬܼܵܐ ܕܡ̇ܪܘܼܬܼܝ ܘܲܡܩܲܒܿܠܝܼܬ ܠܵܟ ܀</l>
                <l n="221">:ܠܗܘܿܢ ܗ̄ܘ̣ ܝܸܗ̄ܒܹܿܬܼ ܩܠܝܼܕܵܐ ܕܪ̈ܚܡܹܐ ܘܕܲܓܼܙܵܪ ܕܝܼܢܵܐ</l>
                <l n="222">ܠܗܘܿܢ ܙܸܠ ܐܲܦܝܼܣ ܘܗܵܐ ܦܵܬܼ̇ܚܝܼܢ ܠܵܟ ܬܲܪܥܵܐ ܕܢܘܼܗܪܵܐ ܀</l>
                <l n="223">:ܠܗܘܿܢ ܗ̄ܘ̣ ܥܸܒܲܕܹܿܬܼ ܐܲܦܸܛܪ̈ܘܿܦܹܐ ܕܓܲܙܵܐ ܕܪܘܼܚܵܐ</l>
                <l n="224">ܩܪܘܿܒܼ ܨܹܐܕܲܝܗܘܿܢ ܘܲܡܩܲܒܿܠܝܼܢ ܠܵܟ ܠܲܬܼܪܲܥ ܡ̇ܪܘܼܬܼܝ ܀</l>
                <l n="225">:ܫܠܸ݂ܡ ܛܲܢܵܢܵܐ ܠܐܲܝܠܹܝܢ ܕܲܫܡ݂ܲܥ ܡ̣ܢ ܒܲܣܝܼܡܵܐ</l>
                <l n="226">ܘܥܲܠ̣ ܟܲܕܼ ܡܣܲܡܸܐ ܠܘܵܬܼ ܬܲܠܡܝܼܕܹ̈ܐ ܐܲܝܟ ܕܐܸܬܼܦܲܩܲܕܼ ܀</l>
                <l n="227">:ܬܠܵܬܼܵܐ ܝܵܘܡܝܼ̈ܢ ܨ̣ܵܡ ܟܲܕܼ ܒܵܪܹܐ ܘܐܵܠܹ̇ܐ ܠܢܲܦܫܹܗ</l>
                <l n="228">ܘܡܸܬܼܟܲܫܲܦ ܗ̄ܘ̣ܵܐ ܕܢܸܬܼܦܲܥܹܐ ܠܹܗ ܢܘܼܗܪܵܐ ܕܥܲܝܼܢܵܘ̈ܗܝ ܀</l>
                <l n="229">:ܒܫܘܼܠܵܡ ܨܵܘܡܹܗ ܫ̣ܘܵܐ ܠܲܚܙܵܬܵܐ ܕܓܸܠܝܵܢ ܪܘܼܚܵܐ</l>
                <l n="230">ܘܐܸܫܬܲܪܲܪ ܠܹܗ ܒܚܲܕ ܟܵܪܘܿܙܵܐ ܕܢܲܐܣܸܐ ܟܹܐܒܹܗ ܀</l>
                <l n="231">:ܚܵܘܝܹܗ ܓܲܒܼܪܵܐ ܕܲܫܡܹܗ ܡܲܟܼܪܸܙ ܥܲܠ ܚܘܼܠܡܵܢܹܗ</l>
                <l n="232">ܘܒܲܣܝܵܡ ܐܝܼܕܹܗ ܥܵܪܹܩ ܚܸܫܵܐ ܡ̣ܢ ܒܒܼܵܬܹ̈ܗ ܀</l>
                <l n="233">:ܒܚܸܙܘܵܐ ܓܠ̣ܵܐ ܠܹܗ ܐܵܦ ܠܹܗ ܠܐܵܣܝܵܐ ܕܫܲܕܲܪ ܨܹܐܕܼܵܘܗܝ</l>
                <l n="234">ܕܙܸܠ ܠܲܡ ܢܲܚܸܡ ܠܫܵܐܘܿܠ ܡܝܼܬܼܵܐ ܕܲܪܕܦ ܚܲܝܹ̈ܐ ܀</l>
                <l n="235">:ܙܸܠ ܦܲܬܲܚ ܠܹܗ ܥܲܡ ܒܵܒܼܵܬܹ̈ܐ ܐܵܦ ܚܘܼܫܵܒܼܵܘ̈ܗܝ</l>
                <l n="236">ܕܢܸܚܙܹܐ ܒܥܲܝܢܵܘ̈ܗܝ ܘܲܒܼܪܸܥܝܵܢܹܗ ܢܘܼܗܪܵܐ ܕܝܘܼܠܦܵܢܝ ܀</l>
                <l n="237">:ܙܸܠ ܐܲܫܡܲܥܲܝܗܝ ܩܵܠ ܚܘܼܕܵܬܼܵܐ ܘܢܲܦܫܵܐ</l>
                <l n="238">ܘܗܵܐ ܡܸܬܿܬܿܥܝܼܪܝܼܢ ܪ̈ܓܼܫܲܝ ܦܲܓܼܪܹܗ ܘܙܵܘܥܲܝ̈ ܢܵܦܫܹܗ ܀</l>

                <pb ed="http://syriaca.org/bibl/1765" n="76"/>

                <l n="239">:ܙܸܠ ܚܲܟܲܡܲܝܗܝ ܠܣܵܦܪܵܐ ܡܗܝܼܪܵܐ ܕܲܕܼܝܵܬܹܩܹܐ</l>
                <l n="240">ܘܲܟܼܬܼܘܲܒܼ ܐܲܗܓܵܝܗܝ ܪܘܼܚܢܵܐܝܼܬܼ ܒܚܲܕܼܬܼܘܼܬܼܝ ܡܸܠܲܝ̈ ܀</l>
                <l n="241">:ܙܸܠ ܐܸܡܲܪ ܠܹܗ ܠܪܵܗܹ̇ܛ ܪܲܗܛܵܬܐ ܢܵܡܘܿܣܵܝܵܐ</l>
                <l n="242">ܕܠܲܝܬܿ ܦܘܼܪܥܵܢܵܐ ܒܐܸܣܛܵܕܼܝܼܘܿܢ ܕܲܢܛܘܼܪ̈ܵܬܼܵܐ ܀</l>
                <l n="243">:ܓܠܝܼ ܘܒܲܕܸܿܩ ܠܹܗ ܓܸܘܿܢܸܣܛܵܐ ܚܬܝܼܪ ܒܲܓܼܙܘܼܪܬܵܐ</l>
                <l n="244">ܕܠܵܐ ܝܵܗܹ̇ܒܼ ܠܵܟ ܟܠܝܼܠ ܙܵܟܼܵܘܼܬܼܵܐ ܛܲܒܼܥܵܐ ܕܦܲܓܼܪܵܐ ܀</l>
                <l n="245">:ܫܡ݂ܲܥ ܚܲܢܲܢܝܵܐ ܕܲܡܫܲܕܲܪ ܠܹܗ ܠܘܵܬܼ ܪܵܕܼܘܿܦܹܗ</l>
                <l n="246">ܘܲܬܼܡܲܗ̣ ܘܐܵܘܚܸܠ ܕܐܸܢ ܡܸܫܬܲܚܠܲܦ ܕܐܸܒܼܵܐ ܠܐܸܡܪܵܐ ܀</l>
                <l n="247">:ܡ̇ܪܝ ܠܲܡ ܫܸܡ̇ܥܹܬܼ ܡ̣ܢ ܣܲܓܲܝܼ̈ܐܐ ܥܲܠ ܗܵܢ ܓܲܒܼܪܵܐ</l>
                <l n="248">ܕܲܟܼܡܵܐ ܒܝܼ̈ܫܵܢ ܐܲܣܒܸܿܠ ܐܸܢܘܿܢ ܠܲܡܣܲܒܿܪ̈ܵܢܲܝܟ ܀</l>
                <l n="249">:ܐܲܝܟܲܢ ܐܹܙܲܠ ܠܘܵܬܼ ܪܵܕܼܘܿܦܵܐ ܕܪܵܕܹܦ ܠܲܫܡܵܟ</l>
                <l n="250">ܘܐܲܝܟܲܢ ܐܸܓܼܠܹܐ ܐ̄ܪܵܙܐ ܕܚܘܼܒܵܟ ܠܲܡܨܲܥܪܵܢܵܟ ܀</l>
                <l n="251">:ܐܲܝܟܲܢ ܐܲܫܡܲܥ ܩܵܠ ܢܘܼܚܵܡܵܐ ܠܲܨܗܸܐ ܠܲܕܼܡܢ</l>
                <l n="252">ܘܐܲܝܟܲܢ ܐܸܙܪܘܿܥ ܣܲܒܼܪܵܐ ܘܚܘܼܒܵܐ ܒܕܼܵܠܲܚ ܫܲܝܢܲܢ ܀</l>
                <l n="253">:ܩܘܼܡ ܠܲܡ ܙܸܠ ܠܵܟ ܐܸܡ݂ܲܪ ܡܵܪܝܵܐ ܠܘܵܬܼ ܚܲܢܲܢܝܵܐ</l>
                <l n="254">ܕܠܵܐ ܗ̄ܘ̣ܵܐ ܕܐܸܒܼܵܐ ܗ̄ܘ̣ ܐܲܟܼܡܵܐ ܕܲܪܢܲܚ̣ܬܿ ܐܸܠܵܐ ܐܸܡܪܵܐ ܗ̄ܘ̣ ܀</l>
                <l n="255">:ܚܙܵܬܼܵܐ ܕܕܹܐܒܼܵܐ ܥܛܝܼܦ ܒܐܸܣܟܹܿܡܵܐ ܘܠܵܘ ܒܲܫܪܵܪܐ</l>
                <l n="256">ܐܵܦܸܢ ܪܵܪܹܦ ܠܵܘ ܪܵܕܼܘܿܦܵܐ ܗ̄ܘ̣ ܐܸܠܵܐ ܪܕܝܼܦܵܐ ܀</l>
                <l n="257">:ܡܸܛܲܢ ܛܵܐܹ̇ܢ ܟܲܕܼ ܡܸܬܪܲܥܹܐ ܕܲܚܠܵܦ ܩܘܼܫܬܵܐ ܗ̄ܘ̣</l>
                <l n="258">ܘܪܸܡܙܵܐ ܗ̄ܘ̣ ܒܵܥܹ̇ܐ ܘܗܵܐ ܡܸܬܼܩܲܪܲܒ ܠܲܓܼܡܝܼܪܘܼܬܼܵܐ ܀</l>
                <l n="259">:ܡ̇ܐܢܵܐ ܗ̄ܘ̣ ܓܲܒܼܝܵܐ ܕܲܓܼܒܸܐ ܘܲܒܼܚܝܼܪ ܠܨܸܒܼܝܵܢ ܟܲܣܝܵܐ</l>
                <l n="260">ܘܠܲܝܬܿ ܒܹܗ ܡܘܼܡܵܐ ܒܕܲܗܒܼܵܐ ܕܲܟܼܝܵܐ ܕܫܲܦܝܘܼܬܼ ܢܲܦܫܹܗ ܀</l>
                <l n="261">:ܒܫܝܼܦܘܼܪ ܩܵܠܹܗ ܡܲܟܸܪܸܙ ܙܵܟܼܘܼܬܼܝ ܒܐܲܪܒܲܥ ܦܸܢ̈ܝܵܢ</l>
                <l n="262">ܘܲܡܚܵܘܹܐ ܠܹܗ ܠܚܲܝܠܝ ܒܲܥܒܼܵܕܼܵܐ ܠܥܹܝܢ ܚܲܙܝܹ̈ܐ ܀</l>
                <l n="263">:ܒܡܸܠܵܘ̈ܗܝ ܫܵܪܹ̇ܐ ܣܝܵܓܼ ܢܵܡܘܿܣܵܐ ܕܲܢܛܘܼܪ̈ܵܬܼܵܐ</l>
                <l n="264">ܘܡܲܥܸܠ ܥܲܡܡܹ̈ܐ ܠܲܐ̄ܚܝܵܢܘܼܬܼܵܐ ܕܒ݂ܹܝܬܼ ܐܲܒܼܪܵܗܵܡ ܀</l>
                <l n="265">:ܒܪܲܥܡܵܐ ܕܩܵܠܹܗ ܡܪܲܓܹܿܐ ܠܐܲܪܥܵܐ ܕܬܸܬܸܿܠ ܦܹܐܪܹ̈ܐ</l>
                <l n="266">ܘܲܒܼܦܸܬܼܓܼܵܡܵܘ̈ܗܝ ܡܢܲܚܸܡ ܡܚܲܝܼܬܹ̈ܗ ܕܡܝܼܬܼܘ ܒܲܚܛܝܼܬܼܵܐ ܀</l>
                <l n="267">:ܝܵ̇ܕܲܥ ܐ̄ܢܵܐ ܠܹܗ ܕܲܟܼܡܵܐ ܡܛܲܝܸܒܼ ܠܡܸܣܒܲܠ ܚܲܫܹ̈ܐ</l>
                <l n="268">ܘܠܵܐ ܛܲܥܝܵܐ ܠܝܼ ܕܡ̇ܐܹܬܼ ܟܠܝܘܿܡ ܚܠܵܦ ܟܵܪܘܿܘܙܼܬܼܝ ܀</l>
                <l n="269">:ܒܩܵܐ ܠܝܼ ܚܘܼܒܹܿܗ ܥܲܕܼܠܵܐ ܢܗܘܹܐ ܕܲܟܼܡܵܐ ܫܲܪܝܼܪ</l>
                <l n="270">ܘܝܵ̇ܕܲܥ ܐ̄ܢܵܐ ܠܹܗ ܕܠܵܐ ܡܸܬܼܪܲܦܵܐ ܩܕܼܵܡ ܚܘܼܬܼܚܵܬܹ̈ܐ ܀</l>
                <l n="271">:ܪܵܚ̇ܡܵܐ ܗ̄ܘ̣ ܛܵܒܼܵܐ ܕܐܲܣܝܼܪ ܚܘܼܒܹܿܗ ܥܲܡ ܚܲܒܿܝܼܒܹܗ</l>
                <l n="272">ܘܠܵܐ ܡܸܬܼܦܲܟܿܗܵܐ ܚܲܡܝܼܡܘܼܬܹܗ ܒܲܨܥܝܼܪ̈ܵܬܼܵܐ ܀</l>
                <l n="273">:ܐܵܓܼܘܿܢܸܣܛܵܐ ܗ̄ܘ̣ ܕܝܵ̇ܕܲܥ ܕܢܸܙܟܹܿܐ ܪܘܼܚܢܵܐܝܼܬܼ</l>
                <l n="274">ܘܠܵܐ ܡܸܬܼܦܲܟܲܪ ܨܸܒܼܝܵܢ ܢܲܦܫܹܗ ܒܐܲܪ̈ܥܵܢܝܵܬܵܐ ܀</l>

                <pb ed="http://syriaca.org/bibl/1765" n="77"/>

                <l n="275">:ܦܵܠܵܚܵܐ ܗ̄ܘ̣ ܚܝܼܨܵܐ ܕܐܲܡܝܼܢ ܡܩܪܸܒܼ ܥܲܡ ܕܲܠܩܘܼܒܼܠܵܐ</l>
                <l n="276">ܘܠܵܐ ܫܵܠܲܚ ܠܹܗ ܠܙܲܝܢܵܐ ܟܲܣܝܵܐ ܡ̣ܢ ܪܸܥܝܵܢܹܗ ܀</l>
                <l n="277">:ܘܡܸܛܠ ܕܲܚܙܹܝܬܼ ܚܘܼܡܣܵܢ ܢܲܦܫܹܗ ܕܲܟܼܡܵܐ ܫܲܪܝܼܪ</l>
                <l n="278">ܓܒܹ̇ܝܬܼ ܘܲܛܒܲܥܬܹܿܗ ܒܛܲܒܼܥܵܐ ܕܪܘܼܚܵܐ ܐܲܝܟ ܡܵܐ ܕܫܵܘܹ̇ܐ ܀</l>
                <l n="279">:ܫܡܲܥ ܬܲܠܡܝܼܕܼܵܐ ܣܵܗܕܿܘܼܬܼ ܡܸܠܹ̈ܐ ܕܪܲܒܵܐ ܡܗܝܼܪܵܐ</l>
                <l n="280">ܘܩܲܒܸܿܠ ܘܲܫ̣ܠܸܡ ܕܐܹܝܢ ܫܲܪܝܼܪ̈ܵܢ ܐܲܝܟ ܕܐܸܬܼܡܲܠܲܠ ܀</l>
                <l n="281">:ܩܢ̣ܵܐ ܠܘܼܒܵܒܼܵܐ ܒܐܲܝܠܹܝܢ ܕܲܫܡ݂ܲܥ ܥܲܠ ܪܵܕܼܘܿܦܵܐ</l>
                <l n="282">ܘܐܸܙܲܠ ܨܹܐܕܵܘܗܝ ܕܬܼܘܼܒܼ ܢܸܫܬܪܲܪ ܒܝܲܕܼ ܣܘܼܥܪ̈ܵܢܹܐ ܀</l>
                <l n="283">:ܥܲܠ̣ ܘܐܸܡ݂ܲܪ ܠܹܗ ܒܩܵܠܵܐ ܢܝܼܚܵܐ ܐܲܝܟ ܕܐܸܬܼܦܲܩܲܕܼ</l>
                <l n="284">ܕܫܵܐܘܿܠ ܠܲܡ ܐܲܚ ܡ̇ܪܲܢ ܫܲܠܚ݂ܲܢܝ ܕܐܹܬܸܐ ܨܹܐܕܲܝܟ ܀</l>
                <l n="285">:ܗܘ̤ ܠܲܡ ܫܲܕܲܪܲܢܝ ܗܵܘ̇ ܡܲܢ ܕܲܩܪ̣ܵܟ ܫܵܐܘܿܠ ܫܵܐܘܿܠ</l>
                <l n="286">ܕܲܒܼܩܲܪܝܼܒܼܘܼܬܼܝ ܢܸܬܼܦܲܢܹܐ ܠܵܟ ܢܘܼܗܪܵܐ ܕܥܲܝܢܲܝ̈ܟ ܀</l>
                <l n="287">:ܟܪܝܼܗܵܐ ܐܲܪܓܸܿܫ ܒܐܵܪܝܵܐ ܕܪܘܼܚܵܐ ܕܐܸܫܬܲܕܲܪ ܠܹܗ</l>
                <l n="288">ܘܲܣܘ݂ܲܚ ܠܐܘܼܪܥܹܗ ܕܲܫ̣ܡܲܥ ܩܵܠܵܐ ܕܕܼܵܡܹ̇ܐ ܠܕܲܩܪ̣ܵܝܗܝ ܀</l>
                <l n="289">:ܐܵܦ ܗܘ̤ ܐܵܣܝܵܐ ܚܙ̣ܵܝܗܝ ܠܲܟܼܪܝܼܗܵܐ ܕܲܚܕܝܼ ܠܩܘܼܒܼܠܹܗ</l>
                <l n="290">ܘܠܵܐ ܐܸܬܼܥܲܣܲܩ ܕܢܲܣܪܲܚ ܣܲܡܵܐ ܕܢܘܼܗܪܵܐ ܠܥܲܝܢܵܘ̈ܗܝ ܀</l>
                <l n="291">:ܣ̣ܵܡ ܠܹܗ ܐܝܼܕܵܐ ܥܲܠ ܒܵܒܼܵܬܹ̈ܗ ܕܲܟܼܪ̈ܝܼܿܗܵܢ ܗ̣̄ܘܝ̈</l>
                <l n="292">ܘܩܦ̣ܲܠ ܡܸܢܗܹܝܢ ܢܲܚܬܵܐ ܕܚܸܫܟܵܐ ܕܲܦܪ̣ܲܣ ܢܘܼܗܪܵܐ ܀</l>
                <l n="293">:ܒܢܘܼܗܪܵܐ ܒܠ̣ܲܥ ܗ̄ܘ̣ܵܐ ܥܲܠ ܢܲܗܝܼܪܹܗ ܘܲܚܫܵܟ ܢܘܼܗܪܹܗ</l>
                <l n="294">ܘܲܗܦ݂ܲܟ ܢܘܼܗܪܵܐ ܕܥܲܒܼܕܹܿܗ ܣܲܡܝܵܐ ܘܝܲܗ̄ܒ݂ܼܠܹܗ ܢܘܗܪܵܐ ܀</l>
                <l n="295">:ܐܘܿ ܢܲܗܝܼܪܵܐ ܕܡܲܢܗܲܪ ܟܠܵܐ ܐܲܝܟܵܐ ܕܨܵܒܹ̇ܐ</l>
                <l n="296">ܘܠܲܕܼܣܵܢܹ̇ܐ ܠܹܗ ܡܲܚܫܵܟ ܢܘܼܗܪܹܗ ܒܝܲܕܼ ܙܠܝܼܩܵܘ̈ܗܝ ܀</l>
                <l n="297">:ܐܘܿ ܬܼܕܡܘܼܪܬܵܐ ܟܕܲ ܢܗܝܼܪܵܐ ܡܲܢܗܲܪ ܥܲܝܢܹ̈ܐ ܗ̄ܘ̣</l>
                <l n="298">ܠܥܲܝܢܲܝ̈ ܫܵܐܘܼܠ ܣܲܡܝܼ ܐܸܢܹܝܢ ܨܸܡܚܵܐ ܕܡܢܗܪܹܗ ܀</l>
                <l n="299">:ܢܘܼܗܪܵܐ ܓܲܠ̣ܙܹܗ ܡ̣ܢ ܢܲܗܝܼܪܵܐ ܠܪܵܕܹܦ ܢܘܼܗܪܵܐ</l>
                <l n="300">ܘܲܦܢ̣ܵܐ ܘܝܲܗ̄ܒܼ݂ ܠܹܗ ܢܘܼܗܪܵܐ ܥܦܝܼܦܵܐ ܒܥܲܝܼܢܹ̈ܐ ܘܗܵܘܢܵܐ ܀</l>
                <l n="301">:ܒܲܣܝܵܡ ܐܝܼܕܹܗ ܕܐܵܣܝܵܐ ܕܪܘܼܚܵܐ ܥܪܲܩ ܚܸܫܘܿܟܼܵܐ</l>
                <l n="302">ܘܲܦܢܵܐ ܢܘܼܗܪܵܐ ܘܚܲܕܿܝܼ ܠܥܲܝܢܹ̈ܐ ܘܲܠܪܸܥܝܵܢܵܐ ܀</l>
                <l n="303">:ܚܙ̣ܵܐ ܘܐܸܣܬܲܟܲܠ ܒܐܲܝܠܹܝܢ ܕܫܡ݂ܲܥ ܕܲܟܼܡܵܐ ܒܚܝܼܪ̈ܲܢ</l>
                <l n="304">ܘܲܕܬܼ݂ܿܒܼ ܐܸܢܹܝܢ ܒܩܲܢܝܵܐ ܕܪܘܼܚܵܐ ܥܲܠ ܚܘܼܫܒܼܵܘ̈ܗܝ ܀</l>
                <l n="305">:ܥܡ݂ܲܕ ܘܐܸܬܿܕܲܟܿܝܼ ܘܫܲܠܚܹܗ ܠܝܘܼܩܪܵܐ ܕܲܢܛܘܼܪ̈ܵܬܼܵܐ</l>
                <l n="306">ܘܠܲܒܸܫ̣ ܢܲܚܬܵܐ ܕܒܲܣܝܼܡܘܼܬܼܵܐ ܕܙܲܩܪܹܗ ܪܘܼܚܵܐ ܀</l>
                <l n="307">ܬܲܒܿܪܹܗ ܠܛܲܒܼܥܵܐ ܕܲܛܒܼܝܼܥ ܗ̄ܘ̣ܵܐ ܒܹܗ ܢܵܡܘܿܣܵܐܝܼܬܼ: </l>

                <pb ed="http://syriaca.org/bibl/1765" n="78"/>

                <l n="308">ܘܛܲܒ݂ܲܥ ܢܲܦܫܹܗ ܒܛܲܒܼܥܵܐ ܚܲܕܼܬܼܵܐ ܕܫܸܡ ܛܲܝܒܿܘܼܬܼܵܐ ܀</l>
                <l n="309">:ܗ̣ܦܲܟ ܪܵܕܼܘܿܦܵܐ ܘܫܲܪܝܼ ܣܵܬܲܪ ܠܐܲܝܠܹܝܢ ܕܲܒܼܢ̣ܵܐ</l>
                <l n="310">ܟܲܕܼ ܕܵܪܹܫ ܗ̄ܘ̣ܵܐ ܒܲܗ̈ܦܵܟܼܬܼܵܐ ܠܘܼܩܒܲܠ ܡܸܠܵܘ̈ܗܝ ܀</l>
                <l n="311">:ܡ̣ܢ ܢܵܡܘܿܣܵܐ ܡܩܲܛܪܸܓܼ ܗ̄ܘ̣ܵܐ ܠܵܗ̇ ܠܝܗ̄ܘܼܕܼܵܝܘܼܬܼܵܐ</l>
                <l n="312">ܘܲܡܚܵܘܹܐ ܗ̄ܘ̣ܵܐ ܕܲܟܼܡܵܐ ܒܨܝܼܪܵܐ ܡ̣ܢ ܛܲܝܒܿܘܼܬܼܵܐ ܀</l>
                <l n="313">:ܒܝܲܕܼ ܣܘܼܥܪ̈ܵܢܹܐ ܡܲܟܼܪܸܙ ܗ̄ܘ̣ܵܐ ܠܹܗ ܠܥܘܼܕܼܪܵܢ ܪܘܼܚܵܐ</l>
                <l n="314">ܘܡܦܲܫܸܩ ܗ̄ܘ̣ܵܐ ܚܲܝܠܵܐ ܕܲܟܼܣܸܐ ܒܟܼܵܪܘܿܙܘܼܬܼܵܐ ܀</l>
                <l n="315">:ܥܲܡܵܐ ܓܙܝܼܪܵܐ ܚܙ̣ܵܝܗܝ ܠܲܓܼܙܝܼܪܵܐ ܕܪܵܕܹܦ ܠܲܫܡܹܗ</l>
                <l n="316">ܘܙܵܥ ܘܐܸܬܼܒܲܠܗܝܼ ܕܕܲܠܡܵܐ ܙܲܒܼܢܵܐ ܗ̄ܘ̣ ܕܢܸܒܼܛܲܠ ܥܲܡܵܐ ܀</l>
                <l n="317">:ܒܢܲܝ̈ ܐܲܒܼܪܵܗܵܡ ܚܙ̣ܵܘ ܒܲܪ ܐܲܒܼܪܵܡ ܕܲܫܒ݂ܲܩ ܥܲܡܹܗ</l>
                <l n="318">ܘܫܲܪܝܼ ܡܚܲܝܸܢ ܥܲܡܡܹ̈ܐ ܦܠܝܼ̈ܓܼܐ ܠܚܘܼܒܹܿܗ ܕܐܲܒܼܪܵܡ ܀</l>
                <l n="319">:ܒܬܲܗܪܵܐ ܩܵܡ̣ܘ ܗ̄ܘ̣ܵܘ ܓܙܝܼܪܹ̈ܐ ܘܥܘܼܪ̈ܠܹܐ ܥܲܠ ܫܘܼܚܠܵܦܹܗ</l>
                <l n="320">ܘܩܸܢܛܵܐ ܪܲܒܵܐ ܡܠܹܝܢ ܗ̄ܘ̣ܵܘ ܡܸܢܹܗ ܬܪ̈ܲܝܗܘܿܢ ܓܲܒܹ̈ܐ ܀</l>
                <l n="321">:ܬܗܲܪ ܒܹܗ ܥܲܡܵܐ ܕܐܲܝܟܲܢ ܕܵܪܹܫ ܠܘܼܩܒܲܠ ܥܲܡܹܗ</l>
                <l n="322">ܘܩܲܢ݂ܲܛܘ ܡܸܢܹܗ ܐܵܦ ܬܲܠܡܝܼܪܹ̈ܐ ܕܕܲܠܡܵܐ ܢܸܟܼܠܵܐ ܗ̄ܘ̣ܵ ܀</l>
                <l n="323">:ܒܝܲܕܼ ܣܘܼܥܪ̈ܵܢܹܐ ܚܵܘܝܼ ܫܪܵܪܐ ܕܟܼܵܪܘܿܙܘܼܬܹܗ</l>
                <l n="324">ܕܠܵܘ ܒܐܸܣܟܹܿܡܵܐ ܩܢܹܐ ܫܘܼܚܠܵܦܵܐ ܐܸܠܵܐ ܒܩܘܼܫܬܵܐ ܀</l>
                <l n="325">:ܒܩܘܼܫܬܵܐ ܠܲܒܼܫܹܗ ܠܢܲܚܬܵܐ ܦܲܐܝܵܐ ܕܗܲܝܡܵܢܘܼܬܼܵܐ</l>
                <l n="326">ܘܪܘܼܚܵܢܵܐܝܼܬܼ ܐܸܨܛܲܒܲܬܼ ܒܹܗ ܒܟܸܣܝܵܐ ܘܓܸܠܝܵܐ ܀</l>
                <l n="327">:ܒܚܘܼܒܵܐ ܘܪ̈ܲܚܡܹܐ ܐܲܫܠܸܡ ܢܲܦܫܹܗ ܠܦܵܠܚܘܼܬܼ ܩܘܼܫܬܵܐ</l>
                <l n="328">ܘܲܠܒܸܫ ܙܷܲܝܢܵܐ ܘܩ̣ܵܡ ܒܲܩܪܵܒܼܵܐ ܠܘܼܩܒܲܠ ܛܘܼܥܝܲܝ ܀</l>
                <l n="329">:ܚܙ̣ܵܐ ܬܲܟܼܬܿܘܼܫܹܗ ܕܠܵܘ ܥܲܡ ܒܸܣܪܵܐ ܗ̄ܘ̣ ܡܸܬܼܚܲܙܝܵܢܵܐ</l>
                <l n="330">ܘܙܲܝܸܢ ܢܲܦܫܹܗ ܪܘܼܚܵܢܵܐܝܼܬܼ ܠܘܼܩܒܲܠ ܪܘܼܚܵܐ ܀</l>
                <l n="331">:ܙܲܝܢܵܐ ܕܪܘܼܚܵܐ ܝܲܗ̄ܒܼ݂ ܠܹܗ ܡܲܠܟܵܐ ܕܢܸܬܼܟܲܬܲܫ ܒܹܗ</l>
                <l n="332">ܕܝܲܕܼܥܹܗ ܠܚܘܼܒܹܿܗ ܕܪܘܼܚܵܢܵܐܝܼܬܼ ܨܵܒܹ̇ܐ ܕܢܲܩܪܸܒܼ ܀</l>
                <l n="333">:ܐܲܝܟ ܪܲܒܿܚܝܠܵܐ ܡܗܝܼܪܵܐ ܣ̣ܵܡܹܗ ܠܚܲܝ̈ܠܵܘܬܹܗ</l>
                <l n="334">ܕܲܚ̣ܙܵܝܗܝ ܕܲܠܒܼܝܼܫ ܠܘܼܩܒܲܠ ܚܲܫܹ̈ܐ ܕܦܲܓܼܪܵܐ ܘܢܲܦܸܫܵܐ ܀</l>
                <l n="335">:ܒܲܚܦܝܼܛܘܼܬܹܗ ܨܒ̣ܵܐ ܕܲܢܚܵܘܹܐ ܪܲܒܿܘܼܬܼ ܚܝܠܹܗ</l>
                <l n="336">ܕܐܸܢ ܒܲܪ ܒܲܝܬܹܿܗ ܒܕܼܝܼܠܹܗ ܙܵܟܹ̇ܐ ܟܡܵܐ ܗܘ̤ ܒܕܸܝܼܠܹܗ ܀</l>
                <l n="337">:ܥܲܡ ܟܠܡܸܕܲܡ ܥܲܒܼܕܹܿܗ ܕܢܲܩܪܸܒܼ ܪܘܼܚܵܢܵܐܝܼܬܼ</l>
                <l n="338">ܘܲܙܟܼܵܐ ܗܘ̤ ܒܹܗ ܘܝܲܗ̄ܒܼ ܠܹܗ ܐܲܓܼܪܵܐ ܐܲܝܟ ܙܲܟܵܝܵܐ ܀</l>
                <l n="339">:ܣܵܡ݂ܹܗ ܠܥܵܠܡܵܐ ܡ̣ܢ ܚܲܕܼ ܓܲܒܵܐ ܘܗܘ̤ ܒܲܠܚܘܿܕܼܵܘܗܝ</l>
                <l n="340">ܘܚܵܝ̣ܒܼܘ ܟܠ ܬܸܓܼܡܝܼ̈ܢ ܕܠܘܩܒܲܠ ܩܘܼܫܬܵܐ ܘܲܙܟܼܵܐ ܫܠܝܼܚܵܐ ܀</l>
                <l n="341">:ܐܸܚܲܕܼ ܕܲܪܵܐ ܥܲܡ ܪ̈ܘܼܚܵܢܹܐ ܘܦܲܓܼܪ̈ܵܢܵܝܹܐ</l>
                <l n="342">ܘܐܲܫܩܸܠ ܘܲܕܚܝܠ ܟܠ ܕܸܚ̈ܠܵܬܼܵܐ ܘܗܘ̤ ܪܵܡ ܩܵܠܹܗ ܀</l>
                <l n="343">ܟܢܸܫܘ ܐܲܪ̈ܥܵܢܹܐ ܘܲܫܡܲܝܵܢܹ̈ܐ ܕܢܸܬܼܒܲܩܘܿܢ ܒܹܗ: </l>

                <pb ed="http://syriaca.org/bibl/1765" n="79"/>

                <l n="344">ܟܲܕܼ ܡܸܬܼܟܲܬܲܫ ܥܲܡ ܟܠ ܚܲܫܝܼ̈ܢ ܕܲܟܼܣܹܝܢ ܘܲܓܼܠܹܝܢ ܀</l>
                <l n="345">:ܠܵܐ ܨܒܼܵܐ ܕܢܸܣܲܩ ܡ̣ܢ ܬܲܟܼܬܿܘܼܫܵܐ ܠܹܠܲܝ ܐܝܼܡܵܡ</l>
                <l n="346">ܥܕܲܡ̇ܐ ܕܐܸܬܼ݂ܵܐ ܪܲܡܫܹܗ ܕܡ̇ܘܬܿܐ ܘܐܲܢܝܼܚ ܥܲܡܠܹܗ ܀</l>
                <l n="347">:ܠܵܐ ܫܠ̣ܲܚ ܙܲܝܢܵܐ ܕܝܲܗ̣̄ܒܼ ܠܹܗ ܡܲܠܟܿܐ ܕܢܸܬܼܟܲܬܲܫ ܒܹܗ</l>
                <l n="348">ܥܕܲܡ̇ܐ ܕܲܚܪܲܒܼ ܘܓܲܡܲܪ ܐܸܢܘܿܢ ܠܣܸܕܼܪ̈ܲܝ ܒܝܼܫܵܐ ܀</l>
                <l n="349">:ܠܵܐ ܢ̣ܵܡ ܘܲܕܼܡܸܟ ܟܲܕܼ ܪܵܕܹܐ ܗ̄ܘ̣ܵܐ ܒܝܲܡܵܐ ܫܓܼܝܼܫܵܐ</l>
                <l n="350">ܕܠܵܐ ܢܸܬܼܛܲܒܲܥ ܥܘܼܬܼܪܵܐ ܕܟܲܢܸܫ ܒܲܝܢܵܬܼ ܓܲܠܠܹ̈ܐ ܀</l>
                <l n="351">:ܥܝܼܪ ܗ̄ܘ̣ܵܐ ܟܠܫܵܥ ܘܢܵܛܲ݁ܪ ܓܲܙܹܗ ܡ̣ܢ ܢܸܟܼܝܵܢܹ̈ܐ</l>
                <l n="352">ܘܡܲܠܲܒܸܿܒܼ ܗ̄ܘ̣ܵܐ ܒܩܵܠ ܦܸܬܼܓܼܵܡܵܘ̈ܗܝ ܠܲܟܼܢܵܘܵܬܹ̈ܐ ܀</l>
                <l n="353">:ܚܠܝܼܡ ܗ̄ܘ̣ܵܐ ܦܲܓܼܪܹܗ ܥܲܡ ܪܸܥܝܵܢܹܗ ܒܗܲܝܡܵܢܘܼܬܼܵܐ</l>
                <l n="354">ܘܡܲܐܣܸܐ ܒܡܸܠܵܘܗܝ ܟܹܐܒܹ̈ܐ ܕܦܲܓܼܪܵܐ ܘܡܘܼܡܹ̈ܐ ܕܢܲܦܫܵܐ ܀</l>
                <l n="355">:ܒܢܲܚܬܲܝ̈ ܦܲܓܼܪܹܗ ܡܲܐܣܸܐ ܠܦܲܓܼܪܹ̈ܐ ܕܲܟܼܪܝܼܗܝܼܢ ܗ̄ܘ̣ܵܘ</l>
                <l n="356">ܘܲܒܼܪܘܼܚ ܦܘܼܡܹܗ ܛܵܪܹܕܼ ܥܵܘ̣ܠܵܐ ܡ̣ܢ ܢܲܦܸܫܵܬܹ̈ܐ ܀</l>
                <l n="357">:ܡܩܝܼܡ ܠܲܪ̈ܡܲܝܵܐ ܘܝܵܗܹ̇ܒܼ ܐܝܼܕܼܵܐ ܠܐܲܝܠܹܝܢ ܕܲܢܦܲܠ̣ܘ</l>
                <l n="358">ܘܣܵܐܹ̇ܡ ܣܲܡܵܐ ܕܲܬܼܘܵܬܼ ܢܲܦܸܫܵܐ ܠܲܡ̈ܡܲܚܲܝܵܐ ܀</l>
                <l n="359">:ܩܵܪܹܐ ܘܲܡܩܝܼܡ ܠܲܚܒܸܢܵܢܹ̈ܐ ܕܩܘܼܡܘ ܘܐܸܬܼܟܲܫܲܪܘ</l>
                <l n="360">ܘܣܵܪܹܟ ܘܲܡܩܝܼܡ ܠܐܲܝܠܹܝܢ ܕܐܲܫܦܸܠܘ ܒܲܬܼܝܵܒܼܘܼܬܼܵܐ ܀</l>
                <l n="361">:ܥܲܡ ܟܠ ܘܲܒܼܟܼܠ ܡܸܬܿܕܲܡܹܐ ܗ̄ܘ̣ܵܐ ܕܢܲܚܹܐ ܠܟܼܠܵܐ</l>
                <l n="362">ܘܲܠܟܼܠ ܬܼܓܼܡܝܼ̈ܢ ܡܸܫܬܵܘܬܲܦ ܗ̄ܘ̣ܵܐ ܒܝܲܕܼ ܥܘܼܕܪ̈ܢܵܘܗܝ ܀</l>
                <l n="363">:ܫܦܝܼܥ ܗ̄ܘ̣ܵܐ ܚܘܼܒܹܿܗ ܘܡܲܣܪܲܚ ܝܵܗܸ̇ܒܼ ܥܘܼܬܼܪܵܐ ܕܡܸܠܵܘ̈ܗܝ</l>
                <l n="364">ܘܲܡܓܲܪܸܓܼ ܗ̄ܘ̣ܵܐ ܠܟܼܠ ܡܘܼܫܚܵܬܹ̈ܐ ܠܡܸܥܬܲܪ ܡܸܢܹܗ ܀</l>
                <l n="365">:ܠܵܐ ܫ̣ܒܲܩ ܥܲܡܵܐ ܕܠܵܐ ܦܲܓܸܠܼ ܒܹܗ ܡ̣ܢ ܣܝܼܡܵܬܹ̈ܗ</l>
                <l n="366">ܘܠܵܐ ܡܲܠܟܿܘܼܬܼܵܐ ܕܠܵܐ ܐܲܣܸܢ ܒܵܗ̇ ܚܹܝܠ ܚܸܟܼܡܵܬܹ̈ܗ ܀</l>
                <l n="367">:ܒܟܼܠ ܐܲܬܼܪ̈ܘܵܢ ܐܲܫܡܲܥ ܩܵܠܹܗ ܒܲܕܼܡܘܼܬܼ ܪܲܥܡܵܐ</l>
                <l n="368">ܘܲܟܼܢܲܫ̣ܘ ܨܹܐܕܼܵܘܗܝ ܡ̣ܢ ܟܠܦܸܢ̈ܝܵܢ ܕܲܢܨܘܼܬܼܘܼܢܵܝܗܝ ܀</l>
                <l n="369">:ܗܲܢܝܼ ܗ̄ܘ̣ܵܐ ܛܵܒܼ ܩܵܠ ܢܸܥܡܵܬܹ̇ܗ ܡ̣ܢ ܟܠ ܩܵܠܝܼ̈ܢ</l>
                <l n="370">ܟܲܕܼ ܙܵܡܲ݁ܪ ܗ̄ܘ̣ܵܐ ܬܠܝܼܬܼܵܝܘܼܬܼܵܐ ܒܐܸܕܼܢܲܝ̈ ܟܠܢܵܫ ܀</l>
                <l n="371">:ܐܘܿ ܕܸܢܪܵܐ ܕܢܵܩܹ̇ܫ ܗ̄ܘ̣ܵܐ ܒܹܗ ܙܡ̇ܪܵܐ ܕܪܘܼܚܵܐ</l>
                <l n="372">ܘܲܡܚܲܕܹܿܐ ܗ̄ܘ̣ܵܐ ܠܪ̈ܘܼܚܵܢܵܝܹܐ ܘܦܲܓܼܪ̈ܵܢܵܝܹܐ ܀</l>
                <l n="373">:ܐܘܿ ܐܲܒܿܘܼܒܼܵܐ ܕܙܵܡܲܪ ܟܠܝܘܿܡ ܘܠܵܐ ܡܸܬܼܪܲܦܸܐ</l>
                <l n="374">ܘܟܲܕܼ ܗܘ̤ ܪܵܦܝܵܐ ܗ̄ܘ̣ ܡܸܬܼܚܲܨܲ ܗ̄ܘ̣ܵܐ ܟܲܕܼ ܙܵܡܲ݁ܪ ܒܹܗ ܀</l>
                <l n="375">ܐܘܿ ܫܝܼܦܘܿܪܵܐ ܕܲܡܣܲܝܲܟ ܗ̄ܘ̣ܵܐ ܒܲܚܕܼܵܐ ܕܘܼܟܵܐܲ</l>
                <l n="376">ܘܡܲܫܡܲܥ ܩܵܠܹܗ ܒܟܼܠ ܐܲܬܼܪ̈ܵܘܵܢ ܐܲܝܟ ܩܲܪܝܼܒܼܵܐ ܀</l>
                <l n="377">:ܚܙܲܩ̣ܘ ܗܲܕܿܡ̇ܘ̈ܗܝ ܥܲܡ ܪܸܥܝܢܹܗ ܠܐܲܪܒܲܥܦܸܢ̈ܝܵܢ</l>
                <l n="378">ܘܟܲܢܸܫ ܐܸܢܹܝܢ ܠܡܸܫܡܲܥ ܬܲܗܪܵܐ ܕܕܼܵܪܘܿܙܘܼܬܹܗ ܀</l>
                <l n="379">ܒܝܲܕܼ ܣܘܼܥܪ̈ܵܢܹܐ ܫܸܠܡ݂ܲܬ̤ ܨܹܐܕܼܵܘܗܝ ܣܵܗܕܿܘܼܬܼ ܡܵܪܹܗ: </l>

                <pb ed="http://syriaca.org/bibl/1765" n="80"/>

                <l n="380">ܕܡܵܐܢܵܐ ܗ̄ܘ̣ ܓܲܒܼܝܵܐ ܕܲܓܼܒܸܐ ܘܲܒܼܚܝܼܪ ܒܟܼܘܼܪܵܐ ܕܪܘܼܚܵܐ ܀</l>
                <l n="381">:ܓܒܼ݂ܵܝܗܝ ܨܸܒܼܝܵܢܵܐ ܕܲܓܼܠܹܐ ܠܹܗ ܟܠ ܥܲܕܼܠܵܐ ܢܸܗܘܹܐ</l>
                <l n="382">ܘܐܲܓܼܥܸܠ ܒܐܝܼܕܼܵܘ̈ܗܝ ܓܲܙܵܐ ܕܪܘܼܚܵܐ ܕܟܼܵܪܘܿܙܘܼܬܹܗ ܀</l>
                <l n="383">:ܠܚ̣ܵܐ ܠܲܓܼܙܘܼܪܬܵܐ ܛܲܒܼܥܵܐ ܕܒܸܣܪܵܐ ܡܸܬܼܚܲܒܿܠܵܐ</l>
                <l n="384">ܘܛܲܒܼ݂ܥܹܗ ܒܪܘܼܚܵܐ ܕܢܸܗܘܹܐ ܡܲܦܠܲܚ ܪܘܼܚܵܢܵܐܝܼܬܼ ܀</l>
                <l n="385">:ܫܲܚܠܸܦ ܠܲܫܡܹܗ ܕܡܸܬܼܟܲܢܸܐ ܗ̄ܘ̣ܵܐ ܒܲܫܡܵܐ ܫܐܝܼܠܵܐ</l>
                <l n="386">ܘܲܩܪ݂ܵܝܗܝ ܦܘܿܠܘܿܣ ܡܸܬܿܛܦܝܼܣܵܢܵܐ ܕܐܸܬܿܛܦܝܼܣ ܘܐܲܦܝܼܣ ܀</l>
                <l n="387">:ܒܲܫܡܹܗ ܦܲܫܸܩ ܥܲܠ ܪܸܥܝܵܢܹܗ ܕܫܵܠܹ̇ܡ ܠܲܫܡܹܗ</l>
                <l n="388">ܘܲܒܼܣܘܼܥܪ݁ܵܢܹܐ ܓܲܡ̣ܪܹܗ ܠܲܫܡܹܗ ܘܲܠܓܲܒܼܝܘܼܬܹܗ ܀</l>
                <l n="389">:ܒܟܼܠ ܐܸܣܟܹܿܡܝܼ̈ܢ ܫܲܠܚܹܗ ܠܲܫܡܵܐ ܕܝܗ̄ܘܼܕܼܵܝܘܼܬܼܵܐ</l>
                <l n="390">ܘܲܒܼܟܼܠ ܡܸܕܹܿܡ ܠܒܸܫ ܠܲܡܫܝܼܚܵܐ ܫܡܵܐ ܝܲܩܝܼܪܵܐ ܀</l>
                <l n="391">:ܡ̣ܢ ܟܠ ܡܸܕܹܿܡ ܪܲܚܡܹܗ ܠܲܫܡܵܐ ܕܫܲܚܠܸܦ ܠܲܫܡܹܗ</l>
                <l n="392">ܘܠܵܐ ܣ̣ܵܡ ܡܸܕܹܿܡ ܥܲܡ ܗܵܘ̇ ܕܲܓܼܒܼ݂ܵܝܗܝ ܐܸܠܵܐ ܐܸܢ ܗܘ̤ ܀</l>
                <l n="393">:ܒܲܫܡܵܐ ܡܫܝܼܚܵܐ ܡܸܫܬܲܒܼܗܲܪ ܗ̄ܘ̣ܵܐ ܒܟܼܠ ܐܘܼܠܨܵܢܝܼ̈ܢ</l>
                <l n="394">ܘܒܹܗ ܡܲܩܪܸܒܼ ܗ̄ܘ̣ܵܐ ܘܙܵܟܹ̇ܐ ܠܛܘܼܥܝܲܝ ܘܲܠܦܲܠܵܚܹ̈ܝܗ̇ ܀</l>
                <l n="395">:ܠܹܗ ܗ̄ܘ̣ ܠܲܫܡܵܐ ܣ݂ܵܡ ܫܲܬܐܸܣܬܵܐ ܕܟܼܵܪܘܼܙܘܼܬܹܗ</l>
                <l n="396">ܘܲܥܠܵܘܗܝ ܫܲܟܼܠܸܠ ܒܸܢܝܵܢ ܐ̄ܢܵܫܵܐ ܕܗܲܝܡܼܢܘ ܒܲܫܡܹܗ ܀</l>
                <l n="397">:ܫܒܼܝܼܚ ܒܸܢܝܵܢܹܗ ܘܲܦܠܸܐ ܘܲܪܓܼܝܼܓܼ ܪܵܘܡ̇ܐ ܕܡܸܠܵܘ̈ܗܝ</l>
                <l n="398">ܘܠܵܐ ܐ̄ܢܵܫ ܒܵܢܹܐ ܝܲܬܿܝܼܪ ܡܵܢܹܗ ܒܸܢܝܵܢ ܩܘܼܫܬܵܐ ܀</l>
                <l n="399">:ܐ̄ܢܵܐ ܠܲܡ ܣܵܡܹ̇ܬܼ ܐܲܝܟ ܚܲܟܿܝܼܡܵܐ ܐܸܣܬܼܵܐ ܕܩܘܼܫܬܵܐ</l>
                <l n="400">ܢܸܚܙܹܐ ܟܠܢܵܫ ܐܲܝܟܲܢ ܒܵܢܹ̇ܐ ܠܘܵܬܼ ܫܘܼܠܵܡܵܐ ܀</l>
                <l n="401">:ܐܘܿ ܒܲܢܵܝܵܐ ܕܣ̣ܵܡ ܫܲܬܸܐܣܬܼܵܐ ܕܗܲܝܡܵܢܘܼܬܼܵܐ</l>
                <l n="402">ܐܲܝܟ ܕܲܒܼܥܲܪ̈ܩܹܐ ܫܲܟܼܠܸܠ ܘܲܒܼܢ̣ܵܐ ܣܲܒܪܵܐ ܘܚܘܼܒܵܐ ܀</l>
                <l n="403">:ܐܘܿ ܐܲܬܼܠܹܝܛܵܐ ܕܐܸܚܲܕܼ ܕܲܪܵܐ ܥܲܡ ܟܠ ܡܸܕܸܡ</l>
                <l n="404">ܘܚ̣ܵܒܼ ܟܠܡܸܕܸܿܡ ܡ̣ܢ ܚܘܼܡܣܵܢܵܐ ܕܗܲܝܡܵܢܘܼܬܹܗ ܀</l>
                <l n="405">:ܐܘܿ ܩܪܲܒܼܬܼܵܢܵܐ ܕܲܡܙܲܝܲܢ ܗ̄ܘ̣ܵܐ ܪܘܼܚܵܢܵܐܝܼܬܼ</l>
                <l n="406">ܘܡܸܬܼܟܲܬܲܫ ܗ̄ܘ̣ܵܐ ܘܚܵܢܹ̇ܐ ܒܙܵܘܥܹ̈ܐ ܠܢܝܼܫܵܐ ܡܫܝܼܚܵܐ ܀</l>
                <l n="407">:ܡܲܢ̣ܘܼ ܣܵܦܹ̇ܩ ܕܢܸܬܼܢܹܐ ܒܡܸܠܹ̈ܐ ܙܵܟܼܘܼܬܼ ܥܲܡܠܲܝ̈ܟ</l>
                <l n="408">ܘܡܲܢ̣ܘ ܡܸܫܟܲܚ ܕܲܢܨܘܼܪ ܫܘܼܦܪܲܝܟ ܒܲܟܼܬܼܝܼ̈ܒܼܵܬܼܵܐ ܀</l>
                <l n="409">:ܠܲܝܬܿ ܪܸܥܝܵܢܵܐ ܕܲܡܨܹܐ ܕܢܸܡܛܹܐ ܠܪܵܘܡ̇ܐ ܕܥܲܡܠܲܝܟ</l>
                <l n="410">ܐܸܠܵܐ ܐܲܝܢܵܐ ܕܲܡܕܲܡܹܐ ܒܵܟ ܒܪ̈ܓܼܫܹܐ ܘܙܵܘܥܹ̈ܐ ܀</l>
                <l n="411">:ܠܵܐ ܐ̄ܢܵܫ ܣܵܠܹ̇ܩ ܠܐܲܝܟܵܐ ܕܲܣܠܸ̣ܩܬܿ ܐܲܝܟ ܕܐܲܢ̄ܬܿ ܐܸܡ̣ܪܬܿ</l>
                <l n="412">ܐܸܠܵܐ ܫܵܠܲܚ ܡ̇ܝܘܿܬܼܘܼܬܼܵܐ ܒܐ̄ܪܵܙ ܕܘܼܒܵܪ̈ܲܝܟ ܀</l>

                <pb ed="http://syriaca.org/bibl/1765" n="81"/>

                <l n="413">:ܠܬܼܘܼܠܬܵܐ ܕܪܵܘܡ̇ܐ ܢܲܓܼܕܵܟ ܪܸܡܙܵܐ ܘܡܲܠܸܠ ܥܲܡܵܟ</l>
                <l n="414">ܡܸܠܹ̈ܐ ܕܟܲܣ̈ܝܵܢ ܘܠܵܐ ܡܸܬܼܡܲܠ̈ܠܵܢ ܒܸܠܫܵܢ ܒܸܣܪܵܐ ܀</l>
                <l n="415">:ܐܘܿ ܒܸܣܪܵܢܵܐ ܕܟܲܕܼ ܒܸܣܪܵܢܵܐ ܗ̄ܘ̣ ܦܪ݂ܲܚ ܥܲܠ ܐܵܐܲܪ</l>
                <l n="416">ܐܘܿ ܠܡܵܝܘܿܬܼܵܐ ܕܲܫܘ̣ܵܐ ܠܩܵܠܵܐ ܕܠܵܐ ܡ̇ܝܘܿܬܹ̈ܐ ܀</l>
                <l n="417">:ܐܘܿ ܕܐܸܬܼܝܲܩܲܪ ܒܲܫܒܼܝܼ̈ܚܵܬܼܵܐ ܕܪ̈ܵܡ̇ܢ ܡܸܢܹܗ</l>
                <l n="418">ܘܡܲܟܸܿܢ ܢܲܦܫܹܗ ܐܲܝܟ ܠܵܐ ܝܵ̇ܕܲܥ ܕܲܫ̣ܘܵܐ ܠܡܸܕܲܡ ܀</l>
                <l n="419">:ܐܘܿ ܚܵܙܘܿܩܵܐ ܕܲܡ̣ܛܵܐ ܠܲܥܕܹܢ ܟܲܕܼ ܠܵܐ ܗܲܠܸܟ</l>
                <l n="420">ܘܲܫܡܲ݁ܥ ܩܵܠܵܐ ܕܟܲܕܼ ܡܸܬܼܡܲܠܲܠ ܠܵܐ ܡܸܬܡܲܠܲܠ ܀</l>
                <l n="421">:ܡ̇ܢܵܘ ܕܐܸܡܲܪܬܿ ܦܵܘܠܘܿܣ ܓܲܒܼܝܵܐ ܥܲܣܩܵܐ ܒܥܵܬܹܗ</l>
                <l n="422">ܐܲܝܟܲܢ ܫܵܡܲ݁ܥ ܐܲܝܢܵܐ ܕܫܵܡܲ̇ܥ ܟܕܼ ܠܵܐ ܫܲܠܝܼܟ ܀</l>
                <l n="423">:ܓܠܝܼ ܠܲܢ ܠܲܒܼܪܵܐ ܡ̇ܢܵܘ ܕܐܸܡܲܪܬܿ ܕܲܥܛܸܠ ܫܸܡܥܹܗ</l>
                <l n="424">ܒܐܲܝܠܹܝܢ ܪ̈ܓܼܫܹܐ ܫܘ݂ܲܝܬܿ ܕܬܼܨܘܼܬܼܝܼܘܗܝ ܐܲܢ̄ܬܿ ܒܲܠܚܘܿܕܲܝܟ ܀</l>
                <l n="425">:ܐܸܢ ܠܵܐ ܫܲܠܝܼܛ ܠܡܸܬܼܡܲܠܵܠܘܼ ܠܡܵܢ ܐܸܬܼܡܲܠܲܠ</l>
                <l n="426">ܘܐܸܢ ܐܸܬܼܡܲܠܲܠ ܡ̇ܕܹܝܢ ܫܲܠܝܼܛ ܠܲܡܨܵܬܼ ܫܸܡܥܹܗ ܀</l>
                <l n="427">:ܐܸܢܗܘ̤ ܕܲܫܘ݂ܲܬܿ ܕܬܸܫܡܲܥ ܡܸܕܹܿܡ ܕܠܵܐ ܡܸܬܼܡܲܠܲܠ</l>
                <l n="428">ܡ̇ܕܹܝܢ ܩܲܒܸܿܠܬܿ ܐܵܦ ܣܘܼܟܿܠܹܗ ܕܗܵܘ̇ ܡ̇ܐ ܕܲܫ̣ܡܲܥܬܿ ܀</l>
                <l n="429">:ܐܸܝܢ ܠܲܡ ܫܸܡܥܹ̇ܬܼ ܘܝܹܠܦܹ̇ܬܼ ܚܲܝܠܵܐ ܕܗܵܘ̇ ܡ̇ܐ ܕܫܸܡܥܹ̇ܬܼ</l>
                <l n="430">ܐܸܠܵܐ ܥܲܣܩܵܐ ܠܒܸܣܪ̈ܵܢܵܝܹܐ ܠܒܸܣܪ̈ܵܢܵܝܹܐ ܠܡܸܫܡܲܥ ܗܵܟܲܢ ܀</l>
                <l n="431">:ܐܵܦ ܐ̄ܢܵܐ ܕܫܸܡܥܹ̇ܬܼ ܠܵܐ ܗ̄ܘ̣ܵܐ ܒܪ̈ܓܼܫܹܐ ܕܒܸܣܪܵܐ ܫ̣ܡܥܹ̇ܬܼ</l>
                <l n="432">ܐܸܠܵܐ ܒܐ̄ܪܵܙܵܐ ܕܠܸܥܙܵܐ ܕܩܢܹܝܢ ܠܵܐ ܡ̇ܝܘܿܬܹ̈ܐ ܀</l>
                <l n="433">:ܒܐ̄ܪܵܙ ܗܵܘ̇ ܩܵܠܵܐ ܕܲܡܗܲܠܠܝܼܢ ܒܹܗ ܒܗܵܘ̇ ܬܘܼܩܵܢܵܐ</l>
                <l n="434">ܒܹܗܘ̣ ܫܸܡܥܹ̇ܬܼ ܗܵܘ̇ ܡ̇ܐ ܕܫܸܡܥܹ̈ܬܼ ܠܵܐ ܗ̄ܘ̣ܵܐ ܒܲܦܓܲܪ ܀</l>
                <l n="435">:ܒܪܘܼܚܵܐ ܫܸܡܥܹ̇ܬܼ ܠܟܸܢ̈ܫܲܝ ܪܵܘܡ̇ܐ ܐ̄ܪܵܙܵܢܵܐܝܼܬܼ</l>
                <l n="436">ܕܲܡܗܠܠܝܼܢ ܗ̄ܘ̣ܵܘ ܪܘܼܚܵܢܵܐܝܼܬܼ ܠܚܹܝܠ ܐܝܼܬܼܘܼܬܼܵܐ ܀</l>
                <l n="437">:ܫܒܼܝܼܚ ܗ̄ܘ̣ܵܐ ܘܲܬܼܡܝܼܗ ܩܵܠ ܢܸܥ̈ܡܵܬܼܵܐ ܕܗܘܼ̈ܠܵܠܲܝܗܘܿܢ</l>
                <l n="438">ܘܠܵܐ ܣܵܒܲܥ ܗ̄ܘ̣ܵܐ ܗܵܘܢܵܐ ܠܡܸܫܡܲܥ ܠܗܵܝ̇ ܚܲܠܝܘܼܬܵܐ ܀</l>
                <l n="439">:ܠܵܐ ܣܵܦ̇ܩܵܐ ܗ̄ܘ̣ܵܬܼ ܐܼܕܼܢܵܐ ܕܒܸܣܪܵܐ ܠܗܵܝ̇ ܡܲܫܡܲܥܬܼܵܐ</l>
                <l n="440">ܘܠܵܐ ܠܸܫܢܵܐ ܡܨܸܐ ܗ̄ܘ̣ܵܐ ܕܢܹܐܡܲܪ ܐܲܝܟ ܠܸܥܙܲܝ̈ܗܘܿܢ ܀</l>
                <l n="441">:ܚܕܲܬܵܐ ܗ̄ܝܼ ܕܲܗܘ̤ܵܬܼ ܨܹܐܕܲܝ ܒܲܠܚܘܿܕܼ ܠܵܘ ܡܸܛܠܵܬܼܝ</l>
                <l n="442">ܕܲܫܘܹ̇ܝܬܼ ܕܐܸܚܙܹܝܘܗܝ ܠܗܵܘ̇ ܬܘܼܩܵܢܵܐ ܐ̄ܪܵܙܵܢܵܐܝܼܬܼ ܀</l>
                <l n="443">:ܒܝܼ ܩܲܕܼܡ̇ܝܵܐ ܨܒܼܵܐ ܕܲܢܚܵܘܹܐ ܥܘܼܬܼܪܵܐ ܕܪ̈ܲܚܡܵܘܗܝ</l>
                <l n="444">ܕܢܸܬܸܿܠ ܒܐܝܼܕܲܝ̈ ܣܲܒܼܪܵܐ ܛܵܒܼܵܐ ܠܡܵܝܘܿܬܼܘܼܬܼܵܐ ܀</l>

                <pb ed="http://syriaca.org/bibl/1765" n="82"/>

                <l n="445">:ܒܗܵܕܹܐ ܬܸܢܘܲܝ ܫܘܹ̇ܝܬܼ ܠܲܕܼܪ̈ܡ̇ܢ ܡ̣ܢ ܡ̇ܝܘܿܬܹ̈ܐ</l>
                <l n="446">ܕܒܼܝܼ ܢܸܬܼܠܲܒܿܒܼܘܼܢ ܓܸܢܣܵܐ ܕܐ̄ܢܵܫܵܐ ܒܣܲܒܼܪܵܐ ܕܚܲܝܹ̈ܐ ܀</l>
                <l n="447">:ܘܡܸܛܠ ܗܵܕܹܐ ܢܲܓܼܕܲܢܝ ܪܸܡܙܵܐ ܥܕܲܡ̇ܐ ܠܲܥܕܹܢ</l>
                <l n="448">ܕܐܹܙܲܠ ܐܸܚܙܹܐ ܘܐܲܝܬܹܿܗ ܣܒܲܪܬܼܵܐ ܕܗܵܘ̇ ܬܘܼܩܵܢܵܐ ܀</l>
                <l n="449">:ܕܐܸܙܹ̇ܠ̄ܬܼ ܝܸܕܥܹ̇ܬܼ ܘܕܲܐܝܟܲܢ ܐܸܙܹ̇ܠ̄̇ܬܼ ܠܵܐ ܝܵܕܲܥ ܐ̄ܢܵܐ</l>
                <l n="450">ܕܠܵܐ ܨܒܼܵܐ ܪܸܡܙܵܐ ܕܲܢܒܲܕܹܿܩ ܠܝܼ ܕܐܲܝܟܲܢ ܐܸܙܹ̇ܠ̄ܬܼ ܀</l>
                <l n="451">:ܠܵܐ ܨܒܼܵܐ ܓܠ̣ܵܐ ܠܝܼ ܕܐܸܢ ܥܲܡ ܢܲܦܫܵܐ ܚ̣ܙܲܩܘ ܗܲܕܵܡܹ̈ܐ</l>
                <l n="452">ܕܐܵܦ ܗܝ̤ ܗܵܕܹܐ ܒܚܸܟܼܡܵܐ ܥܲܒܼ݂ܕܵܗ̇ ܕܐܸܕܲܥ ܠܲܟܼܝܵܢܝ ܀</l>
                <l n="453">:ܠܒܲܪ ܡ̣ܢ ܛܲܟܼܣܵܐ ܨܒܼܵܐ ܕܲܢܚܵܘܹܝܢܝ ܐܲܝܟ ܕܲܠܝܲܚܛܵܐ</l>
                <l n="454">ܘܲܕܼܠܵܐ ܐܸܛܥܸܐ ܠܲܟܼܝܵܢܝ ܫܝܼܛܵܐ ܟܠ̣ܵܢܝ ܡ̣ܢ ܗܵܕܹܐ ܀</l>
                <l n="455">:ܕܫܸܡܥܹ̇ܬܼ ܩܵܠܵܐ ܐܵܦ ܣܘܼܟܵܠܵܐ ܫܲܪܝܼܪܵܐ ܠܝܼ</l>
                <l n="456">ܘܕܸܐܢ ܬܲܡܵܢ ܗ̄ܘܹ̇ܝܬܼ ܒܲܦܓܲܪ ܘܒܼܪܘܼܚ ܠܵܐ ܝܵ̇ܕܲܥ ܐ̄ܢܵܐ ܀</l>
                <l n="457">:ܘܐܸܢܗܘ̤ ܕܐܸܢܵܐ ܕܫܸܡܥܹ̇ܬܼ ܐܸܢܹܝܢ ܛܥ̣ܵܬܲܢܝ ܗܵܕܹܐ</l>
                <l n="458">ܡ̇ܢ ܡܸܬܼܦܲܫܲܟ ܐܲܝܢܵܐ ܕܒܼܵܥܹܐ ܕܐܲܝܟܲܢ ܐܸܙܹ̇ܠ̄ܬܼ ܀</l>
                <l n="459">:ܐܸܙܹ̇ܠ̄ܬܼ ܘܲܡ̇ܛܹܝܬܼ ܠܐܲܝܟܵܐ ܕܐܸܡܹ̇ܬܼ ܗܲܝܡܸܢ ܘܐܲܫܲܪ</l>
                <l n="460">ܘܲܕܼܫܸܡܥܹ̇ܬܼ ܐܲܝܠܹܝܢ ܕܲܬܼܢܹ̇ܝܬܼ ܠܵܐ ܬܸܬܼܦܲܠܲܓܼ ܀</l>
                <l n="461">:ܠܵܘ ܫܘܼܒܼܗܵܪܵܐ ܚܲܦܛܲܢ̣ܝ ܕܐܸܬܼܢܹܐ ܩܘܼܠܵܣ ܥܲܡܠܲܝ̈</l>
                <l n="462">ܛܢܵܢܵܐ ܕܣܲܛܼܠܹ̈ܐ ܥܨ̣ܵܢܝ ܕܐܸܫܬܲܒܼܗܲܪ ܒܲܕܼܪ̈ܵܡܵܢ ܡܹܢܝ ܀</l>
                <l n="463">:ܒܗܵܕܹܐ ܥ̣ܠܬܼܵܐ ܨܒܹ̇ܝܬܼ ܕܐܹܒܲܕܹܿܩ ܐܲܝܠܹܝܢ ܕܲܚܙܹ̇ܝܬܼ</l>
                <l n="464">ܕܐܲܩܢܹܐ ܣܲܒܼܪܵܐ ܠܲܕܼܠܵܐ ܣܲܒܼܪܵܐ ܒܛܘܼܒܹ̈ܐ ܕܲܠܗܲܠ ܀</l>
                <l n="465">:ܡܲܢ ܠܵܐ ܢܸܪܚܲܡ ܡܸܠܲܬܼ ܦܵܘܠܘܿܣ ܕܲܫ̣ܡܲܥ ܘܐܲܦܝܼܣ</l>
                <l n="466">ܘܠܵܐ ܟܵܝ̣ܡ ܘܲܛܠܲܡ ܠܲܟܼܢܵܘܵܬܹ̈ܗ ܡ̣ܢ ܡ̇ܐ ܕܲܫܡ݂ܲܥ ܀</l>
                <l n="467">:ܡܲܢ ܠܵܐ ܢܸܗܪܘܿܓܼ ܒܣܸܦܪܲܝ ܡܸܠܵܘ̈ܗܝ ܕܣܵܦܪܵܐ ܕܪܘܼܚܵܐ</l>
                <l n="468">ܘܦܲܫܸܩ ܘܐܲܕܼܢܲܚ ܐ̄ܪ̈ܵܙܹܐ ܟܣܲܝܵ̈ܐ ܩܕܼܵܡ ܬܲܠܡܝܼܕܼܵܘ̈ܗܝ ܀</l>
                <l n="469">:ܡܵܢ ܠܵܐ ܢܸܩܒܿܘܿܥ ܠܢܝܼܫܵܐ ܕܡܸܠܬܹܗ ܩܕܸܵܡ ܬܲܪܥܝܼܬܹܗ</l>
                <l n="470">ܕܲܚ̣ܢܵܐ ܒܙܵܘܥܹ̈ܐ ܘܲܒܼܗܲܕܵܡܹ̈ܐ ܠܘܵܬܼ ܙܵܟܼܘܼܬܼܵܐ ܀</l>
                <l n="471">:ܡܲܢ ܠܵܐ ܢܸܡܪܘܿܩ ܣܲܢܝܘܼܬܼ ܢܲܦܫܹܗ ܒܫܘܼܦܪܵܐ ܕܡܸܠܵܘ̈ܗܝ</l>
                <l n="472">ܘܢܸܚܙܹܐ ܡܘܼܡ̇ܘ̈ܗܝ ܒܝܲܕܼ ܡܲܚܙܝܼܬܼܵܐ ܕܫܲܦܝܼܪ̈ܵܬܹܗ ܀</l>
                <l n="473">:ܡܲܢ ܠܵܐ ܢܸܒܼܢܹܐ ܥܲܠ ܬܵܘܕܿܝܼܬܼܵܐ ܕܗܲܝܡܵܢܘܿܬܹܗ</l>
                <l n="474">ܕܲܢ̣ܫܲܒܼ ܪ̈ܘܼܚܹܐ ܕܚܲܫܹ̈ܐ ܩܫ̈ܲܝܵܐ ܘܠܵܐ ܐܲܙܝܥܘܼܗ̇ ܀</l>
                <l n="475">:ܡ̣ܢ ܠܵܐ ܢܸܠܒܲܫ ܙܲܝܢܵܐ ܕܪܘܼܚܵܐ ܒܛܲܟܼܣܵܐ ܕܝܼܠܹܗ</l>
                <l n="476">ܕܠܵܐ ܐܸܬܼܪܲܦܝܼ ܡ̣ܢ ܬܿܟܼܬܿܘܼܫܵܐ ܥܕܲܡܵܐ ܠܡܵܘܬܵܐ ܀</l>
                <l n="477">:ܡܲܢ ܠܵܐ ܢܸܪܕܹܿܐ ܒܐܘܼܪܚܵܐ ܕܲܕܼܪܲܐ ܒܐܘܼܪܚܵܐ ܠܐܲܦܲܝ̈ ܪܵܘܡ̇ܐ</l>
                <l n="478">ܕܡܲܢܲܥ ܘܡ̣ܛܵܐ ܠܐܲܦܲܝ̈ ܪܵܘܡ̇ܐ ܕܠܵܐ ܟܲܪܝܘܼܬܼܵܐ ܀</l>
                <l n="479">ܡܲܢ ܠܵܐ ܢܹܐܣܘܿܪ ܙܵܘܥܲܝ̈ ܢܲܦܫܹܗ ܒܗܲܝܡܵܢܘܼܬܹܗ: </l>

                <pb ed="http://syriaca.org/bibl/1765" n="83"/>

                <l n="480">ܘܐܲܟܼܬܸܿܒܼ ܣܲܒܼܪܵܐ ܘܐܲܗܓܿܝܼ ܚܘܼܒܵܐ ܕܠܵܐ ܡܸܬܼܚܲܒܲܠ ܀</l>
                <l n="481">:ܐܲܝܟܲܢ ܢܸܛܠܘܿܩ ܐܲܝܢܵܐ ܕܩܵܪܹܐ ܒܲܟܼܬܼܝܼ̈̄ܒܼܵܬܹܗ</l>
                <l n="482">ܕܠܵܐ ܢܸܦܪܘܼܥ ܠܹܗ ܐܵܦܸܢ ܡܸܠܹ̈ܐ ܚܠܵܦ ܣܘܼܥܪ̈ܵܢܹܐ ܀</l>
                <l n="483">:ܐܲܝܟܲܢ ܢܲܗܘܸܐ ܐܲܝܢܵܐ ܕܪܵܗܹ̇ܛ ܠܘܼܩܒܲܠ ܢܝܼܫܹܗ</l>
                <l n="484">ܕܠܵܐ ܢܦܲܢܹܐ ܠܹܗ ܟܠܝܼܠ ܙܵܟܼܘܼܬܵܐ ܐܲܟܼܡܵܐ ܕܫܵܘܹ̇ܐ ܀</l>
                <l n="485">:ܡܲܢ ܐܸܬܼܟܲܬܲܫ ܒܐܵܓܼܘܿܢ ܩܘܼܫܬܵܐ ܒܲܕܼܡܘܼܬܼ ܦܵܘܠܘܿܣ</l>
                <l n="486">ܘܡܲܢ̣ܘܼ ܕܲܫܘ̣ܵܐ ܠܲܟܼܠܝܼܠ ܫܘܼܒܼܚܵܐ ܝܲܬܼܝܼܪ ܡܸܢܹܗ ܀</l>
                <l n="487">:ܡܲܢ ܐܼܬܸܚܲܟܲܡ ܒܪ̈݁ܘܼܚܵܢܝܵܬܼܵܐ ܐܲܝܟ ܪܸܥܝܵܢܹܗ</l>
                <l n="488">ܘܡܲܢ̣ܘܼ ܕܲܬܼܢ̣ܵܐ ܥܲܠ ܕܲܥܬܼܝܼ̈ܕܼܵܢ ܐܲܝܟ ܡܵܐ ܕܐܲܟܼܬܸܿܒܼ ܀</l>
                <l n="489">:ܡܲܢ̣ܘ ܕܕܲܡܝܼ ܠܘܼܩܒܲܠ ܢܝܼܫܵܐ ܕܲܩܒ݂ܲܥ ܡܲܠܟܵܐ</l>
                <l n="490">ܘܐܲܝܢܵܘ ܕܲܚܢ̣ܵܐ ܠܘܵܬܼ ܙܵܟܼܘܼܬܼܵܐ ܒܕܼܘܼܡܝܵܐ ܕܝܼܠܹܗ ܀</l>
                <l n="491">:ܕܲܦܠ݂ܲܚ ܕܠܵܐ ܢܲܦ̈ܩܵܬܼܵܐ ܐܲܝܟ ܦܘܼܠܚܵܢܹܗ</l>
                <l n="492">ܘܠܵܐ ܢܣ݂ܲܒܼ ܐܲܓܼܪܵܐ ܐܲܦܣܘܿܢ̈ܝܵܬܼܵܐ ܐ̄ܢܵܫܵܝܼ̈ܬܼܵܐ ܀</l>
                <l n="493">:ܡܲܢ̣ܘܼ ܕܲܪܗܲܛ ܒܸܐܣܛܵܕܝܼܘܿܢ ܪܘܼܚܵܢܵܝܬܵܐ</l>
                <l n="494">ܘܠܵܐ ܐܸܬܼܥܲܪܩܲܠ ܨܸܒܼܝܵܢ ܢܵܦܫܹܗ ܒܐܲܪ̈ܥܵܢܵܝܵܬܼܵܐ ܀</l>
                <l n="495">:ܐܵܘ ܓܲܪ ܢܲܦܫܹܗ ܒܦܘܼܠܚܵܢ ܪܘܼܚܵܐ ܒܥܸܕܵܢ ܨܲܦܪܵܐ</l>
                <l n="496">ܘܣܵܡ̣ܹܗ ܠܥܲܡܠܹܗ ܐܲܝܟ ܚܲܕܼ ܝܵܘܡܵܐ ܒܫܘܼܠܵܡ ܚܲܝ̈ܘ̈ܗܝ ܀</l>
                <l n="497">:ܫܲܪܝܼ ܒܪܲܗܛܵܐ ܕܟܼܵܘܿܙܘܼܬܼܵܐ ܒܥܠܲܝܡܘܼܬܹܗ</l>
                <l n="498">ܘܫܲܠܡܵܗ̇ ܠܐܘܼܪܚܹܗ ܒܝܲܕܼ ܫܸܫ̈ܠܵܬܼܵܐ ܘܲܒܼܣܲܝܒܿܘܿܬܹܗ ܀</l>
                <l n="499">:ܦܵܘܠܘܿܣ ܣܵܒ̣ܵܐ ܐܵܦ ܐܲܣܝܼܪܵܐ ܕܲܚܠܵܦ ܩܘܼܫܬܵܐ</l>
                <l n="500">ܐܲܝܢܵܘ ܦܘܼܡܵܐ ܕܲܡܨܸܐ ܕܢܸܬܼܢܹܝܟ ܐܲܟܼܡܵܐ ܕܐܝܼܬܲܝܟ ܀</l>
                <l n="501">:ܒܨܝܼܪ ܪܸܥܝܵܢܵܐ ܕܢܸܪܗܲܛ ܥܲܡܵܟ ܩܲܠܝܼܠܵܐܝܼܬܼ</l>
                <l n="502">ܘܲܡܚܝܼܠ ܓܸܦܹܗ ܕܢܸܦܪܲܚ ܨܹܐܕܲܝܟ ܠܐܲܝܟܵܐ ܕܐܝܼܬܲܝܟ ܀</l>
                <l n="503">:ܚܲܕܼ ܗ̄ܘ̣ ܝܵ̇ܕܲܥ ܕܲܢܦܲܢܹܐ ܠܵܟ ܟܠܝܼܠ ܙܵܟܼܘܼܬܼܵܐ</l>
                <l n="504">ܗܵܘ̇ ܕܲܪܚܸܡ̣ܬܵܝܗܝ ܡ̣ܢ ܟܠ ܡܸܕܹܿܡ ܐܲܝܟ ܕܲܦܸܠܹܐ ܠܹܗ ܀</l>
                <l n="505">:ܪܸܡܙܵܐ ܕܲܓܼܒܼ݂ܵܟ ܡܨܸܐ ܦܵܪܲܥ ܠܵܟ ܐܲܓܼܪܵܐ ܠܚܘܼܒܵܟ</l>
                <l n="506">ܗܵܘ̇ ܕܲܚܙܹܝܢ ܠܹܗ ܥܲܡܠܹ̈ܐ ܕܟܼܠܵܐ ܩܕܼܵܡ ܟܠ ܕܲܗܘ̤ܵܐ ܀</l>
                <l n="507">:ܪܸܚܡܲܬܼ ܚܘܼܒܹܿܗ ܪܲܚ̣ܡܵܟ ܘܐܲܚܒܼܵܟ ܘܲܩܪ̣ܵܟ ܕܝܼܠܹܗ</l>
                <l n="508">ܘܝܲܗ̣̄ܒܼ ܒܵܟ ܚܲܝܠܵܐ ܠܡܸܙܟܵܐ ܒܕܝܼܠܹܗ ܐܲܝܟ ܕܲܒܼܕܝܼܠܵܟ ܀</l>
                <l n="509">:ܠܵܘ ܕܝܼܠܵܟ ܗ̄ܘ̣ܵܐ ܠܡܸܙܟܵܐ ܠܚܲܫܹ̈ܐ ܒܸܠܥܵܕܼ ܚܲܝܠܹܗ</l>
                <l n="510">ܕܲܡܚܝܼܠ ܣܲܓܝܼ ܟܝܵܢ ܡ̇ܝܘܿܬܹ̈ܐ ܠܡܸܙܟܵܐ ܒܕܼܝܼܠܹܗ ܀</l>

                <pb ed="http://syriaca.org/bibl/1765" n="84"/>

                <l n="511">:ܠܵܘ ܕܝܼܠܵܟ ܗ̄ܘ̣ܵܬ ܠܡܹܐܠܲܦ ܐ̄ܪܵ̈ܙܹܐ ܕܲܣܬܼܝܼܪ̈ܵܬܼܵܐ</l>
                <l n="512">ܕܠܲܝܬܿ ܒܲܥܒܼܝܼܕܹ̈ܐ ܠܡܸܣܬܲܟܵܠܘܼ ܒܡܸܕܹܿܡ ܕܲܟܼܣܸܐ ܀</l>
                <l n="513">:ܚܘܼܒܹܿܗ ܓܠ̣ܵܐ ܠܵܟ ܐܲܝܟ ܕܲܠܪܵܚܡܵܐ ܕܫܲܪܝܼܪ ܚܘܼܒܹܿܗ</l>
                <l n="514">ܘܗܘ̤ ܒܲܕܹܿܩ ܠܵܟ ܚܹܝܠ ܟܲܣ̈ܝܵܬܼܵܐ ܕܪ̈ܡ̇ܢ ܡܸܢܵܟ ܀</l>
                <l n="515">:ܫܪܵܪܵܟ ܚܵܘܝܼܢܿ ܒܟܸܣܦܵܐ ܕܝܲܗ̄ܒܼ݂ ܠܵܟ ܕܬܸܬܲܓܲܪ ܒܹܗ</l>
                <l n="516">ܘܐܲܓܼܥܸܠ ܒܐܝܼܕܲܝ̈ܟ ܐܲܝܟ ܫܲܪܝܼܪܵܐ ܓܲܙܵܐ ܕܪ̈ܲܚܡܵܘܗܝ ܀</l>
                <l n="517">:ܫܲܪܝܼܪ ܚܘܼܒܵܟ ܘܲܦܸܠܹܐ ܓܲܙܵܐ ܕܡܲܓܼܥܲܠ ܒܐܝܼܕܲܝ̈ܟ</l>
                <l n="518">ܘܠܵܠ ܐ̄ܢܵܫ ܝܵ̇ܕܲܥ ܠܲܡܦܲܪܢܵܣܘܼ ܝܲܬܿܝܼܪ ܡܸܢܵܟ ܀</l>
                <l n="519">:ܐܲܢ̄ܬܿ ܐܲܟܼܪܸܙܬܵܝܗܝ ܠܫܸܡ ܐܝܼܬܼܘܼܬܼܵܐ ܒܐܸܕܼܢܲܝ̈ ܟܠܢܵܫ</l>
                <l n="520">ܘܐܲܢ̄ܬܿ ܚܵܘܝܼܬܵܗ̇ ܠܫܲܘܝܘܼܬܼ ܐܲܒܼܵܐ ܘܪܘܼܚܵܐ ܀</l>
                <l n="521">:ܐܲܢ̄ܬܿܘܼ ܒܲܕܸܿܩܬܿ ܕܠܵܐ ܛܠܹܐ ܝܲܠܕܵܐ ܡ̣ܢ ܝܵܠܘܿܕܹܗ</l>
                <l n="522">ܘܐܵܦܠܵܐ ܪܘܼܚܵܐ ܒܨܝܼܪ ܡ̣ܢ ܐܲܒܼܵܐ ܘܝܲܠܕܵܐ ܕܡܸܢܹܗ ܀</l>
                <l n="523">:ܐܲܢ̄ܬܿ ܐܲܠܸܦܬܵܢ ܕܠܵܐ ܡܸܣܬܲܝܲܟ ܐܝܼܬܼܝܵܐ ܒܕܸܝܼܠܹܗ</l>
                <l n="524">ܘܐܲܢ̄ܬܿ ܚܵܘܝܼܬܵܢ ܕܠܵܐ ܡܸܬܼܢܲܣܸܐ ܒܚܵܫܘܿܫܘܼܬܼܵܐ ܀</l>
                <l n="525">:ܒܪܘܼܚ ܓܸܠܝܵܢܵܐ ܓܼܠܲܝܬܵܝܗܝ ܠܐ̄ܪܵܙܵܐ ܕܦܘܼܪܩܵܢ ܚܲܝܲܝ̈ܢ</l>
                <l n="526">ܕܫܲܡܠܝܼ ܘܲܓܼܡ݂ܲܪ ܨܸܒܼܝܵܢ ܟܲܣܝܵܐ ܒܓܲܠܝܘܼܬܼ ܦܲܓܼܪܲܢ ܀</l>
                <l n="527">:ܒܟܸܢܲܪ ܢܲܦܸܫܵܟ ܙܡ݂ܲܪ ܦܘܼܪܫܵܢܵܐ ܕܬܲܪܬܹܿܝܢ ܕܸܡ̈ܘܵܢ</l>
                <l n="528">ܕܡܘܼܬܼܵܐ ܕܥܲܒܼܕܵܐ ܘܲܕܼܥܵܒܼܘܿܕܼܵܐ ܟܲܣܝܵܐ ܘܓܼܠܝܵܐ ܀</l>
                <l n="529">:ܗܘ̤ܵܐ ܠܸܫܵܢܵܟ ܒܲܕܼܡܘܼܬܼ ܩܲܢܝܵܐ ܒܐܝܼܕܼܵܐ ܕܪܘܼܚܵܐ</l>
                <l n="530">ܘܨܵܪ ܐܵܬܼ̈ܘܵܬܼܵܐ ܒܪܸܥܝܵܢ ܐ̄ܢܵܫܵܐ ܡܸܠܬܼܵܐ ܘܦܲܓܼܪܵܐ ܀</l>
                <l n="531">:ܡܸܠܬܼܵܐ ܘܦܲܓܼܪܵܐ ܐܲܟܼܪܸܙ ܩܵܠܵܟ ܒܹܝܬܼ ܡ̇ܝܘܿܬܹ̈ܐ</l>
                <l n="532">ܬܪܹܝܢ ܕܲܦܪܝܼܫܝܼܢ ܒܲܟܼܝܵܢܲܝ̈ܗܘܿܢ ܘܲܫܘܹܝܢ ܐܲܟܲܚ̄ܕܼ ܀</l>
                <l n="533">:ܦܪܝܼܫܝܼܢ ܘܲܫܘܹܝܢ ܘܲܟܣܹܝܢ ܘܲܓܼܠܹܝܢ ܘܚܲܕܼ ܡܸܬܼܟܲܢܹܝܢ</l>
                <l n="534">ܒܪܵܐ ܕܐܲܠܵܗܵܐ ܕܫܵܘܬܸܿܦ ܥܲܡܹܗ ܠ̄ܐܢܵܫܵܐ ܕܲܢ̣ܣܲܒܼ ܀</l>
                <l n="535">:ܠܵܘ ܦܘܼܪܫܵܢܵܐ ܕܲܒܼܪܵܐ ܘܲܒܼܪܵܐ ܐܲܥܸܠ ܦܵܘܠܘܿܣ</l>
                <l n="536">ܕܠܵܐ ܬܸܬܲܩܲܠ ܗܲܪܵܛܝܼܩܵܐ ܒܦܘܼܪܫܵܢ ܡܸܠܵܘ̈ܗܝ ܀</l>
                <l n="537">:ܟܝܵܢܹ̈ܐ ܦܲܪܸܫ ܒܗܵܝ̇ ܕܲܦܪܝܼܫܝܼܢ ܚܲܕܼ ܡ̣ܢ ܚܲܒܼܪܹܗ</l>
                <l n="538">ܘܟܲܢܸܫ ܐܸܢܘܿܢ ܒܲܚܕܼܵܝܘܼܬܼܵܐ ܠܚܲܕܼ ܦܲܪܨܘܿܦܵܐ ܀</l>
                <l n="539">:ܦܲܪܸܫ ܐܸܢܘܿܢ ܡܸܛܠ ܚܲܫܹ̈ܐ ܘܲܫܒܼܝܼ̈ܚܵܬܼܵܐ </l>
                <l n="540">ܘܐܲܫܘܝܼ ܐܸܢܘܿܢ ܡܸܛܠ ܚܘܼܒܵܐ ܕܠܵܐ ܦܘܼܠܵܓܼܵܐ ܀</l>
                <l n="541">:ܦܲܠܸܓܼ ܐܸܢܘܿܢ ܘܠܵܐ ܣܕܲܩ ܐܸܢܘܿܢ ܚܕܼ ܡ̣ܢ ܨܿܝܕܼ ܚܲܕܼ</l>
                <l n="542">ܘܐܲܫܘܝܼ ܐܸܢܘܿܢ ܒܝܲܕܼ ܨܸܒܼܝܵܢܵܐ ܕܲܨܒܼܵܐ ܒܗܵܕܹܐ ܀</l>

                <pb ed="http://syriaca.org/bibl/1765" n="85"/>

                <l n="543">:ܝܲܗ݂̄ܒܼ ܠܹܗ ܕܝܼܠܹܗ ܠܟܼܠܚܲܕܼ ܡܸܢܗܘܿܢ ܠܦܘܼܬܼ ܗܵܝ̇ ܕܐܝܼܬܼܵܘܗܝ</l>
                <l n="544">ܕܠܵܐ ܢܸܬܿܬܲܚܬܸܐ ܐܝܼܬܼܝܵܐ ܠܚܼܫܹ̈ܐ ܒܕܲܢܣܲܒܼ ܕܝܼܠܲܢ ܀</l>
                <l n="545">:ܫܵܘܬܸܦ ܪܵܡ̇ܐ ܒܲܡܚܝܼ̈ܠܵܬܼܵܐ ܒܲܫܡܵܐ ܫܐܝܼܠܵܐ</l>
                <l n="546">ܘܲܠܡܲܟܿܝܼܟܼܵܐ ܒܲܫܒܼܝܼ̈ܚܵܬܼܵܐ ܒܗܘܿܢ ܒܲܥܒܼܵܕܹ̈ܐ ܀</l>
                <l n="547">:ܘܐܸܢܗܘ̤ ܕܦܵܘܠܘܿܣ ܕܲܓܼܒܼ݂ܵܝܗܝ ܪܘܼܚܵܐ ܦܲܪܸܫ ܘܐܲܫܘܝܼ</l>
                <l n="548">ܡ̇ܢ ܡܸܬܼܥܲܕZܠ ܗܲܪܵܣܝܘܿܛܵܐ ܒܡܵܐܢܵܐ ܓܲܒܼܝܵܐ ܀</l>
                <l n="549">:ܦܵܘܠܘܿܣ ܡܲܠܸܠ ܡܲܢ̣ܘܼ ܫܲܠܝܼܛ ܠܡܸܥܕܲܠ ܦܵܘܠܘܿܣ</l>
                <l n="550">ܘܐܲܝܢܵܐ ܕܥܵܕܹܠ ܪܘܼܚܵܐ ܕܓܲܝܼܒܼܵܝܗܝ ܗܘ̤ ܡܚܲܝܲܒܼ ܠܹܗ ܀</l>
                <l n="551">:ܫܬܼܘܿܩ ܠܵܟ ܡ̇ܕܹܝܢ ܗܲܪܵܣܝܘܿܛܵܐ ܠܵܐ ܬܸܬܼܥܲܕܲܠ</l>
                <l n="552">ܕܠܵܐ ܬܸܬܼܚܲܝܲܒܼ ܒܲܓܼܙܵܪ ܕܝܼܢܵܐ ܩܲܫܝܵܐ ܕܪܘܼܚܵܐ ܀</l>
                <l n="553">:ܫܬܼܘܿܩܘ ܠܵܐ ܬܸܩܥܘܿܢ ܥܲܡ ܫܲܪܝܼܪܹ̈ܐ ܦܵܥܠܹ̈ܐ ܕܙܹܐܦܵܐ</l>
                <l n="554">ܟܲܕܼܘܼ ܕܠܲܚ̣ܬܿܘܿܢ ܫܲܝܢܵܐ ܕܐ̄ܢܵܫܵܐ ܒܚܸܪ݁ܝܢܲܝܟܿܘܿܢ ܀</l>
                <l n="555">:ܡܦܵܣ ܐ̄ܢܵܐ ܕܣܲܓܿܝܼ ܣܵܢܹ̇ܝܬܿܘܿܢ ܠܹܗ ܠܲܫܡܹܗ ܕܦܵܘܠܘܿܣ</l>
                <l n="556">ܘܠܵܐ ܛܲܥܝܵܐ ܠܝܼ ܕܠܵܐ ܡܢܵܚܝܼܬܿܘܿܢ ܒܦܘܼܪܫܵܢ ܡܸܠܵܘ̈ܗܝ ܀</l>
                <l n="557">:ܣܲܓܿܝܼ ܡܲܨܪܸܦ ܣܲܡܐ ܕܡܸܠܵܘܗܝ ܠܟܹܐܒܼܵܐ ܕܲܒܼܟܼܘܼܢ</l>
                <l n="558">ܘܡܸܛܠ ܗܵܕܹܐ ܣܵܢܹ̇ܝܬܿܘܿܢ ܠܹܗ ܐܲܝܟ ܢܘܼܟܼܪܵܝܵܐ ܀</l>
                <l n="559">:ܣܵܢܐܵܐ ܕܐ̄ܢܵܫܵܐ ܣܲܡܝܵܗ̇ ܠܥܲܝܢܵܐ ܕܪ̈ܥܝܵܢܲܝܟܿܘܿܢ</l>
                <l n="560">ܕܠܵܐ ܬܸܬܼܒܲܩܘܿܢ ܒܢܘܼܗܪܵܐ ܕܲܟܼܣܸܐ ܠܓܼܵܘ ܡ̣ܢ ܡܸܠܵܘ̈ܗܝ ܀</l>
                <l n="561">:ܗܘ̤ ܐܲܫܩܝܼܟܼܘܿܢ ܟܵܣܵܐ ܕܲܠܚܵܗܿ ܕܡܸܪܲܬܼ ܪܘܼܓܼܙܹܗ</l>
                <l n="562">:ܘܲܒܼܟܼܘܿܢ ܕܲܠܚܵܗ̇ ܠܫܲܦܝܘܼܬܼ ܫܲܝܢܵܐ ܕܫܲܝܸܢ ܟܠܵܐ</l>
                <l n="563">:ܗܘ̤ ܐܲܠܸܦܟܼܘܿܢ ܠܡܸܣܥܵܐ ܠܪܵܘܡ̇ܐ ܠܘܵܬܼ ܐܝܼܬܼܘܼܬܼܵܐ</l>
                <l n="564">ܘܗܘ̤ ܚܵܘܝܼܟܼܘܿܢ ܫܒܼܝܼܠܵܐ ܣܲܢܝܵܐ ܕܚܵܫܘܿܫܘܼܬܼܵܐ ܀</l>
                <l n="565">:ܗܘ̤ ܢܲܟܼܪܝܼܟܼܘܿܢ ܡ̣ܢ ܥܸܢܝܵܢܵܐ ܕܡܸܠܲܬܼ ܦܵܘܠܘܿܣ</l>
                <l n="566">ܕܲܚܙ̣ܵܐ ܕܡܲܟܼܪܸܙ ܕܲܟܼܝܵܢ ܟܲܣܝܵܐ ܠܵܐ ܡܸܣܬܲܝܲܟ ܀</l>
                <l n="567">:ܦܘܼܪܣܵܐ ܗ̄ܘ̣ ܕܝܼܠܹܗ ܕܐܸܫܟܲܚ ܘܐܲܠܸܦ ܠܲܕܲܕܼܵܡܹ̇ܝܢ ܠܹܗ</l>
                <l n="568">ܕܲܢܸܚܲܫ ܟܲܣܝܵܐ ܘܢܸܛܠܘܿܡ ܦܲܓܼܪܵܢ ܡ̣ܢ ܪܘܼܡܪܵܡ̇ܐ ܀</l>
                <l n="569">:ܒܗܵܕܹܐ ܬܸܢܘܲܝ ܓ̣ܡܲܪ ܨܸܒܼܝܵܢܹܗ ܒܝܲܕܼ ܡܸܠܲܝ̈ܟܘܿܢ</l>
                <l n="570">ܘܕܼܵܘܸܕܼ ܕܛܲܟܼܣܹ̈ܐ ܕܛܲܟܸܿܣ ܪܘܼܚܵܐ ܒܝܲܕܼ ܟܵܪ̈ܘܿܙܹܐ ܀</l>
                <l n="571">:ܒܟܼܘܿܢ ܗ̄ܘ̣ ܟܲܣܝܵܗ̇ ܠܙܹܐܦܵܢܘܼܬܹܗ ܐܲܝܟ ܕܲܒܼܢܲܚܬܵܐ</l>
                <l n="572">ܘܥܲܠ̣ ܘܐܸܣܬܲܬܲܪ ܒܓܼܵܘ ܡܲܪܥܝܼܬܼܵܐ ܐܲܝܟ ܫܲܪܝܼܪܵܐ ܀</l>
                <l n="573">:ܠܟܼܘܿܢ ܗ̄ܘ̣ ܫܲܕܲܪ ܐܲܝܟ ܓܵܫܘܿܫܹ̈ܐ ܠܘܵܬܼ ܒܲܝܬܿܝܹ̈ܐ</l>
                <l n="574">ܘܲܒܼܡܼܘܿܢ ܨܲܚܝܵܗ̇ ܠܟܼܵܪܘܿܙܘܼܬܼܵܐ ܐܲܝܟ ܫܲܒܵܝܹ̈ܐ ܀</l>
                <l n="575">:ܒܟܼܘܿܢ ܐܸܬܼܢܲܩܲܡ ܥܝܵܪܬܵܐ ܕܒܸܙܚܹܗ ܡ̣ܢ ܫܲܪܝܼܪܹ̈ܐ</l>
                <l n="576">ܕܒܲܣܒܸܿܣܬܿܘܿܢܵܝܗܝ ܠܓܼܘܼܫܡܵܐ ܚܠܝ̣ܡܵܐ ܕܗܲܝܡܵܢܼܬܼܵܐ ܀</l>
                <l n="577">:ܡ̣ܢ ܣܸܢܐܲܬܼܟܼܘܿܢ ܕܲܠܘܵܬܼ ܦܵܘܠܘܿܣ ܢܹܐܠܲܦ ܗܵܕܹܐ</l>
                <l n="578">ܕܐܸܙܕܲܝܲܢܬܿܘܿܢ ܒܝܲܕܼ ܨܸܢ̈ܥܵܬܼܵܐ ܠܘܼܩܒܲܠ ܡܸܠܵܘ̈ܗܝ ܀</l>

                <pb ed="http://syriaca.org/bibl/1765" n="86"/>

                <l n="579">:ܐܘܿ ܡ̣ܢ ܚܘܼܨܦܵܐ ܕܗܲܪ̈ܵܛܝܼܩܹܐ ܘܕܵܐܟܹ̇ܠ ܩܲܪܨܵܐ</l>
                <l n="580">ܕܣܵܥܹ̇ܿܝܢ ܟܠܢܵܫ ܠܲܡܕܼܵܘܵܕܼܘܼ ܠܛܲܟܼܣܹ̈ܐ ܕܪܘܼܚܵܐ ܀</l>
                <l n="581">:ܓܘܼܢܚܵܐ ܪܲܒܵܐ ܣܥ݂ܲܪܘ ܡܲܪ̈ܚܹܐ ܥܲܡ ܡ̇ܪܘܿܕܼܵܐ</l>
                <l n="582">ܕܕܼܵܫ̣ܘ ܘܐܲܫܝ̣ܛܘܼܗܝ ܠܩܘܼܕܫܵܐ ܕܿܟܼܝܵܐ ܒܓܼܘܼܕܵܦܲܝ̈ܗܘܿܢ ܀</l>
                <l n="583">:ܒܓܼܵܢܲܝܟ ܡܲܠܟܵܐ ܕܦܲܪܩܹܗ ܠܓܸܢܣܲܢ ܚܘܼܣ ܥܲܠ ܓܸܢܣܲܢ</l>
                <l n="584">ܕܡ̣ܢ ܕܐܸܬܼܚܲܪܲܪ ܦ̣ܢܵܐ ܘܐܸܫܬܲܥܒܲܕܼ ܠܥܲܒܼܕܿܘܼܬܼ ܡ̇ܘܬܵܐ ܀</l>
                <l n="585">:ܫܲܒܼܩ̣ܘܼܗ̇ ܐ̄̇ܢܵܫܵܐ ܠܐܘܼܪܚܵܐ ܕܚܘܼܒܵܟ ܡܲܠܝܲܬܼ ܫܲܝܢܵܐ</l>
                <l n="586">ܘܲܚܙܲܩ̣ܘ ܒܐܘܼܪܚܵܐ ܕܡܲܠܝܵܐ ܩܸܢܛܵܐ ܕܠܵܐ ܫܲܘܝܘܼܬܼܵܐ ܀</l>
                <l n="587">:ܣܢܵܘ ܟܵܪ̈ܘܿܙܹܐ ܕܐܲܟܼܪܸܙܘ ܩܘܼܫܬܵܐ ܘܗܲܝܡܵܢܘܼܬܼܵܐ</l>
                <l n="588">ܘܲܪܚܸܡ̣ܘ ܙܹܐܦܵܐ ܕܕܲܓܵܠܘܼܬܼܐ ܕܐܵܘܠܸܕܼ ܒܝܼܫܵܐ ܀</l>
                <l n="589">:ܫܒܼܝܼܩ ܫܸܡ ܦܵܘܠܘܿܣ ܘܲܟܼ̈ܢܵܘܵܬܹܗ ܦܵܠܚܹ̈ܐ ܕܪܘܼܚܵܐ</l>
                <l n="590">ܘܓܼܵܘܕܹܠ ܟܠܢܵܫ ܟܠܝܼܠ ܢܸܨܚܵܢܹ̈ܐ ܠܦܵܥ̈ܠܹܐ ܕܙܹܐܦܵܐ ܀</l>
                <l n="591">:ܠܵܐ ܐ̄ܢܵܫ ܡܲܝܬܸܿܐ ܣܵܗܕܿܘܼܬܼ ܡܸܠܹ̈ܐ ܡ̣ܢ ܫܲܪܝܼܪܹ̈ܐ</l>
                <l n="592">ܕܐܸܣܬܲܬܲܬܼ ܠܹܗ ܒܸܕܼܝܵܐ ܕܛܘܼܥܝܲܝ ܒܪܸܥܝܵܢ ܣܲܟܼܠܹ̈ܐ ܀</l>
                <l n="593">:ܐܸܢ ܐ̄ܢܵܫ ܬܵܢܹ̇ܐ ܡܸܠܲܬܼ ܦܵܘܠܘܿܣ ܐܵܘ ܕܲܡܫܝܼܚܵܐ</l>
                <l n="594">ܢܘܼܟܼܪܵܝ ܫܸܡܥܹܗ ܘܠܵܐ ܡ̣ܬܼܩܲܒܲܠ ܒܐܸܕܼܢܲܝ̈ ܥܲܛܠܹ̈ܐ ܀</l>
                <l n="595">ܣܢܵܐܘܼܗܝ ܣܲܓܿܝܼ ܠܗܸܪܓܵܐ ܕܡܸܠܹ̈ܐ ܕܒܲܟܼܬܼܝܼ̈ܒܼܵܬܼܵܐ: </l>
                <l n="596">ܘܐܲܝܟ ܝܲܬܿܝܼܪܵܐ ܚܫܝܼܒܼ ܥܸܢܝܵܢܹܗ ܠܘܵܬܼ ܡܲܪ̈ܵܚܹܐ ܀</l>
                <l n="597">:ܠܵܐ ܠܲܡ ܫܲܦܝܼܪ ܠܡܸܗܪܲܓܼ ܣܲܓܿܝܼ ܒܲܫܒܼܝܼ̈ܚܵܬܼܵܐ</l>
                <l n="598">ܕܕܲܠܡܵܐ ܢܸܛܥܹܐ ܠܸܒܵܐ ܒܗܸܪܓܵܐ ܕܡܸܠܲܝ̈ ܪܘܼܚܵܐ ܀</l>
                <l n="599">:ܒܨܵܬܼܵܐ ܡܲܠܸܦ ܥܸܢܝܵܢ ܡܼܠܹ̈ܐ ܘܡܲܦܗܹܐ ܠܢܲܦܫܵܐ</l>
                <l n="600">ܘܪܵܘܹܐ ܗܵܘܢܵܐ ܒܲܗ̈ܦܵܟܼܵܬܼܵܐ ܐܲܝܟ ܕܲܒܼܚܲܡܪܵܐ ܀</l>
                <l n="601">:ܠܵܐ ܬܘܼܒܼ ܬܹܐܟܼܘܿܠ ܕܸܒܼܫܵܐ ܣܲܓܿܝܼ ܩܥ̣ܵܐ ܚܲܟܿܝܼܡܵܐ</l>
                <l n="602">ܗܵܐ ܠܲܡ ܚܵܘܝܼ ܕܠܵܐ ܬܸܬܼܝܼܥܲܢ ܥܲܠ ܕܲܟܼܬܼܝܼ̈ܒܼܵܢ ܀</l>
                <l n="603">:ܘܥܲܒܼܕܵܐ ܕܝܵ̇ܕܲܥ ܨܸܒܼܝܵܢ ܡ̇ܪܹܗ ܘܠܵܐ ܬܲܩܸܢ ܠܹܗ</l>
                <l n="604">ܢܸܓܼ̈ܕܹܿܐ ܩܫܲܝ̈ܵܐ ܒܵܠܲܥ ܡܸܢܹܗ ܕܝܼܕܲܥ ܘܲܛܠܲܡ ܀</l>
                <l n="605">:ܗܵܐ ܝܘܼܠܦܵܢܹܗ ܕܪܲܒܵܐ ܣܲܟܼܠܵܐ ܠܘܵܬܼ ܬܲܠܡܝܼܕܵܘ̈ܗܝ</l>
                <l n="606">ܕܨܵܪ ܐܵܬ̈ܘܵܬܼܵܐ ܘܐܲܗܓܝܼ ܐܸܢܘܿܢ ܡ̣ܢ ܬܵܘ ܠܐܲܠܲܦ ܀</l>
                <l n="607">:ܗܵܐ ܬܘܼܪܓܵܡܹܗ ܕܣܵܦܪܵܐ ܢܟܼܝܼܠܵܐ ܠܘܵܬܼ ܫܵܡܘܿܥܵܘ̈ܗܝ</l>
                <l n="608">ܕܐܲܚܫܸܟ ܐܸܢܘܿܢ ܡ̣ܢ ܝܼܕܲܥܬܼܵܐ ܕܡܸܠܲܬܼ ܚܝܹ̈ܐ ܀</l>
                <l n="609">:ܗܵܐ ܣܲܡ ܡܸܪܬܹܗ ܕܩܵܛܹ̇ܠ ܐ̄ܢܵܫܵܐ ܕܐܲܪܡܝܼ ܒܐ̄ܢܵܫܵܐ</l>
                <l n="610">ܘܐܲܛܥܝܼ ܐܸܢܘܿܢ ܠܒܲܪ ܡ̣ܢ ܐܘܼܪܚܵܐ ܕܡܸܠܲܝ̈ ܪܘܼܚܵܐ ܀</l>
                <l n="611">:ܪܘܼܚܵܐ ܕܲܪܫܵܗ̣̇ ܠܐܘܼܪܚܵܐ ܕܚܲܝܹ̈ܐ ܒܦܘܼܡ ܟܵܪ̈ܘܿܙܹܐ</l>
                <l n="612">ܘܣܵܢܐܵܐ ܒܢܸܟܼܠܹܗ ܡ̣ܠܵܗ̇ ܩܲܬܼܵܪܹ̈ܐ ܩܕܼܵܡ ܚܵܙܘܼܩܹ̈ܐ ܀</l>
                <l n="613">:ܐܲܪܡܝܼ ܩܸܢܛܵܐ ܘܕܲܚܸܠ ܐܸܢܘܿܢ ܡ̣ܢ ܝܘܼܠܦܵܢܵܐ</l>
                <l n="614">ܕܠܵܐ ܠܲܡ ܬܸܚܙܘܿܩ ܒܐܘܼܪܚܵܐ ܕܣܸܦܪܹ̈ܐ ܕܲܠܡܵܐ ܬܸܛܥܹܐ ܀</l>
                <l n="615">:ܬܵܐ ܟܵܪܘܿܙܵܐ ܡ̇ܐܢܵܐ ܓܲܒ̣ܝܵܐ ܕܐܲܟܼܪܸܙ ܩܘܼܫܬܵܐ</l>
                <l n="616">ܚܙܝܼ ܨܹܢ̈ܥܵܬܼܵܐ ܕܪܲܟܸܿܒܼ ܒܝܼܫܵܐ ܠܘܼܩܒܲܠ ܡܸܠܲܝ̈ܟ ܀</l>

                <pb ed="http://syriaca.org/bibl/1765" n="87"/>

                <l n="617">:ܬܵܐ ܐܲܠܸܦ ܠܲܢ ܡ̣ܢ ܚܸܟܼ̈ܡܵܬܼܵܐ ܕܣ̣ܵܡ ܒܵܟ ܪܘܼܚܵܐ</l>
                <l n="618">ܕܲܒܼܗܘܿܢ ܢܸܣܬܿܘܿܪ ܒܸܢܝܵܢ ܙܹܐܦܵܐ ܕܲܒܼܢܵܐ ܢܟܼܝܼܠܵܐ ܀</l>
                <l n="619">:ܐܲܢ̄ܬܿ ܡܲܠܸܠ ܒܲܢ ܕܢܸܬܼܢܹܐ ܕܝܼܠܵܟ ܠܘܵܬܼ ܛܵܠܘܿܡܹ̈ܐ</l>
                <l n="620">ܕܛܲܠܡ̣ܘܼܟ ܣܲܓܿܝܼ ܒܡܹܐܟܲܠ ܩܲܪܨܵܐ ܕܓܼܘܼܕܵܦܲܝ̈ܗܘܿܢ ܀</l>
                <l n="621">:ܡ̣ܢ ܒܹܝܬܼ ܐܲܪ̈ܟܹܿܐ ܕܲܟܼܬܼܝܼ̈ܒܼܵܬܼܵܟ ܢܲܟܸܿܣ ܐܸܢܘܿܢ</l>
                <l n="622">ܘܲܒܼܦܸܬܼܓܼܵܡܲܝ̈ܟ ܢܸܓܼܠܹܐ ܙܹܐܦܵܐ ܕܕ̈ܥܝܵܢܲܝܗܘܿܢ ܀</l>
                <l n="623">:ܟܠ ܠܲܡ ܣܸܦܪܵܐ ܕܟܲܬܼܒܹܿܗ ܪܘܼܚܵܐ ܕܝܼܠܵܟ ܢܸܬܼܢܹܐ</l>
                <l n="624">ܝܘܼܬܼܪܵܢ ܚܲܝܹ̈ܐ ܡܲܩܢܹܐ ܥܲܡܠܹܗ ܠܲܕܼܗܵܪܹܿܓܼ ܒܹܗ ܀</l>
                <l n="625">:ܓܡܝܼܪܵܐ ܥܵܒܹ̇ܕܼ ܘܲܡܫܲܠܡܵܢܵܐ ܠܲܕܼܝܵܠܹ̇ܠ ܠܹܗ</l>
                <l n="626">ܘܗܵܘܹ̇ܐ ܚܵܫܲ݁ܚ ܠܲܡܫܲܡܵܫܘܼ ܪܘܼܚܵܢܵܐܝܼܬܼ ܀</l>
                <l n="627">:ܬܵܘ ܙܹܐܦܵܢܹ̈ܐ ܚܙܵܘ ܝܘܼܬܼܪܵܢܵܐ ܕܡܸܠܲܝ̈ ܪܘܼܚܵܐ</l>
                <l n="628">ܕܓܼܵܡܲ݁ܪ ܐ̄ܢܵܫܵܐ ܒܪ̈ܘܼܚܵܢܝܵܬܼܵܐ ܘܝܵܗܹ̇ܒܼ ܚܲܝܹ̈ܐ ܀</l>
                <l n="629">:ܢܸܬܼܢܹܐ ܐܵܦ ܗܵܝ̇ ܕܲܠܬܲܠܡܝܼܕܼܵܟ ܒܵܗ̇ ܡܲܛܸܢ ܗ̣̄ܘܲܝܬܿ</l>
                <l n="630">ܕܡ̣ܢ ܛܲܠܝܘܼܬܼܵܟ ܣܸܦܪܹ̈ܐ ܐܲܠܦܘܼܟ ܐܘܼܪܚܵܐ ܕܚܲܝܹ̈ܐ ܀</l>
                <l n="631">:ܒܗܸ̣ܬܼܘ ܘܐܸܬܼܟܲܚܲܕܼܘ ܣܵܢܝܲ̈ܝ ܗܸܪܓܲܝ̈ ܪܘܼܚܵܐ</l>
                <l n="632">ܡ̣ܢ ܒܲܪܬܼ ܩܵܠܹܗ ܕܪܲܒܵܐ ܡܗܝܼܪܵܐ ܠܘܵܬܼ ܬܲܠܡܝܼܕܹܗ ܀</l>
                <l n="633">:ܠܵܐ ܬܸܬܼܥܲܕܼܠܘܼܢ ܟܲܕܼܵܒܼܵܐܝܼܬܼ ܒܒܸܢܝܵܢ ܡܸܠܵܘ̈ܗܝ</l>
                <l n="634">ܕܲܒܼܚܹܝܠ ܪܘܼܚܵܐ ܡܚܲܙܲܩ ܘܲܒܼܢܸܐ ܚܲܟܿܝܼܡܵܐܝܼܬܼ ܀</l>
                <l n="635">:ܪܘܼܚܵܐ ܣܵܗܹ̇ܕ ܥܲܠ ܒܸܢܝܵܢܹܗ ܕܫܲܦܝܼܪ ܡܲܬܼܩܲܢ</l>
                <l n="636">ܘܗܘ̤ ܡܲܟܸܿܣ ܠܹܗ ܠܒܸܢܝܵܢ ܙܹܐܦܵܐ ܕܪ̈ܥܝܵܢܲܝܟܿܘܿܢ ܀</l>
                <l n="637">:ܪܘܼܚܵܐ ܢܸܗܘܹܐ ܣܢܹܐܓܼܪܵܐ ܒܕܼܝܼܢܵܐ ܒܹܝܬܼ ܠܝܼ ܘܲܠܟܼܘܿܢ</l>
                <l n="638">ܘܪܸܡܙܹܗ ܡܦܲܪܣܸܐ ܢܸܟܼܠܵܐ ܟܲܣܝܵܐ ܕܚܘܼܫܵܒܲܝ̈ܗܘܿܢ ܀</l>
                <l n="639">:ܗܘ̤ ܢܲܟܸܿܣܟܼܘܿܢ ܕܲܛܠܲܡ̣ܬܿܘܿܢܵܝܗܝ ܠܥܲܡܠܵܐ ܕܚܘܼܒܹܿܗ</l>
                <l n="640">ܕܩ̣ܵܡ ܒܐܵܓ̣ܘܿܢܵܐ ܘܲܙܟܼܵܐ ܘܲܙܟܿܝܼ ܠܲܟܼܢܵܘܵܬܹ̈ܐ ܀</l>
                <l n="641">:ܐܵܪܵܐ ܥܲܛܠܹ̈ܐ ܕܥܲܛܠܝܼܢ ܣܲܓܼܝܼ ܠܘܵܬܼ ܕܲܦܫܝܼ̈ܩܵܢ</l>
                <l n="642">ܐܲܝܢܵܘ ܢܘܼܗܪܵܐ ܕܲܦܠܹܐ ܒܕܸܢܚܹܗ ܐܲܝܟ ܫܸܡ ܦܵܘܠܘܿܣ ܀</l>
                <l n="643">:ܐܲܝܕܼܵܐ ܗ̄ܝܼ ܐܘܼܪܚܵܐ ܕܲܦܫܝ̣ܩ ܪܲܗܛܵܗ̇ ܐܲܝܟ ܦܸܬܼܓܼܵܡܵܘ̈ܗܝ</l>
                <l n="644">ܘܡܲܢܘܼ ܕܠܵܠܹ̇ܐ ܒܲܫܒܼܝܼܠ ܡܸܠܵܘ̈ܗܝ ܒܲܣܝܼ̈ܡܵܬܼܵܐ ܀</l>
                <l n="645">:ܐܲܝܠܹܝܢ ܛܘܼܒܹ̈ܐ ܕܠܵܐ ܐܲܣܝܼܢܝܼܢ ܘܲܟܼܣܹܝܢ ܒܲܫܡܹܗ</l>
                <l n="646">ܘܡ̇ܐ ܕܲܦܬ݂ܲܚ ܐ̄̇ܢܵܫ ܘܲܩܪ̣ܵܐ ܦܵܘܠܘܿܣ ܥܬ݂ܲܪ ܘܐܸܬܼܢܲܨܲܚ ܀</l>
                <l n="647">:ܐܲܝܢܵܘ ܣܲܡܵܐ ܕܠܵܘ ܒܐܸܓܪ̈ܵܬܹܗ ܡܡܲܕܲܟ ܘܲܚܠܝܼܛ</l>
                <l n="648">ܘܲܠܟܼܠ ܟܹܐܒܼܝܼ̈ܢ ܫܟܼܝܼܚ ܥܘܼܕܼܪܵܢܵܐ ܕܡ̣ܢ ܙܘܼܗܵܪ̈ܘܗܝ ܀</l>
                <l n="649">:ܐܲܝܢܵܘ ܛܲܟܼܣܵܐ ܕܡܲܩܢܹܐ ܚܲܝܹ̈ܐ ܕܠܵܘ ܗܘ̤ ܣܵܡܹܗ</l>
                <l n="650">ܘܐܲܝܢܵܘ ܬܸܓܼܡܵܐ ܕܠܵܐ ܐܸܬܼܥܲܕܲܪ ܡ̣ܢ ܩܵܢܘܿܢܵܘ̈ܗܝ ܀</l>
                <l n="651">:ܣ̣ܵܡ ܢܵܡܘܿܣܹ̈ܐ ܠܲܥܠܲܝܡܘܼܬܼܵܐ ܘܲܠܣܲܝܒܿܘܼܬܼܵܐ</l>
                <l n="652">ܠܥܲܒܼ̈ܕܹܿܐ ܘܚܹܐܪܹ̈ܐ ܠܡܸܫܬܲܥܒܵܕܼܘܼ ܬܚܹܝܬܼ ܚܲܕܼ ܡܵܪܵܐ ܀</l>

                <pb ed="http://syriaca.org/bibl/1765" n="88"/>

                <l n="653">ܚܒܲܫ̣ ܟܠ ܡܘܼ̈ܫܚܵܢ ܬܚܹܝܬܼ ܩܵܢܘܿܢܵܐ ܕܟܼܵܪܘܿܙܘܼܬܹܗ ܀</l>
                <l n="654">ܘܲܟܼܕܲܝܢ ܓܲܒܼܪܹ̈ܐ ܥܲܡ ܢܸܫܲܝ̈ܗܘܿܢ ܒܢܝܼܪܵܐ ܕܚܘܼܒܵܐ ܀</l>
                <l n="655">:ܝܲܗ̣̄ܒܼ ܙܵܟܼܘܼܬܼܵܐ ܠܐܲܬܼܠܹܝܛܘܼܬܼܵܐ ܕܨܸܒܼܝܵܢ ܟܹܐܢܹ̈ܐ</l>
                <l n="656">ܘܚܲܝܸܠ ܘܣܲܡܸܟ ܠܲܡܚܝܼܠܘܼܬܵܐ ܠܐܲܝܠܹܝܢ ܕܐܲܫܦܸܠܘ ܀</l>
                <l n="657">:ܛܲܟܸܿܣ ܕܲܪ̈ܓܹܐ ܕܪܹܫܵܢܘܼܬܼܵܐ ܕܲܠܓܼܵܘ ܘܕܲܠܒܲܪ</l>
                <l n="658">ܘܚܵܘܝܼ ܠܟܼܠܢܵܫ ܕܐܲܝܟܲܢ ܢܸܦܪܘܿܥ ܐܲܝܕܼܵܐ ܕܘܵܠܝܵܐ ܀</l>
                <l n="659">:ܟܲܕܼܢܹܗ ܠܥܵܠܡܵܐ ܒܢܝܼܪܵܐ ܢܝܼܚܐ ܕܚܘܼܒܵܐ ܕܡ̇ܪܹܗ</l>
                <l n="660">ܕܢܸܦܠܘܿܚ ܟܠܢܵܫ ܒܐܸܫܟܵܪ ܚܲܝܹ̈ܐ ܪ̈ܘܼܚܵܢܵܝܹܐ ܀</l>
                <l n="661">:ܪܲܕܦܹܗ ܠܚܸܫܟܵܐ ܕܚܹܝܠ ܒܝܼ̈ܫܬܵܐ ܡ̣ܢ ܐ̄ܢܵܫܘܼܬܼܵܐ</l>
                <l n="662">ܘܲܪܕܲܦ ܐ̄ܢܵܫܵܐ ܠܘܼܩܒܲܠ ܢܘܼܗܪܵܐ ܕܟܼܵܪܘܿܙܘܼܬܹܗ ܀</l>
                <l n="663">:ܒܣܲܝܦܵܐ ܕܡܸܠܬܹܗ ܦܲܣܩܵܗ̇ ܘܲܫܕܼܵܗ̇ ܠܪܸܚܡܲܬܼ ܡܸܣܦܵܐ</l>
                <l n="664">ܘܚܵܘܝܼ ܠܟܼܠܢܵܫ ܡܲܪܝܼܪܘܼܬܼܵܐ ܕܟܲܣܝܵܐ ܒܦܹܐܪܹ̈ܝܗ̇ ܀</l>
                <l n="665">:ܒܢܲܝܙܟܼܵܐ ܕܚܘܼܒܹܿܗ ܣܲܬ̣ܪܹܗ ܠܪܵܘܡ̇ܐ ܕܪܸܚܡܲܬܼ ܫܘܼܒܼܚܵܐ</l>
                <l n="666">ܘܡܲܟܸܿܟ ܚܘܼܬܼܪܵܐ ܘܪܵܡܘܼܬܼ ܢܲܦܸܫܵܐ ܕܠܵܘܝܵܐ ܠܐ̄ܢܵܫܵܐ ܀</l>
                <l n="667">:ܚܣܵܡܵܐ ܚܸܘܝܵܐ ܕܓܼܵܪܣܹ̇ܐ ܡܸܪܬܹܗ ܘܩܵܛܹ̇ܠ ܐ̄ܢܵܫܵܐ</l>
                <l n="668">ܫ̣ܕܵܐ ܒܹܗ ܓܹܐܪܵܐ ܕܡܸܠܲܬܼ ܫܲܝܢܵܐ ܘܦܸܟܼ݂ܗܲܬ̤ ܡܸܪܬܹܗ ܀</l>
                <l n="669">:ܩܪ̣ܵܐ ܠܪ̈ܓܿܝܼܙܹܐ ܕܬܼܵܘ ܐܸܫܬܲܚܲܢܘ ܘܦܘܼܫܘ ܡ̣ܢ ܪܘܼܓܼܙܵܐ</l>
                <l n="670">ܥܲܕܼ ܠܵܐ ܢܸܥܪܲܒܼ ܫܸܡܫܵܐ ܕܚܲܝܹ̈ܐ ܕܲܡܠܹܐ ܙܲܒܼܢܵܐ ܀</l>
                <l n="671">:ܐܲܪܡܝܼ ܩܸܢܛܵܐ ܘܲܓܼܙܵܪ ܕܝܼܢܵܐ ܩܕܼܵܡ ܚܲܛܝܹ̈ܐ</l>
                <l n="672">ܘܲܦܢ̣ܵܐ ܘܠܲܒܸܿܒܼ ܕܐܸܢ ܡܸܙܕܲܕܲܩܝܼܢ ܠܵܐ ܡܸܬܼܚܲܝܒܼܝܼܢ ܀</l>
                <l n="673">:ܓܠ̣ܵܐ ܥܲܠ ܥܘܼܬܼܪܵܐ ܕܒܲܣܝܼܡܘܼܬܹܗ ܕܐܲܠܵܗ ܟܠܵܐ</l>
                <l n="674">ܕܲܡܚܵܘܹܐ ܠܵܗ̇ ܒܫܘܼܠܵܡ ܙܲܒܼܢܹ̈ܐ ܠܘܵܬܼ ܟܠ ܘܲܒܼܟܼܠ ܀</l>
                <l n="675">:ܐܘܿ ܠܲܡ ܥܘܼܡܩܵܐ ܕܥܘܼܬܼܪܵܐ ܪܲܒܵܐ ܕܠܵܐ ܡܸܣܬܲܝܲܟ</l>
                <l n="676">ܕܙܵܐܹ̇ܢ ܥܵܠܡܵܐ ܥܲܡ ܥܵܡܘܿܪ̈ܘܗܝ ܘܠܵܐ ܡܸܬܼܒܲܨܲܪ ܀</l>
                <l n="677">:ܐܘܿ ܒܘܼܚܪܵܢܵܐ ܕܥܵܐܠܵܐ ܒܨܵܬܹܗ ܠܪ̈ܓܼܫܹܐ ܘܙܵܘܥܹ̈ܐ</l>
                <l n="678">ܘܠܵܐ ܛܵܥܹ̇ܐ ܠܹܗ ܐܵܦܠܵܐ ܚܝܵܪܵܐ ܘܪܸܙܵܐ ܙܥܘܿܪܵܐ ܀</l>
                <l n="679">:ܐܘܿ ܝܼܕܲܥܬܼܵܐ ܕܚܸܒܼ݂ܫܲܬ̤ ܟܠܵܐ ܒܠܵܐ ܝܼܕܲܥܬܼܵܐ</l>
                <l n="680">ܕܬܸܬܸܿܠ ܚܲܝܹ̈ܐ ܘܬܲܚܸܐ ܒܛܲܝܒܿܘܼ ܠܲܥܒܼܵܕܼ ܐܝܼܕ̈ܝܗ̇ ܀</l>
                <l n="681">:ܐܘܿ ܓܲܢ̄ܒܵܪܵܐ ܕܚܲܗ̣̄ܒܼܠܹܗ ܪܸܡܙܵܐ ܩܠܝܼܕܹ̈ܐ ܕܪܘܼܚܵܐ</l>
                <l n="682">ܘܲܦܬ̣ܲܝ ܓܲܙܵܐ ܕܲܣܬܼܝܼܪ̈ܵܬܵܪܐ ܕܟܲܣ̈ܝܵܢ ܡ̣ܢ ܟܠ ܀</l>
                <l n="683">:ܐܘܿ ܬܲܠܡܝܼܕܵܐ ܕܲܡ̣ܛܵܝܗܝ ܕܲܪܓܼܵܐ ܕܪܲܒܵܢܘܼܬܼܵܐ</l>
                <l n="684">ܘܝܼܠܸܦ ܘܐܲܠܸܦ ܒܝܲܕܼ ܗܸܓܿܝܵܢܵܐ ܩܢܘܿܡܹ̈ܐ ܬܠܵܬܼܵܐ ܀</l>
                <l n="685">:ܐܘܿ ܕܐܸܬܿܬܲܠܡܲܕܼ ܡ̣ܢ ܢܵܡܘܿܣܵܐ ܠܡܲܠܟܿܘܼܬܼ ܪܵܘܡ̇ܐ</l>
                <l n="686">ܘܲܥ̣ܬܲܪ ܘܐܲܥܬܲܪ ܡ̣ܢ ܣܝܼ̈ܡܵܬܹܗ ܠܥܲܡܵܐ ܘܥܲܡܡܹ̈ܐ ܀</l>

                <pb ed="http://syriaca.org/bibl/1765" n="89"/>

                <l n="687">:ܒܵܟ ܐܸܫܬܲܠܲܡ ܒܝܲܕܼ ܣܘܼܥܪ̈ܵܢܹܐ ܚܹܝܠ ܦܸܠ̈ܐܵܬܵܐ</l>
                <l n="688">ܕܲܚܒ݂ܲܫܬܿ ܥܘܼܬܼܪܵܐ ܢܵܡܘܿܣܵܝܵܐ ܘܪܘܼܚܵܢܵܝܵܐ ܀</l>
                <l n="689">:ܠܛܘܼܒܼܵܐ ܫܵܘܹ̇ܝܬܿ ܡ̣ܢ ܟܠ ܦܘܼܡܝܼ̈ܢ ܐܘܿ ܟܵܪܘܿܙܵܐ</l>
                <l n="690">ܕܐܲܟܼܪܸܙܬܿ ܩܘܼܫܬܵܐ ܘܐܲܦܢܝܼܬܿ ܟܠܵܐ ܠܕܸܚܠܲܬܼ ܩܘܼܫܬܵܐ ܀</l>
                <l n="691">:ܟܠܝܼܠ ܙܵܟܼܘܬܼܵܐ ܢܸܬܼܦܲܢܹܐ ܠܵܟ ܡ̣ܢ ܟܠ ܠܸܫܵܢ</l>
                <l n="692">ܕܐܲܠܸܦܬܿ ܐ̄ܢܵܫܵܐ ܠܡܸܙܡܲܪ ܫܘܼܒܼܚܵܐ ܠܫܸܡ ܐܝܼܬܼܘܼܬܼܵܐ ܀</l>
                <l n="693">:ܒܲܫܒܼܝܼܠ ܡܸܠܲܝ̈ܟ ܘܵܠܹ̇ܐ ܕܢܸܪܕܿܘܢ ܟܠܗܘܿܢ ܬܸܓܼܡܹ̈ܐ</l>
                <l n="694">ܕܲܕܼܪܲܫ̣ܬܿ ܐܘܼܪܚܵܐ ܕܢܘܼܚܵܡ ܦܲܓܼܪܵܐ ܘܚܘܼܪܵܪ ܢܲܦܫܵܐ ܀</l>
                <l n="695">:ܥܲܠ ܒܸܢܝܵܢܵܐ ܕܡܸܠܬܼܵܟ ܢܸܒܼܢܘܿܢ ܪ̈ܵܚܡܲܝ ܩܘܼܫܬܵܐ</l>
                <l n="696">ܕܫܲܟܼܠܸܠܬܿ ܘܲܒܼܢܲܝܬܿ ܚܕܼܵܐ ܬܵܘܕܿܝܼܬܼܵܐ ܕܠܵܐ ܡܸܬܿܬܿܙܝܼܥܵܐ ܀</l>
                <l n="697">:ܠܢܝܼܫܵܐ ܕܝܼܠܵܟ ܢܸܚܢܹܐ ܟܠܢܵܫ ܒܦܲܓܼܪܵܐ ܘܢܲܦܫܵܐ</l>
                <l n="698">ܕܡܝܼܬܿܬܿ ܠܲܒܼܪܝܼܬܼܵܐ ܐܵܦ ܗܝ̤ ܒܪܝܼܬܼܵܐ ܡܝܼܬܼܵܐ ܗ̄ܘ̣ܵܬܼ ܠܵܟ ܀</l>
                <l n="699">:ܨܠܝܼܒܼ ܗ̄ܘ̣ܵܬܿ ܟܠܝܘܿܡ ܠܲܪ̈ܓܼܝܼܓܼܵܬܼܵܐ ܐܲܝܟ ܠܵܐ ܚܲܝܵܐ</l>
                <l n="700">ܘܲܚܫܝܼܒܼ ܗ̄ܘ̣ܵܐ ܠܵܟ ܥܵܠܡܵܐ ܚܲܝܵܐ ܒܲܕܼܡܘܼܬܼ ܡܝܼܬܼܵܐ ܀</l>
                <l n="701">:ܛܘܼܒܲܝܟ ܦܵܘܠܘܿܣ ܡܸܬܿܛܦܝܼܣܵܢܵܐ ܕܐܸܬܿܛܦܝܼܣ ܘܐܲܦܝܼܣ</l>
                <l n="702">ܕܲܢܛܝܼܪ ܗ̄ܘ̣ ܠܵܟ ܟܠܝܼܠ ܙܵܟܼܘܼܬܼܵܐ ܠܐܵܓܼܘܿܢ ܥܲܡܠܲܝ̈ܟ ܀</l>
                <l n="703">:ܐܲܦܝܼܣ ܥܲܡܲܢ ܡܸܬܼܛܦܝܼܣܵܢܵܐ ܐܲܝܟ ܕܲܡܥܵܕܲܬܿ</l>
                <l n="704">ܕܢܸܫܘܸܐ ܠܪ̈ܲܚܡܹܐ ܡ̇ܐ ܕܡܲܫܘܸܐ ܠܵܟ ܪܸܡܙܵܐ ܠܛܘܼܒܹ̈ܐ ܀</l>
                <l> ܥܘܼܢܵܝܵܐ: ܬܵܘܕܲܝܼ ܠܚܲܢܵܢܵܐ ܕܡܲܠܸܦ ܙܢܲܝ̈ ܚܵܘܣܵܢܵܐ: ܠܪ̈ܵܚܡܹܐ ܕܟܹܐܢܘܼܬܹܗ ܀</l>
            </div>

        </body>
    </text>
</TEI>
