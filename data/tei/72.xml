<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8574">On the Ascension (Memra 45) - <foreign xml:lang="syr">ܥܲܠ ܣܘܼܠܵܩܹܗ ܕܡܵܪܲܢ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref=""/>
                </respStmt>
                <respStmt>
                    <resp>Edited by</resp>
                    <name type="person" ref=""
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref=""
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <pubPlace>
                        <placeName ref="">Jean and Alexander Heard Library System, Vanderbilt
                            University, Nashville, Tennessee, USA</placeName>
                    </pubPlace>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/72</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-03-02" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div1 type="part" n="45">
                <head>
                    <title>On the Ascension (Memra 45)</title>
                </head>
                <head xml:lang="syr">
                    <title xml:lang="syr">ܥܲܠ ܣܘܼܠܵܩܹܗ ܕܡܵܪܲܢ</title>
                </head>
                <div2 type="rubric" xml:lang="syr">
                    <pb ed="http://syriaca.org/manuscript/2289" n="f.186v"/>
                    
                    <l>ܕܝܼܠܹܗ ܟܲܕ ܕܝܼܠܹܗ܀</l>  
                    <l>ܡܸܐܡܪܵܐ ܕܲܬܠܵܬܼܝܼܢ ܘܸܫܬܼܵܐ܀</l>
                    <l>ܕܥܲܠ ܣܘܼܠܵܩܹܗ ܕܡܵܪܲܢ܀</l>
                    <l>ܥܘܼܢܵܝܵܐ܀</l>
                    <l>:ܒܪܝܼܟܘܼ ܡܫܝܼܚܵܐ ܕܲܒܝܘܿܡ ܣܘܼܠܵܩܹܗ</l>
                    <l>ܐܲܣܩܲܝ ܘܐܵܘܬܒܲܢ ܥܲܡܹܗ ܒܲܫܡܲܝܵܐ܀</l>
                    <l>ܐܚܲܝ̈܀</l>
                </div2>
                <div2 type="text" xml:lang="syr">
                    <l n="1">:ܒܫܝܛܘܼܬ ܡܸܕܪܲܢ ܬܗܪܸܬܼ ܣܲܓܿܝܼ ܕܟܼܡܐ ܝܼܪܸܒܼ</l>
<l n="2">ܕܟܲܕ ܕܚܝܼܚܵܐ ܗ̄ܘ̣ ܩܥ̣ܵܐ ܫܘܼܠܛܵܢܵܐ ܘܐܲܡܠܟ ܥܲܠܘܠ.</l>
<l n="3">:ܒܚܨܦܵܐ ܫܝܼܛܵܐ ܦܗ̇ܘ ܚܘܫܒܲܝ̈ ܟܡܵܐ ܐܬܪܡܪܲܡ</l>
<l n="4">ܕܗܘ̤ܵܐ ܡܵܐܝܵܐ ܕܚ̇ܫܚ ܣܲܓܿܝܼ ܠܲܫܒܼܚܵܝ̈ܬܐ.</l>
<l n="5">:ܒܡܝܘܬܘܬܐ ܡܥܝܬܼ ܚܫ̈ܐ ܒܨܝܬ ܕܬܐܒܩܹܐ</l>
<l n="6">ܕܗܘ̤ܬ ܡ̣ܢܫܸܠܝ ܢܒܼܥܵܐ ܕܡܲܪܕܹܐ ܚܲܝܹ̈ܐ ܠܟܼܠܐ.</l>
<l n="7">:ܒܛܝܢܵܐ ܓܒܝܐܐ ܕܪܘܟܵܒܼ ܦܓܼܪܢ ܫܚܩܢܝ ܪܸܥܝܵܢܝ</l>
<l n="8">ܕܩܢܵܐ ܓܦ̈ܐ ܕܦܪܘܿܚܘܼܬܼܵܐ ܠܐܦܲܝ̈ ܪܵܘܡܵܐ.</l>
<l n="9">:ܟܝܢܵܐ ܫܝܼܛܵܐ ܪܡܲܙܠܝܼ ܒܫܸܬܩܵܐ ܕܚܙܝܼ ܬܲܗܪܐ</l>
<l n="10">ܕܟܼܡܵܐ ܝܪܒܲܬ̤ ܡܲܟܝܟܘܼܬܼܵܐ ܕܥܲܦܪܹܗ ܕܐܵܕܵܡ.</l>
<l n="11">:ܚܫܘܿܫܘܼܬܼܵܐ ܡܥܝܲܬ̤ ܚܲܫܹ̈ܐ ܩܪܬ̤ ܚܦܛܬܢܝ</l>
<l n="12">ܕܚܘܪ ܒܟܼܝܵܢܵܐ ܡ̣ܬܚܠܥܵܐ ܕܠܒܝܼܫ ܫܘܼܒܼܚܵܐ.</l>
<l n="13">:ܡܸܕܪܵܐ ܪܦܝܵܐ ܕܡܬܪܝ ܩܚܫ̈ܐ ܩܪܢܝ ܘܐܥܝܼܪܵܢܝ</l>
<l n="14">ܕܩܘܡ ܘܐܸܒܩܵܐ ܒܒܲܪ ܕܲܚܝܼܚܵܐ ܕܡܛܐ ܠܪ[...]ܥܐ.</l>
<l n="15">:ܦܪܘܿܫܘܼܬܼܵܐ ܕܒܝܼ ܟܚܕܬܢܝ ܐܲܝܟ ܕܲܠܚܪܫܵܐ</l>
<l n="16">ܕܢܫܡܲܝ ܚܸܟܵܐ ܦܪܘܿܥ ܬܵܘܕܝܼܬܼܵܐ ܠܡܵܘܪܸܒܼ ܓܸܢܣܵܟ.</l>
<l n="17">:ܝܲܨܪܵܐ ܕܩܢܘܿܡܝ ܠܥܸܙ ܠܝܼ ܒܫܸܬܩܵܐ ܐ̄ܪܙܢܵܐܝܼܬܼ</l>
<l n="18">ܕܐܦܸܢ ܡܠ݁̈ܐ ܗܲܒܼ ܪܘܡܪܡܵܐ ܠܚܲܬܼܢܵܐ ܕܪܵܘܡܵܐ.</l>
<l n="19">:ܪܥܥܝܵܢܝ ܡܲܠܟܢܝ ܕܲܬܠܝܼ ܚܝܵܪܵܟ ܠܐܦܲܝ̈ ܪܵܘܡܵܐ</l>
<l n="20">ܡܝܘܪ ܒܲܪܩܝܥܐ ܕܦܬܚ ܬܪ̈ܥܘܗܝ ܠܡܲܠܟܵܐ ܚܲܕܬܵܐ.</l>
<l n="21">:ܠܩܵܠ ܟܵܪܘܿܙܵܐ ܪܘܼܚܵܢܵܝܵܐ ܢܵܕܘܚܘܫܒܲܝ̈</l>
<l n="22">ܕܩܵܥܹܐ ܒܪܘܼܚܵܐ ܘܲܡܚܘܐ ܠܲܢ ܨܠܸܡ ܙܟܘܬܐ.</l>
<l n="23">:ܠܣܦܪܵܐ ܚܲܕܬܵܐ ܕܕܝܬܩܹܐ ܚܲܕܬܵܐ ܫܸܡܥܸܬ</l>
<l n="24">ܕܡܬܪܓܸܡ ܠܹܗ ܒܝܲܕ ܓܸܠܝܵܢܵܐ ܠܫܡܠܵܝ ܚܲܝܲܝ̈ܢ.</l>
<l n="25">ܠܬܪܹܥܣܲܪܬܵܐ ܕܣܗܕܹ̈ܐ ܒܚܝܼܪܹ̈ܐ ܚ̇ܙܹܝܬ ܕܲܟܢܝܼܫܝܼܢ: </l>

<pb ed="http://syriaca.org/manuscript/2289" n="f.187r"/>  
<l n="26">ܘܡܫܐܠܝܼܢ ܗ̄ܘ̣ܵܘ ܥܲܠ ܦܘܼܢܝܵܐ ܕܡܲܠܟܘܼܬ ܪܵܘܡܵܐ.</l>
<l n="27">:ܒܢܲܝ̈ ܦܠܛܝܼܢ ܟܢܫܘ ܨܝܕ ܡܲܠܟܵܐ ܕܲܢܫܲܐܠܘܼܢܵܝܗܝ</l>
<l n="28">ܕܒܲܐܝܢܵܐ ܙܲܒܼܢܵܐ ܡܚܘܐ ܐ̄ܢܬ ܬܵܓܼܵܬ ܕܪܹܫܵܢܘܼܬܵܟ.</l>
<l n="29">:ܓܠܝܼ ܘܒܕܸܩ ܠܲܢ ܐܸܢܗܘ̤ ܕܩܪܝܼܒ ܡܘܼܠܟܵܢ ܡܸܠܲܝ̈ܟ</l>
<l n="30">ܘܝ̇ܗܒ ܐ̄ܢܵܐ ܐܲܓܼܪܵܐ ܠܙܪܥܹܗ ܕܐܒܼܪܵܡ ܐܲܝܟ ܕܐܫܬܘܕܝܼܬ.</l>
<l n="31">:ܪܲܒܵܐ ܡܗܝܼܪܵܐ ܚܙܵܐ ܬܪܥܝܼܬܼܵܐ ܕܫܒܪ̈ܝ ܠܸܒܵܐ</l>
<l n="32">ܘܲܟܼܠܵܐ ܐܸܢܘܿܢ ܡ̣ܢ ܫܘܼܐܠܵܐ ܒܸܪܪܢܵܝܵܐ.</l>
<l n="33">:ܒܣܪܢܐܝܼܬ ܫܲܐܸܠܘ ܫܒܪܹ̈ܐ ܥܲܠ ܡܲܠܟܘܼܬܼܵܐ</l>
<l n="34">ܘܲܡܚܕܸܡ ܟܠ ܒܪܸܒܼ ܐܸܢܘܿܢ ܠܲܓܼܡܝܲܪܘܼܬܼܵܐ.</l>
<l n="35">:ܠܵܘ ܕܝܠܟܼܘܿܢ ܗ̄ܝ̣ ܠܡܸܕܲܥ ܙܲܒܼܢܵܐ ܕܫܘܼܠܵܡ ܙܲܒܼܢܹ̈ܐ</l>
<l n="36">ܠܵܐ ܢܸܫܬܲܝܩܘܿܢ ܠܡܵܒܼܗܵܐ ܚܲܝܠܵܐ ܕܣܲܬܝܼܪ̈ܵܬܵܐ.</l>
<l n="37">:ܕܝܼܠܟܘܿܢ ܗܕܐ ܗ̄ܝ̣ ܠܡܓܼܡܪ ܚܲܝܠܵܐ ܕܟܵܪܘܿܙܘܼܬܼܵܐ</l>
<l n="38">ܘܬܸܗܘܘܿܢ ܣܵܗ̈ܕܐ ܕܐܘܼܪܚܵܐ ܚܲܕܬܵܐ ܕܕܪܫܬ̣ ܒܲܩܢܘܿܡܝ.</l>
<l n="39">:ܠܟܼܘܿܢ ܒܥ̇ܐ ܐ̄ܢܵܐ ܕܲܬܚܲܬܡܘܼܢܵܗ̇ ܒܐܪܡܝܼ ܐܝܕܵܐ</l>
<l n="40">ܠܕܝܵܬܸܩܹܐ ܕܡܬܒܸܬ ܒܲܕܡܵܐ ܠܲܒܼܢܘ̈ܗܝ ܕܐܵܕܵܡ.</l>
<l n="41">:ܠܟܼܘܿܢ ܫܠ̇ܚ ܐ̄ܢܵܐ ܐܲܝܟ ܐܝܙܓܕ̈ܐ ܠܐܪ̈ܒܲܥܦܸܢܝܵܢ</l>
<l n="42">ܕܬܦܢܘܿܢ ܥܡܡܹ̈ܐ ܠܲܐ̄ܚܡܵܘܼܬܵܐ ܕܒܹܝܬܼ ܐܲܒܼܪܗܵܡ.</l>
<l n="43">:ܠܟܘܿܢ ܡܲܠܒܸܫ ܐ̄ܢܐ ܙܲܝܢܵܐ ܕܪܘܼܚܵܐ ܚ̇ܣܢ ܟܠܵܐ</l>
<l n="44">ܠܡܵܐܚܲܕ ܕܪܼܵܐ ܥܲܡ ܚܲܣܝܼܢܵܐ ܕܫܥܒܸܕ ܐ̄ܢܫ̈ܐ.</l>
<l n="45">:ܒܟܼܘܿܢ ܐܲܝܟ ܢܘܼܗܪܵܐ ܪܕܿܦ ܐ̄ܢܐ ܠܹܗ ܠܚܸܫܟܵܐ ܕܛܘܼܥܝܲܝ</l>
<l n="46">ܡܲܕܠܸܩܲܝ̈ܗܘܿܢ ܡܲܢܗܲܪ ܐ̄ܢ̇ܐ ܠܹܗ ܠܥܵܠܡܵܐ ܣܡܝܵܐ.</l>
<l n="47">:ܒܟܘܿܢ ܓ̇ܠܐ ܐ̄ܢ̇ܐ ܬܲܚܦܝܬ ܥܵܘ̣ܠܵܐ ܕܦܪ̣ܣ ܒܝܼܫܵܐ</l>
<l n="48">ܘܣܕܸܩ ܐ̄ܢܵܐ ܠܹܗ ܠܢܚܬܐ ܣܢܝܵܐ ܕܙܩܪ ܒܲܥܕܢ.</l>
<l n="49">:ܠܟܘܿܢ ܩܒܥ ܐ̄ܢܵܐ ܐܲܝܟ ܡܚܙܝܵܬܐ ܩܕܼܵܡ ܚܲܙܝܹ̈ܐ</l>
<l n="50">ܕܢܸܚܙܘܿܢ ܐ̄ܢܫ̈ܐ ܠܲܩܢܘܿܡܲܝ̈ܗܘܿܢ ܘܢܸܣܢܘܿܢ ܥܘ̣ܠܵܐ.</l>
<l n="51">:ܒܟܼܘܿܢ ܦܬܚ ܐ̄ܢܵܐ ܓܲܙܵܐ ܕܪܘܼܚܵܐ ܡܥܬܪ ܠܟܼܠܐ</l>
<l n="52">ܦܘܩܘ ܗܒ̣ܘ ܐܓܼܪܐ ܚܪܘܪ̈ܐ ܕܚܲܝܹ̈ܐ ܠܡܝܘܿܬܘܼܬܼܵܐ.</l>
<l n="53">:ܒܟܼܘܿܢ ܓ̇ܡܪ ܐ̄ܢܵܐ ܘܡܫܡܠܹܐ ܐ̄ܢܵܐ ܐ̄ܪ̈ܙܹܐ ܘܛܘܼܦ̈ܣܹܐ</l>
<l n="54">ܦܫܸܩܘ ܘܐܕܢܚܘ ܒܐܕܢܝ̈ ܟܠ ܐ̄ܢܵܫ ܚܹܝܠ ܦܠܐܬ̈ܐ.</l>
<l n="55">:ܒܟܼܘܿܢ ܕܪܸܫ ܐ̄ܢܵܐ ܐܘܼܪܚܵܐ ܕܪܘܼܚܵܐ ܠܐܪ̈ܥܢܝܹܐ</l>
<l n="56">ܚܵܘܘ ܐܸܢܘܢ ܫܒܝܼܠ ܬܘܼܩܢܵܐ ܕܠܵܐ ܡܸܬܚܒܲܠ.</l>
<l n="57">:ܒܟܼܘܿܢ ܓ̇ܠܹܐ ܐ̄ܢܵܐ ܕܝܼܢܹ̈ܐ ܩܫܲܝ̈ܵܐ ܘܪ̈ܲܚܡܹܐ ܫܦܝܼܥܹ̈ܐ</l>
<l n="58">ܟܲܘܼܢܘ ܘܐܲܟܸܣܘ ܕܠܵܐ ܬܬܚܒܘܿܢ ܒܓܼܙܪ ܕܝܼܢܵܐ.</l>
<l n="59">:ܫܲܠܸܡ ܪܲܒܵܐ ܠܘܵܬ ܬܲܠܡܝܼܵܕ̈ܘܗܝ ܛܲܟܼܣܹ̈ܐ ܕܲܦܐܹܝܢ</l>
<l n="60">ܘܫܲܪܝ ܕܢܸܪܕܐ ܒܐܘܪܚܵܐ ܚܲܕܬܵܐ ܕܠܐܦܲܝ̈ ܪܵܘܡܵܐ.</l>
<l n="61">:ܓܡܪ ܨܒܼܝܢܵܐ ܕܡܫܕܪܢܹܗ ܒܦܘܼܪܩܵܢ ܐ̄ܢܵܫ̈ܐ</l>
<l n="62">ܘܫܲܡܠܝܼ ܥܒܕܐ ܕܣܵܥܘܿܪܘܼܬܹܗ ܕܚܠܦ ܟܠܐ.</l>
<l n="63">:ܫܩܲܠ ܙܟܼܘܬܐ [ܠܘܩܒܼܵܠ] ܠܥܹܝܢ ܪ̈ܘܼܚܵܢܹܐ ܘܦܓܼܪ̈ܢܝܹܐ</l>
<l n="64">ܘܙܚܲܝܘ ܛܥܢܘܼܗܝ ܡܠܝܼ̈ܠܐ ܘܚܪ̈ܫܹܐ ܒܚܘܼܒܵܐ ܕܲܦܐܹܐ.</l>
<l n="65">:ܟܢܲܫܘ ܐܪ̈ܥܢܐ ܘܫܡܝ̈ܢܐ ܕܲܢܠܵܘܘܼܢܵܝܗܝ</l>
<l n="66">:ܟܲܕ ܚܵܙܸܩ ܗ̄ܘ̣ܵܐ ܕ[ܐܙܠ] ܢܣܒ ܡܲܠܟܘܼܬ ܪܵܘܡܵܐ</l>
<l n="67">:ܪܡܙܐ ܟܣܝܵܐ ܟܕܢ ܡܲܪܟܲܒܼܬܼܵܐ ܒܥܪܲܩܲܝ ܪܘܼܚܵܐ</l>
<l n="68">ܘܦܲܓܸܕ ܠܵܐܐܲܪ ܠܲܪܟܼܘܿܒܼ ܡܲܠܟܵܐ ܕܲܙܟܼܵܐ ܘܲܣܠܸܩ.</l>
<l n="69">:ܦܪܲܣ ܟܬܢ̈ܐ ܥܢ̈ܢܐ ܕܢܘܼܗܪܵܐ ܥܲܠ ܡܲܪܟܲܒܬܼܵܐ</l>
<l n="70">ܘܝܬܸܒܼ ܡܲܠܟܵܐ ܘܣܡ ܠܹܗ ܪܸܡܙܵܐ ܬܓܼܵܐ ܒܪܸܫܹܗ.</l>
<l n="71">:ܟܕܢܘ ܩܠܲܝ̈ܗܘܿܢ ܡܠܝܼܠܹ̈ܐ ܘܚܪ̈ܫܹܐ ܬܚܝܹܠ ܡܲܪܟܩܐ</l>
<l n="72">ܘܲܡܙܲܚܝܼܢ ܗ̄ܘ̣ܵܘ ܟܲܣܝܵܐ ܒܓܲܠܝܵܐ ܐܝܼܬܝܐ ܒܦܲܓܼܪܵܐ.</l>
<l n="73">:ܬܪܲܨ ܗܸܢܝܘܿܟܼܵܐ ܪ̈ܟܫܐ ܕܢܘܼܪܵܐ ܠܐܦܲܝ̈ ܪܵܘܡܵܐ</l>
<l n="74">ܘܐܲܠܸܦ ܐܸܢܘܿܢ ܕܢܸܪܕܘܿܢ ܒܐܘܼܪܚܵܐ ܕܠܵܐ ܐܸܬܕܪܫܲܬ̤.</l>
<l n="75">:ܗܘ̤ܵܐ ܦܘܩܕܢܵܐ ܐܲܝܟ ܫܝܼܦܘܿܪܵܐ ܒܐܕܢܲܝ̈ ܚܲܪ̈ܫܹܐ</l>
<l n="76">ܕܦܬܲܚܘ ܬܲܪ̈ܥܹܐ ܕܢܥܘܿܠ ܡܲܠܟܵܐ ܒܫܘܼܒܼܚܵܐ.</l>
<l n="77">:ܐܪܝܼܡ ܪܸܡܙܵܐ ܠܐܦܵܝ̈ ܬܲܪܥܵܐ ܢܚܬܐ ܕܡܲܝ̈ܵܐ</l>
<l n="78">ܘܦܬܲܚ ܬܲܪܥܵܐ ܕܡܪܟܲܒܼ ܗ̄ܘ̣ܵܐ ܒܕܦܝ̈ ܡܲܝ̈ܵܐ.</l>
<l n="79">:ܬܪܥܵܐ ܚܲܕܬܵܐ ܦܬܲܚ ܠܹܗ ܪܹܡܙܵܐ ܠܡܲܠܟܵܐ ܚܲܕܬܵܐ</l>
<l n="80">ܕܠܵܐ ܕܪܟܲܬ̤ ܒܹܗ ܪܓܼܠܵܐ ܕܐ̄ܢܫ̈ܐ ܒܝܲܕ ܡܠܬܼܵܐ: </l>

<pb ed="http://syriaca.org/manuscript/2289" n="f.187v"/>  
<l n="81">ܗܘ̤ ܒܲܠܚܘܿܕܵܘ̈ܗܝ ܕܪܫܵܗ̇ ܠܐܘܼܪܚܵܐ ܕܡܠܟܘܼܬ ܪܵܘܡܵܐ.</l>
<l n="82">ܘܥ̣ܠ ܕܢܟܗܸܢ ܒܩܕܘܿܫ ܩܘܼܕܫܹ̈ܐ ܐܲܝܟ ܪܲܒܟܘܼܡܪܹ̈ܐ.</l>
<l n="83">:ܒܩܘܼܕܫܵܐ ܕܪܵܘܡܵܐ ܡܛܵܝܗܝ ܕܲܢܟܗܸܢ ܪܘܼܚܵܢܵܐܝܼܬܼ</l>
<l n="84">ܒܐܲܬܪܵܐ ܕܲܗܝܵܐ ܕܠܵܐ ܡܸܬܟܲܬܲܡ ܒܐܪ̈ܥܢܝܵܬܵܐ.</l>
<l n="85">:ܐܹܝܘ ܠܲܟܼܝܢܵܢ ܕܝܼܪܸܒܼ ܒܲܫܡܵܐ ܘܲܒܼܣܘܼܥܪ̈ܵܢܹܐ</l>
<l n="86">ܕܲܣܠܸܩ ܘܐܸܡܠܸܟ ܠܥܸܠ ܡ̣ܢ ܪ̈ܫܹܐ ܘܫܠܝܼܛܢܹܐ.</l>
<l n="87">:ܐܹܝܘ ܠܕܚܝܲܝܲܢ ܕܲܩܢܹܐ ܕܲܪܓܼܵܐ ܕܪܫܢܘܼܬܼܵܐ</l>
<l n="88">ܘܫܥܒܸܕ ܕܠܵܐ ܬܚܹܝܬ ܫܘܼܠܛܵܫܹܗ ܡܠܝܼ̈ܠܹܐ ܘܚܲܪ̈ܫܹܐ.</l>
<l n="89">:ܗܲܠܸܟ ܒܐܲܪܥܵܐ ܘܲܫܒܼܵܐ ܫܒܝܼܬܵܐ ܡ̣ܢ ܚܲܣܝܼܢܵܐ</l>
<l n="90">ܘܲܕܒܼܪܗ̇ ܘܲܣܠܸܩ ܠܐܬܪܐ ܕܡܲܪܝܼܕ ܡ̣ܢ ܢܸܟܼܝ̈ܢܹܐ.</l>
<l n="91">:ܡܲܟܸܿܟ ܘܫܕܹܐ ܛܪܘܼܢܵܐ ܕܲܡܪܲܕ ܡ̣ܢ ܡܲܥܟܘܼܬܹܗ</l>
<l n="92">ܘܐܲܠܒܸܫ ܙܲܝܢܵܐ ܪܘܼܚܵܢܵܝܵܐ ܠܚܝܠܘ̈ܬܹܗ.</l>
<l n="93">:ܐܠܸܦ ܐܢܘܿܢ ܚܹܝܠ ܬܟܼܬܘܼܫܵܐ ܪܘܼܚܵܢܵܐܝܼܬ</l>
<l n="94">ܕܢܸܗܘܘܿܢ ܚܢܝܢ ܠܘܼܩܒܼܵܠ ܢܝܼܫܵܐ ܕܙܟܼܵܐ ܒܹܗ ܗܘ̤.</l>
<l n="95">:ܚܘܝܼ ܐܸܢܘܿܢ ܫܒܝܼܠ ܡܲܣܩܬܼܵܐ ܕܐܘܼܪܚܵܐ ܕܪܵܘܡܵܐ</l>
<l n="96">ܒܐܬ̤ܐ ܕܦܲܓܪܹܗ ܕܡܸܙܕܲܝܲܚ ܗ̄ܘ̣ܵܐ ܠܥܸܠ ܡ̣ܢ ܐܐܪ.</l>
<l n="97">:ܓܲܪܓ ܐܸܢܘܿܢ ܕܢܚܘܪܘܢ ܒܹܗ ܗܲܢܝܼܵܐܝܼܬ</l>
<l n="98">ܕܢܚܙܘܿܢ ܫܘܼܒܼܚܹܗ ܘܢܸܩܢܘܿܢ ܣܲܒܼܪܵܐ ܠܘ̇ܬ ܡܘܼܠܟܵܢܵܘ̈ܗܝ.</l>
<l n="99">:ܓܲܫܸܡ ܠܐܐܲܪ ܐܲܝܟ ܡܲܪܟܼܒܼܬܵܐ ܩܕܼܵܡ ܥܲܝܢܝ̈ܗܘܿܢ</l>
<l n="100">ܘܪܲܟܸܒ ܪܘܼܚܵܐ ܦܓܼܪܐ ܓܲܠܝܐ ܘܡܛܵܐ ܠܪܘܡܵܐ.</l>
<l n="101">:ܫܠܲܚ ܨܐܕܲܝܗܘܿܢ ܡ̣ܢ ܪ̈ܘܚܢܹܐ ܕܲܡܙܲܚܝܼܢ ܠܹܗ</l>
<l n="102">ܘܐܬܡܗܘ ܐܸܢܘܿܢ ܒܝܲܕ ܚܸܘܵܪܹ̈ܐ ܕܠܒܼܝܼܫܝܼܢ ܗ̄ܘ̣ܵܘ.</l>
<l n="103">:ܒܲܠܒܘܿܫ ܢܘܼܗܪܵܐ ܚܵܘܝܼ ܐܸܢܘܿܢ ܠܫܡܝ̈ܢܹܐ</l>
<l n="104">ܕܐܸܢ ܐܝܙܓܲܕܵܘ̈ܗܝ ܢܘܼܗܪܵܐ ܥܛܝܼܦܝܼܢ ܟܡܵܐ ܟܲܝ ܕܝܼܠܹܗ.</l>
<l n="105">:ܢܚܬܐ ܕܢܘܼܗܪܐ ܣܓܼ ܒܐܦܲܝ̈ܗܘܿܢ ܕܠܵܐ ܢܸܫܬܲܚܩܘܿܢ</l>
<l n="106">ܟܲܕ ܒܵܥܹܝܢ ܗ̄ܘ̣ܵܘ ܕܢܸܚܙܘܿܢ ܡܸܕܡ ܕܠܵܐ ܡܲܦܣ ܗ̄ܘ̣ܵܐ.</l>
<l n="107">:ܬܪܹܝܢ ܚܘܫܒܹ̈ܐ ܓܲܪܸܓܼܘ ܐܸܢܘܿܢ ܠܐܪ̈ܥܢܝܐ</l>
<l n="108">ܘܡܸܛܠ ܬܪܬܹܝܢ ܡܬܒܩܝ ܗ̣̄ܘܵܘ ܠܐܦܲܝ̈ ܪܵܘܡܵܐ.</l>
<l n="109">:ܚܪܘ ܕܐܸܢ ܡܵܨܝܵܐ ܢܸܚܙܘܿܢ ܬܲܪ̈ܥܹܐ ܟܲܕ ܡܸܬܦܲܬܚܝܼ</l>
<l n="110">ܐܘ ܕܲܠܡܵܐ ܟܲܝ ܡܫܬܚܠܦ ܠܗ̇ ܪܙܟܵܒܼ ܦܓܼܪܹܗ.</l>
<l n="111">:ܪܢܹܝܢ ܗ̄ܘ̣ܵܘ ܓܹܝܪ ܕܐܲܝܟܵܢ ܣ̇ܠܸܩ ܦܲܓܼܪܵܐ ܠܪܘ[...]ܐ</l>
<l n="112">ܘܐܝܟܢ ܥܵܐܸ̇ܠ ܩܢܹܐ ܪܘܼܟܵܒܼܵܐ ܒܬܲܪܥܵܐ ܕܐܲܚܝܼܕ.</l>
<l n="113">:ܒܗܵܕܹܐ ܬܢܘܝ ܫܠܲܚ ܨܐܕܲܝܗܘܿܢ ܠܪ̈ܘܼܚܵܢܵܝܹܐ</l>
<l n="114">ܕܢ̣ܫܪܹܐ ܩܸܢܛܵܐ ܐܵܦ ܦܘܼܠܓܼܵܐ ܕܪܸ̈ܥܝܵܢܲܝܗܘܿܢ.</l>
<l n="115">:ܩܡ̣ܘ ܡ̣ܢ ܫܠܸܝܵܐ ܩܕܼܵܡ ܥܲܝܢܲܝ̈ܗܘܿܢ ܘܐܬܡܗܘ ܐܸܢܘܿܢ</l>
<l n="116">ܕܠܵܐ ܒܲܗ ܠܟܼܝܵܬܐ ܩܪܸܒܘ ܨܐܕܝܗܘܿܢ ܐܠܐ ܡ̣ܢܫܸܠܝ.</l>
<l n="117">:ܓܠܝܼܠܵܝܹ̈ܐ ܕܹܝܢ ܟܲܢܝܼܘ ܐܸܢܘܿܢ ܒܫܡܵܐ ܓܠܝܵܐ</l>
<l n="118">ܘܚܵܘܝܼܘ ܐܸܢܘܿܢ ܕܡܦܣܝܼܢ ܗ̄ܘ̣ܵܘ ܒܗ̇ܘ ܕܐܣܬܠܲܩ.</l>
<l n="119">:ܡ̇ܢ ܩܝܡܝܼܡ ܐ̄ܢܬܘܢ ܘܡܬܒܩܝܢ ܐ̄ܢܬܘܢ ܒܪܘܡܵܐ ܕܲܠܥܸܠ</l>
<l n="120">ܡ̇ܢ ܫ̇ܚܩܝܼܢ ܐ̄ܢܬܘܿܢ ܒܐܝܕܐ ܕܥܣܩܐ ܠܚܢܲܝ̈ ܒܸܣܪܵܐ.</l>
<l n="121">:ܝܠܦܘ ܡܢܢ ܐܲܝܟ ܫܪܝܼܪ̈ܐ ܕܣܬܿܝܪ̈ܬܐ</l>
<l n="122">ܕܗܢܵܐ ܝܼܫܘܿܥ ܗܵܟܼܵܢ ܐܬ̇ܐ ܐܲܝܟ ܕܐܣܬܠܲܩܝ ܒܵܗ̇</l>
<l n="123">:ܒܚܙܵܬܵܐ ܕܲܚܙܲܝܬܘܼܢܵܝܗܝ ܒܪ̈ܓܫܲܝ ܦܲܓܼܪܐ</l>
<l n="124">ܒܵܗ ܗܘ̤ ܡܩܵܘܹܐ ܕܠܵܐ ܫܘܼܓܼܫܵܝܵܐ ܒܦܓܼܪܵܐ ܘܢܲܦܫܵܐ.</l>
<l n="125">:ܒܵܗ̇ ܒܚܙܬܿܐ ܡܩܵܘܹܐ ܒܫܘܦܪܵܐ ܕܠܵܐ ܡܸܬܡܠܲܠ</l>
<l n="126">ܘܲܥܬܝܼܕ ܕܢܸܐܬܹܐ ܒܫܘܼܠܵܡ ܙܒܢܹ̈ܐ ܠܒܘܼܚܪܵܢ ܟܠܵܐ.</l>
<l n="127">:ܒܵܗ̇ ܒܲܚܙܵܬܵܐ ܕܦܓܼܪܐ ܓܲܠܝܵܐ ܡܦܫܵܐ ܟܣܝܼܬܼܵܐ</l>
<l n="128">ܕܲܣܠܸܩ ܘܐܲܡܸܠܟ ܥܲܡ ܨܒܼܝܵܢܵܐ ܕܓܼܒܝܼܗܝ ܡ̣ܢ ܟܠ.</l>
<l n="129">:ܒܵܗ̇ ܒܚܙܬܵܐ ܟܡܵܐ ܐܸܢ ܢܵܨܝܢ ܗܲܪ̈ܛܝܼܩܹܐ</l>
<l n="130">ܒܵܗ̇ ܡܵܘܕܹܐ ܐ̄ܢܵܐ ܘܠܵܐ ܟ̇ܦܪ ܐ̄ܢܵܐ ܒܣܗܕܘܼܬ ܥܝܼܪܹ̈ܐ.</l>
<l n="131">:ܠܵܐ ܡܕܓܠ ܐ̄ܢܵܐ ܠܪ̈ܘܚܢܝܹܐ ܣܗ̈ܕܹܐ ܒܚܝܼܪܹ̈ܐ</l>
<l n="132">ܘܠܵܐ ܘܫܲܚܠܹܦ ܐ̄ܢܵܐ ܠܛܒܼܥܐ ܓܲܠܝܵܐ ܕܩܵܠ ܡܸܠܲܝ̈ܗܘܿܢ.</l>
<l n="133">:ܠܵܐ ܡܥܒܲܪ ܐ̄ܢܵܐ ܠܒܢ̈ܬ ܩ̈ܠܐ ܕܥܒܕܝ̈ ܡܲܠܟܵܐ</l>
<l n="134">ܘܠܵܐ ܡܥܨܐ ܐ̄ܢܵܐ ܠܐܦܛܪ̈ܘܦܹܐ ܕܪܸܡܙܵܐ ܟܣܝܐ.</l>
<l n="135">ܫܪܝܼܪ ܘܲܒܼܚܝܼܪ ܫܛܪ ܡܣܲܩܬܵܐ ܕܪܫܝܼܬ ܓܸܢܣܲܢ: </l>

<pb ed="http://syriaca.org/manuscript/2289" n="f.188r"/>  
<l n="136">ܘܐܵܦ ܪ̈ܘܼܚܵܢܹܐ ܐܪܡܝܼܘ ܐܝܼܕܵܐ ܘܚܬܡܘ ܘܫܠܸܡܘ.</l>
<l n="137">:ܒܐܘܼܪܚܵܐ ܕܡܠܬܹܗ ܕܗ̇ܘ ܕܐܣܬܠܲܩ ܪܕܵܘ ܐܦ ܗܸܢܘܿܢ</l>
<l n="138">ܕܓܼܠܐ ܘܒܲܕܩ ܕܒܲܐܝܢܵܐ ܟܝܢܵܐ ܩܡ ܡ̣ܢ ܩܲܒܼܪܵܐ.</l>
<l n="139">:ܓܘܫܘܠܲܡ ܘܚܙ̣ܵܘ ܕܘܟܲܬܼ ܪܘܼܡܚܵܐ ܘܕܘܟܲܬ ܨܨ̈ܐ</l>
<l n="140">ܘܕܲܥܘ ܘܐܬܒܝܲܢܘ ܕܠܵܐ ܩܢܐ ܪܘܼܚܵܐ ܒܸܣܪܵܐ ܘܓܲܪ̈ܡܹܐ.</l>
<l n="141">:ܒܸܣܪܵܐ ܘܓܲܪ̈ܡܹܐ ܚܵܘܝܼ ܐܸܢܘܿܢ ܠܣܗ̈ܕܐ ܕܡܵܘܬܹܗ</l>
<l n="142">ܕܠܵܐ ܢܬܦܠܓܘܿܢ ܥܲܠ ܢܘܼܚܵܡܹܗ ܕܕܼܵܡ ܠܘ ܗܘ̤ܝܘ.</l>
<l n="143">:ܚܵܘܝܼ ܒܦܓܼܪܗ ܨܨܹ̈ܐ ܘܪܘܼܡܚܵܐ ܠܒܢܲܝ̈ ܐ̄ܪܙܹܗ</l>
<l n="144">ܒܵܬܲܪ ܕܗܘ̤ܵܐ ܠܵܐ ܡܝܘܬܐ ܘܠܵܐ ܚܵܫܘܿܫܵܐ.</l>
<l n="145">:ܚܘܝܼ ܚܕܬܵܐ ܒܵܬܲܪ ܡܵܘܬܹܗ ܠܒܲܪ ܡ̣ܢ ܛܲܟܼܣܵܐ</l>
<l n="146">ܕܐܟܲܠ ܘܐܫܬܼܝ ܥܲܡ ܟܵܪ̈ܘܿܙܵܘܗܝ ܘܫܲܪܪ ܐܸܢܘܿܢ.</l>
<l n="147">:ܥܨ̣ܵܐ ܠܟܼܝܵܢܹܐ ܕܒܠܥܗ̇ ܫܘܼܒܚܵܐ ܠܚܵܫܘܿܫܘܼܬܹܗ</l>
<l n="148">ܘܚܘܝܹܗ ܒܚܲܫܵܐ ܘܩܒܸܠ ܐܘܼܟܼܠܵܐ ܐܲܝܟ ܚܲܣܝܼܪܵܐ.</l>
<l n="149">:ܕܚܵܘܝܼ ܚܲܫܵܐ ܒܠܵܐ ܚܵܫܘܿܫܵܐ ܫܲܪܝܼܪܵܐ ܠܲܢ</l>
<l n="150">ܘܕܐܝܟܵܢ ܚܵܘܝܼ ܗܘ̤ܝܘ ܒܲܠܚܘܿܕ ܝ̇ܕܲܥ ܕܐܲܟܵܢ.</l>
<l n="151">:ܕܐܸܟܲܠ ܘܐܸܫܬܝܼ ܠܵܐ ܡܕܓܠܝܼܢܢ ܠܲܒܼܢ̈ܬ ܩܵܠܵܘ̈ܗܝ</l>
<l n="152">ܘܕܐܝܟܢ ܐܟܠ ܠܗ ܗܘ̤ ܓܠܝܐ ܕܐܣܗܕ ܕܐܟܠ.</l>
<l n="153">:ܠܫܘܼܘܕܵܝ ܡܠܵܘ̈ܗܝ ܩܲܕܸܡ ܚܲܬܸܡ ܒܗܕܐ ܕܣܥ̣ܪ</l>
<l n="154">ܕܐܡ̣ܪ ܕܥܬܝܼܕ ܕܢܹܐ ܟܘܿܠ ܥܲܡܗܘܿܢ ܒܡܲܠܟܘܼܢ ܪܵܘܡܵܐ.</l>
<l n="155">:ܘܐܠܵܐ ܢܐܡܪܘܿܢ ܥܛܚ̈ܝ ܦܲܓܼܪܐ ܘܡܚܫܲܝ̈ ܡܠܬܼܵܐ</l>
<l n="156">ܕܐܝܟܢ ܢܫܡܲܥ ܕܚܘܝ ܚܲܫܹ̈ܐ ܘܐܟܲܢ ܘܐܸܫܬܝܼܢ[...]</l>
<l n="157">:ܬܵܘ ܬܪܓܡܘ ܠܲܢ ܣܦܪ̈ܐ ܚܕܬ̈ܐ ܕܟܵܪܘܿܙܘܼܬܼܵܐ</l>
<l n="158">ܕܡܢܘ ܦܓܼܪܐ ܕܩܲܒܸܠ ܚܲܫܹ̈ܐ ܘܲܠܫܟ̈ܝܗܝ ܐܝܼܕܹ̈ܐ.</l>
<l n="159">:ܐܸܢܗܘ̤ ܕܟܣܝܐ ܐܬ̣ܐ ܠܓܠܝܵܐ ܘܗܘ̤ܐ ܒܸܣܪܐ</l>
<l n="160">ܠܡ̇ܢ ܚܘܝܼ ܠܲܢ ܚܲܫܹ̈ܐ ܒܦܲܓܪܹܗ ܡ̣ܢ ܕܐܸܬܢܚܲܡ.</l>
<l n="161">:ܕܲܠܡܵܐ ܟܝܵܢܹܗ ܚܫܘܿܫܐ ܗ̄ܘ̣ܵܐ ܩܕܼܵܡ ܡܹܐܬܝܼܬܹܗ</l>
<l n="162">ܘܲܠܫܘܼܪܵܪܵܐ ܕܚܫܘܿܫܘܼܬܹܗ ܚܵܘܝܼ ܚܲܫܹ̈ܐ.</l>
<l n="163">:ܚܣ ܠܵܘ ܨܒܼܝܵܢܝ ܐܘܠܕ ܗܕܐ ܡܲܪܚܘܼܬܵܐ</l>
<l n="164">ܛܢܵܢܵܐ ܣܟܼܠܐ ܕܡܡܙܓܼ̈ܢܹܐ ܥܨܢܝ ܘܐܡܪܬܿܗ.</l>
<l n="165">:ܠܘ ܡ̣ܢ ܪܓܬܝ ܣܒܿܟܬܼ ܕܐܣܩ ܠܪܘܡܵܐ ܕܠܥܠ</l>
<l n="166">ܠܗܘܿܢ ܨ̇ܒܐ ܐ̄ܢܐ ܕܐܚܸܬ ܠܐܲܪܥܵܐ ܕܟܼܡܵܐ ܐܡܪܲܚܘ.</l>
<l n="167">:ܠܵܘ ܫܘܼܒܼܗܵܪܵܐ ܚܛܦܢܝ ܕܐܗܪܘܿܓܼ ܒܣܬܝܪ̈ܬܐ</l>
<l n="168">ܠܫܘܥܠܝ ܡ̈ܠܐ ܕܓܘܕܵܦܲܝ̈ܗܘܿܢ ܒܥ̇ܝܬ ܕܐܩܦܝܝ.</l>
<l n="169">:ܠܵܘ ܗ̄ܘ̣ܵܐ ܕܪܓܼܐ ܕܪܲܒܢܘܼܬܼܵܐ ܒܥ̇ܝܬ ܕܐܚܛܘܿܦ ܠܝܼ</l>
<l n="170">ܫܒܪܼ̈ܝ ܠܸܒܵܐ ܩܪ̣ܵܘ ܗܦܢܐܝܼܬ ܘܠܵܐ ܒܣܡܬ̤ ܠܝܼ.</l>
<l n="171">:ܢܗܘܢ ܗܲܦܟܼܘܗܝ ܠܢܝܼܫܵܐ ܕܩܒܲܠ ܒܪܸܫ ܙܵܟܘܼܬܹܗ</l>
<l n="172">ܘܡܸܛܠ ܗܕܐ ܫܕܝܬ ܠܘܼܩܒܵܠܗܘܿܢ ܓܸܐܪܹ̈ܐ ܕܡܸܠܲܝ̈.</l>
<l n="173">:ܥܡܝܪܐ ܘܚܒܬܐ ܒܥܘ ܪܸܢܣܝܼܡܘܿܢ ܒܒܸܢܝܢ ܩܘܼܫܬܼܵܐ</l>
<l n="174">ܘܚܡܘ ܚܘܫܒܲܝ̈ ܐܲܝܟ ܕܒܼܢܘܼܪܵܐ ܕܐܘܩܸܕ ܐܸܢܘܿܢ.</l>
<l n="175">:ܘܐܠܵܐ ܢܚܵܘܿܘܢ ܒܝܲܕ ܣܘܼܥܪ̈ܢܹܐ ܕܐܝܟܲܢ ܒܢܹܝܢ</l>
<l n="176">ܘܐܠܸܦ ܢܝܫܵܐ ܕܪ̈ܥܝܢܲܝܗܘܿܢ ܕܐܝܟܢ ܚܵܢܝܼܢ.</l>
<l n="177">:ܐܸܢ ܡ̣ܢ ܓܘܼܫܡܵܐ ܕܥܕܬܵܐ ܐܸܢܘܿܢ ܐܲܝܟ ܗܲܕܡܹ̈ܐ</l>
<l n="178">ܡ̇ܢ ܣܢ̇ܝܢ ܠܹܗ ܠܫܡܵܐ ܡܫܝܼܚܵܐ ܪܫܵܐ ܕܓܘܼܫܡܵܐ.</l>
<l n="179">:ܠܡܵܢܵܐ ܡܢܲܟܼܪܝܼܢ ܫܸܡ ܒܲܪܢܵܫܵܐ ܕܣܝܼܡ ܒܲܟܬ̈ܒܹܐ</l>
<l n="180">ܘܡ̇ܢ ܥܛܝܢ ܠܫܸܡ ܐܝܼܩܵܪܵܐ ܕܩܒܸܠ ܓܸܢܣܲܢ.</l>
<l n="181">:ܠܡܵܢܵܐ ܚܵܠܛܝܢ ܟܝܢܵܐ ܓܢܝܼܙܵܐ ܕܠܐ ܡܸܬܚܠܛ</l>
<l n="182">ܘܡܵܢܵܐ ܡܡܲܙܓܝܼܢ ܐܦ ܟܣܝ̈ܬܐ ܕܠܵܐ ܡܸܬܡܙ̈ܓܼܵܢ.</l>
<l n="183">:ܠܵܐ ܡܸܬܼܡܢܲܓܼ ܟܝܢܵܐ ܟܲܣܝܵܐ ܒܲܦܓܼܪܐ ܓܲܠܝܵܐ</l>
<l n="184">ܡܵܐ ܡܣܬܼܝܼܟ ܠܵܐ ܩܵܢܹܐ ܣܟܼܵܐ ܒܡܸܣܬܝܟܢܵܐ.</l>
<l n="185">:ܠܲܝܬ ܠܹܗ ܐܬܪܐ ܠܐܚܝܼܕ ܟܠܐ ܕܢܸܚܙܘܿܩ ܡܦܘܿܫ</l>
<l n="186">ܕܠܒܲܪ ܡ̣ܢ ܟܠ ܘܠܓܼܘ ܡ̣ܢ ܟܠ ܟܝܵܢܹܗ ܡܲܡܠܸܟ.</l>
<l n="187">:ܡܛܠ ܗܵܕܹܐ ܡܬܟܬܲܫ ܐ̄ܢܵܐ ܒܙܲܝܢܵܐ ܕܡܸܠܲܝ̈</l>
<l n="188">ܕܐܸܚܪܘܿܒ ܣܸܕܪܹ̈ܐ ܕܡܚܫܲܝ̈ ܡܸܠܬܼܵܐ ܘܲܥܛܚ̈ ܦܲܓܼܪܵܐ.</l>
<l n="189">ܡܬܚܬܝܼܢ ܡܠܬܐ ܠܚܵܫܘܿܫܘܼܬܼܵܐ ܕܒܸܣܪܵܐ ܫܝܼܛܵܐ: </l>

<pb ed="http://syriaca.org/manuscript/2289" n="f.188v"/>  
<l n="190">ܘܕܚܩܝܼܢ ܦܲܓܼܪܵܐ ܡ̣ܢ ܐܝܩܵܪܵܐ ܕܥܲܡ ܐܝܼܬܘܼܬܵܐ.</l>
<l n="191">:ܩ̇ܥܝܢ ܥܝܼܪܹ̈ܐ ܕܣܠܸܩ ܘܐܲܡܠܸܟ ܒܹܗ ܒܲܟܼܝܢܹܗ</l>
<l n="192">ܘܣܟܼܝܼܪ ܦܘܼܡܵܐ ܕܥܛܠܝ̈ ܠܸܒܵܐ ܡ̣ܢ ܒܘܼܝܵܢܵܐ.</l>
<l n="193">:ܕܒܹܗ ܬܘܼܒ ܐܬ̇ܐ ܒܫܘܼܠܵܡ ܙܲܒܼܢܹ̈ܐ ܓܠ̣ܘ ܠܲܫܠܝܼܚܹ̈ܐ</l>
<l n="194">ܘܠܵܐ ܨܝ̇ܬܝܢ ܠܵܗ̇ ܠܟܼܵܪܘܿܙܘܼܬܼܵܐ ܕܪ̈ܘܚܢܝܹܐ.</l>
<l n="195">:ܒܲܪ ܓܢܣܢ ܗ̄ܘ̣ ܕܲܣܠܸܩ ܘܐܲܡܠܸܟ ܥܲܡ ܐܝܼܬܘܼܬܼܵܐ</l>
<l n="196">ܘܠܵܘ ܐܝܼܬܘܼܬܼܵܐ ܢܚܬܲܬ̤ ܠܐܲܪܥܵܐ ܘܐܟܢ ܣܸܠܩܲܬ̤.</l>
<l n="197">:ܟܝܵܢܵܐ ܗ̄ܘ̣ ܕܝܼܠܲܢ ܕܪܟܸܒ ܪܘܼܚܵܐ ܘܦܓܸܕ ܠܐܐܲܪ</l>
<l n="198">ܘܙܝܲܚܘ ܛܲܥܢܘܼܗܝ ܡܠܝܼ̈ܠܹܐ ܘܚܲܪ̈ܫܹܐ ܡܛܠ ܟܣܝܵܐ.</l>
<l n="199">:ܗܘܝ̤ܘ ܕܕܪܲܫ ܐܘܼܪܚܵܐ ܚܲܕܬܵܐ ܒܐܲܐܪ ܪܲܓܼܝܵܐ</l>
<l n="200">ܘܐܵܝܥܝ ܓܼܦܹ̈ܐ ܕܦܪܘܿܚܘܼܬܼܵܐ ܕܠܵܐ ܒܲܟܼܝܢܹܗ.</l>
<l n="201">:ܗܘܝ̤ܘ ܕܦܬܲܚ ܬܪ̈ܥܲܝ ܪܵܘܡܵܐ ܩܕܼܵܡ ܐܪ̈ܥܢܹܐ</l>
<l n="202">ܘܥܲܠ ܕܢܟܗܢ ܒܩܕܘܿܫ ܩܘܼܕ̈ܫܐ ܚܠܵܦ ܚܲܝܲܝ̈ܗܘܿܢ.</l>
<l n="203">:ܠܵܐ ܗ̄ܘ̣ܵܐ ܒܛܲܟܼܣ̇ܐ ܢܡܘܣܝܵܐ ܥܲܠ ܕܲܢܟܗܸܢ</l>
<l n="204">ܐܠܐ ܒܕܡܵܐ ܕܕܝܵܬܸܩܹܐ ܚܲܕܬܵܐ ܕܝܼܠܹܗ.</l>
<l n="205">:ܠܵܘ ܕܢܫܡܸܫ ܒܐܲܪ̈ܥܵܢܝܵܬܼܵܐ ܡܛܝܗܝ ܐܲܝܟ ܟܘܡܪܹ̈ܐ</l>
<l n="206">ܠܫܡܝܵܐ ܥܲܠ ܕܲܢܚܣܹܐ ܟܠ ܒܕܸܒܚܵܐ ܕܢܲܦܫܹܗ.</l>
<l n="207">:ܚܕܵܐ ܡܥܠܬܐ ܥܲܠ ܘܐܢܩܒܲܠ ܒܩܕܘܿܫ ܩܘܼܕ̈ܫܹܐ</l>
<l n="208">ܘܠܵܐ ܬܘܼܒܼ ܦܣܸܩ ܙܲܒܼܢܵܐ ܠܡܲܚܬܹܗ ܘܪܲܒܘܼܬ ܕܲܪܓܹܗ.</l>
<l n="209">:ܥܠ̣ ܘܐܬܚܘܼܝ ܩܕܵܡ ܚ̇ܙܐ ܟܠ ܕܲܚܙܹܐ ܗ̄ܘ̣ܵܐ ܠܹܗ</l>
<l n="210">ܘܝܗ̣ܒ ܠܹܗ ܕܪܲܓܼܵܐ ܘܣܵܡ ܠܹܗ ܬܵܓܼܵܐ ܕܫܸܡ ܐܝܼܬܘܼܬܼܵܐ.</l>
<l n="211">:ܩܲܪܒܹܗ ܒܚܲܝܵܠܐ ܕܪܸܡܙܵܐ ܟܲܣܝܵܐ ܠܕܪܓܼܵܐ ܕܲܠܥܸܠ</l>
<l n="212">ܠܗ̇ܝ ܪܲܒܘܼܬܵܐ ܕܠܵܐ ܡܸܬܦܚܡܵܐ ܥܲܡ ܕܥܒܼܝܼ̈ܕܹܐܘ</l>
<l n="213">:ܫܥܒܸܕ ܠܹܗ ܟܠ ܘܐܡܸܠܸܟ ܥܠ ܟܠ ܒܚܹܝܠ ܢܵܣܘܿܒܹܗ</l>
<l n="214">ܘܩܒܸܠ ܕܢܕܘܢ ܠܪ̈ܘܚܵܢܹܝܵܐ ܘܦܓܼܪ̈ܢܝܹܐ.</l>
<l n="215">:ܒܕܝܼܢܹܗ ܒܚ̇ܪ ܠܦܪܘܿܫܘܼܬܼܵܐ ܕܡܲܠܝܼܠܘܬܐ</l>
<l n="216">:ܘܡܲܚܬܐ ܒܥ̇ܕܐ ܘܡ̈ܠܐ ܘܪܡܙܠ ܕܥܝ̈ܢܐ</l>
<l n="217">:ܒܝܲܕ ܓܠܝܘܼܬܼܵܐ ܕܦܓܼܪܹܗ ܚܵܙܹܝܬ ܒܙܘ̈ܥܐ ܟܣܝ̈ܐ</l>
<l n="218">ܠܗ̇ܝ ܟܣܝܘܼܬܼܵܐ ܕܡܣܝܵܐ ܡ̣ܢܟܠ ܘܓܼܠܐ ܠܗ̇ ܟܠ.</l>
<l n="219">:ܒܹܗ ܡܸܬܒܩܝܼܢ ܒܪ̈ܓܼܫܹܐ ܕܲܠܒܲܪ ܐܲܝܟ ܕܒܓܠܝܐ</l>
<l n="220">ܘܒܪܥܝܢܵܐ ܒܚܹܝܠ ܐܝܼܬܼܘܼܬܼܵܐ ܕܟܣܝܐ ܒܓܘܗ.</l>
<l n="221">:ܒܢܝܪܐ ܕܚܘܼܒܹܗ ܟܕܝܼܢܝܼܢ ܐ̄ܟܚܕ ܥܝܼܪܹ̈ܐ ܘܐ̄ܢ̈ܫܐ</l>
<l n="222">:ܘܲܡܙܲܚܝܢ ܠܹܗ ܐܲܝܟ ܕܠܨܠܡܵܐ ܕܡܲܠܟܵܐ ܟܲܣܝܵܐ</l>
<l n="223">:ܒܦܓܼܪܹܗ ܚܵܙܹܝܢ ܦܓܼܪ̈ܢܝܐ ܠܗܕܡܲܝ̈ܗܘܿܢ</l>
<l n="224">ܘܪ̈ܘܚܢܝܹܐ ܒܙܘܲܥܝ̈ ܠܲܩܢܘܿܡܲܝ̈ܗܘܿܢ.</l>
<l n="225">:ܬܢܝܿܢ ܫܘܼܒܼܚܵܐ ܒܩܠܵܐ ܕܪ̈ܓܫܹܐ ܪܘܼܚܵܢܵܐܝܼܬ</l>
<l n="226">ܘܡܩܕܫܝܼܢ ܠܹܗ ܒܗܲܢܝܼܐܘܼܬܵܐ ܕܪ̈ܥܝܢܲܝܗܘܿܢ.</l>
<l n="227">:ܣܓܼܕܝܢ ܟܠܫܵܥ ܒܗܝܟܠ ܦܲܓܼܪܹܗ ܠܗܘܿ ܕܟܼܣܹܐ ܒܹܗ</l>
<l n="228">ܘܡܩܪܒܝܼܢ ܠܹܗ ܕܒܼܚܹ̈ܐ ܟܣܝ̈ܐ ܕܪ̈ܥܝܢܲܝܗܘܿܢ.</l>
<l n="229">:ܒܲܠܡܐܝܢ ܦܓܼܪܗ ܢܚܝܼܢ ܙܘ̈ܥܐ ܕܚܘܼܫܵܒܲܝ̈ܗܘܿܢ</l>
<l n="230">ܡܵܐ ܕܡܸܫܬܲܚܩܝܼܢ ܒܒܥܬ ܟܣܝܵܐ ܕܠܵܐ ܡܬܕܪܟܵܐ.</l>
<l n="231">:ܡܸܛܠܗܵܕܹܐ ܓܼܒܝܗܝ ܡ̣ܢ ܟܠܐ ܡܬܩܢ ܟܠܐ</l>
<l n="232">ܕܢܡܠܐ ܒܗ̇ ܒܓܼܠܝܘܼܬܼ ܦܓܼܪܗ ܣܘܢܩ̇ܢ ܟܠܐ.</l>
<l n="233">:ܣܢܝܼܩ ܗ̄ܘ̣ܵܐ ܥܒܼܝܼܕܵܐ ܕܬܒܼܥܹܐ ܟܠܫܵܥ ܡܕܡ ܕܟܼܣܹܐ</l>
<l n="234">ܘܢܐܠܲܦ ܚܲܝܠܵܐ ܕܲܣܬܝܼܪ̈ܬܵܐ ܘܒܘܼܕܵܩܲܝ̈ܗܘܿܢ.</l>
<l n="235">:ܘܕܠܵܐ ܡܨܝܐ ܕܟܝܢ ܟܣܝܐ ܢܐܬܐ ܠܓܠܝܐ</l>
<l n="236">ܬܚܡ ܐܢܘܿܢ ܠܫܘܼܐܵܠܲܝܗ̈ܘܿܢ ܒܨܠܡܵܐ ܓܼܠܝܵܐ.</l>
<l n="237">:ܪܗܛܝܼܢ ܟܠܫܵܥ ܒܐܸܣܛܵܕܝܘܿܢ ܕܫܸܡ ܐܝܼܬܘܼܬܼܵܐ</l>
<l n="238">ܘܡܵܐ ܕܐܬܡܛܝܼܘ ܠܬܪܲܥ ܦܓܼܪܹܗ ܫܩܲܠܘ ܙܵܟܼܘܼܬܼܵܐ.</l>
<l n="239">:ܗܘ̤ ܝ̇ܗܒܠܗ̇ ܠܐܲܬܼܠܹܝܛܘܼܬܼܵܐ ܕܪܸܥܝܢܲܝܗܘܿܢ</l>
<l n="240">ܟܠܝܼܠܵܐ ܕܡܵܘܸܫܛ ܟܣܝܐ ܒܐܝܼܕܹܗ ܚܠܵܦ ܥܲܡܠܲܝ̈ܗܘܿܢ.</l>
<l n="241">:ܒܐܝܕܵܐ ܕܦܓܼܪܹܗ ܝ̇ܗܒ ܐܲܕܼܪܵܐ ܡܵܪܹܐ ܟܪܡܵܐ</l>
<l n="242">ܠܦܥ̈ܠܹܐ ܕܲܠܐܝܼܘ ܡܸܛܠ ܣܲܒܼܪܵܐ ܕܚܲܝܹ̈ܐ ܚܲܕܬܹ̈ܐ.</l>
<l n="243">ܘܒܹܗ ܡܬܦܢ̈ܝܢ ܟܲܪܪܹ̈ܐ ܕܪܘܼܚܵܐ ܠܥܒܕܹ̈ܐ ܛܵܒܹ̈ܐ: </l>

<pb ed="http://syriaca.org/manuscript/2289" n="f.189r"/>  
<l n="244">ܕܢܣܲܒܼܘ ܟܸܣܦܵܐ ܘܦܲܪܢܸܣܘ ܫܲܦܝܼܪ ܘܫܬܲܪܘ ܘܐܲܥܬܲܪܘ.</l>
<l n="245">:ܡܢܹܗ ܫܡ̇ܥ ܥܒܼܕܵܐ ܒܝܼܫܵܐ ܠܗܝ̇ ܒܲܪܬܵ ܩܵܠܵܐ</l>
<l n="246">ܕܡܛܠ ܡܵܢܵܐ ܛܫܝܼܬ ܟܟܪܐ ܕܝܸܗܒܿܬܼ ܒܐܝܼܕܲܝ̈ܟ.</l>
<l n="247">:ܥܡܹܗ ܥܐ̈ܠܢ ܚܟܝ̈ܡܬܼܵܐ ܠܓܼܢܘܿܢ ܚܲܬܼܢܵܐ</l>
<l n="248">ܟܲܕ ܡܬܓܲܐ̈ܝܵܢ ܒܠܒܘܿܫ ܫܘܼܒܚܵܐ ܕܠܵܐ ܡܬܚܼܒܹܠ.</l>
<l n="249">:ܗܘ̤ܝܘ ܡܦܢܹܐ ܠܘܵܬ ܣܟ̈ܠܬܐ ܕܠܵܐ ܩܢܝ̈ ܡܸܫܚܵܐ</l>
<l n="250">ܕܙ̈ܠ ܐܬܒܣ̈ܡ ܡ̣ܢ ܥܡܠܝܟܝܢ ܐܲܝܟ ܕܲܕܚܸܡܬܹ̇ܝܢ.</l>
<l n="251">:ܒܩܵܠ ܦܬܓܡܵܘ̈ܗܝ ܩܵܢܹܝܢ ܣܲܒܼܪܵܐ ܢܛܪ̈ܝ ܚܘܼܒܹܗ</l>
<l n="252">ܘܢܦܩ̈ܢ ܠܐܘܪܥܹܗ ܠܡܸܣܒ ܐܲܓܼܪܵܐ ܚܠܦ ܥܡܠܲܝ̈ܗܘܿܢ.</l>
<l n="253">:ܥܡܹܗ ܦܪܚܝܼܢ ܠܐܦܲܝ̈ ܪܵܘܡܵܐ ܒܓܸܦܹ̈ܐ ܕܪܘܼܚܵܐ</l>
<l n="254">ܟܕ ܡܸܙܕܲܝܚܝܼܢ ܥܲܠ ܡܲܪܟܲܒܼܬܼܵܐ ܕܚܨܗ ܕܐܵܐܲܪ.</l>
<l n="255">:ܒܐܬܸܐ ܓܠܝܼܵܬܐ ܕܐܣܬܠܲܩ ܒܗ̇ ܦܲܓܼܪܗ ܕܝܼܠܹܗ</l>
<l n="256">ܒܵܗ̇ ܡܬܥܠܝܼܢ ܦܓܼܪ̈ܐ ܕܲܗܘ̤ܵܘ ܥܘܼܡܪܵܐ ܠܚܘܼܒܹܗ.</l>
<l n="257">:ܥܢܢܵܐ ܛܥܢܬܹܗ ܐܲܝܟ ܡܪܟܒܬܼܵܐ ܟܕ ܣܵܠܸܩ ܗ̄ܘ̣ܵܐ</l>
<l n="258">ܘܪܡܙܵܐ ܟܣܝܐ ܡܕܒܲܪ ܗܘ̣ܵܐ ܠܗ̇ ܐܝܟ ܗܢܝܟܐ.</l>
<l n="259">:ܒܗ̇ ܒܕܡܘܬܵܐ ܥܢܢܹ̈ܐ ܕܢܘܼܗܪܵܐ ܛܥܢ̈ܐ ܦܓܪܹ̈ܐ</l>
<l n="260">ܒܗ̇ܘ ܦܘܩܕܢܵܐ ܕܦܓܼܕ ܠܐܐܲܪ ܘܙܲ[...]ܝ ܦܲܓܼܪܹܗ.</l>
<l n="261">:ܒܗ ܨܵܪܐܢܝܢ ܠܡܚ̈ܠܬܢ ܘܠܫܒܝܼܚܵܝ̈ܬܼܵܢ</l>
<l n="262">ܘܪܫܡ ܐܢܝܢ ܠܟܬܝܒ̈ܬܐ ܒܕܦܐ ܕܦܓܼܪܹܗ.</l>
<l n="263">:ܒܹܗ ܚܵܘܝܼ ܠܲܢ ܥܲܠ ܡܦܘܼܠܬܲܢ ܕܟܼܡܵܐ ܥܫܢܲܬ̤</l>
<l n="264">ܘܒܹܗ ܒܕܸܩ ܠܲܢ ܥܲܠ ܦܘܪܩܢܲܢ ܕܟܼܡܵܐ ܡܥܠܲܝ.</l>
<l n="265">:ܒܒܲܛܢܗ ܨܪܗ̇ ܠܓܼܒܝܼܠܘܼܬܲܢ ܡ̣ܢ ܕܲܝܚܝܼܝܵܐ</l>
<l n="266">ܘܒܡܘ ܠܕܹܗ ܕܕܠܵܐ ܢܸܩܦܵܐ ܝܠܕܬܢ ܐܲܪܥܵܐ܆</l>
<l n="267">:ܒܝܲܕ ܬܪܒܝܼܬܹܗ ܕܒܐܪ̈ܥܢܝܵܬܐ ܓ̣ܠܐ ܕܡܢܲܢ ܗ̄ܘ̣</l>
<l n="268">ܘܕܣܒܼܠ ܚܫ̈ܐ ܚܘܝܼ ܟܝܢܹܗ ܕܡ̣ܢ ܡܵܝܘ̈ܬܐ ܗ̄ܘ̣.</l>
<l n="269">:ܒܡܵܘܹܗ ܐܟܪܸܙ ܥܲܠ ܬܲܪܥܘܼܬܼܵܐ ܕܗܘ̤ܝܬ ܒܐܝܼܕܹܗ</l>
<l n="270">ܘܒܢܘܚܡܹܗ ܫܪ̣ܐ ܠܲܚܛܝܼܬܵܐ ܘܒܲܛܸܠ ܡܵܘܬܵܐ.</l>
<l n="271">:ܒܝܲܕ ܣܦܩܬܹܗ ܕܪܲܫ ܠܲܢ ܐܘܼܪܚܵܐ ܕܢܸܣܲܩ ܠܪܘܡܵܐ</l>
<l n="272">ܘܲܒܼܙܘܼܚܵܝܹܗ ܪܲܡܪܵܡ ܦܓܼܪܢ ܡ̣ܢ ܕܲܚܝܼܚܵܐ.</l>
<l n="273">:ܒܕܘܟܲܬ ܨܦܪܐ ܗܘ̤ܵܐ ܠܲܢ ܕܢܚܹܗ ܐܲܪܥܢܝܵܐ</l>
<l n="274">ܘܫܘܼܠܡ ܝܘܡܵܐ ܪܗܛܵܐ ܕܐܘܪܚܹܗ ܕܠܐܦܝ̈ ܪܵܘܡܵܐ.</l>
<l n="275">:ܢܦ̣ܩ ܡ̣ܢ ܨܦܪܐ ܘܠܚܗ̇ ܒܚ̈ܫܐ ܠܐܸܫܘܵܪ ܦܓܼܪܢ</l>
<l n="276">ܘܢܚ ܒܠܡܹܐܢܵܐ ܕܪܘܡܵܐ ܕܠܥܸܠ ܐܝܟ ܕܒܪܡܵܫܐ.</l>
<l n="277">:ܒܝܲܕ ܡܲܣܩܬܹܗ ܦܬܚܢܲܢ ܬܲܪ̈ܥܹܐ ܕܐܚܝܼܕܝܼܢ ܗ̄ܘ̣ܵܘ</l>
<l n="278">ܘܐܥܠܲܢ ܥܡܗ ܠܩܕܘܿܫ ܩܘܿܕ̈ܫܐ ܕܠܐ ܡܲܦܣ ܗ̄ܘ̣ܵܐ.</l>
<l n="279">:ܣܠܸܩ ܕܚܝܼܢܲܢ ܥܲܡ ܪܘܡܪܡܹܗ ܠܘܵܬ ܐܝܼܬܘܼܬܼܵܐ</l>
<l n="280">ܘܝܼܬܼܒܼ ܥܲܦܪܲܢ ܒܛܲܟܸܣܵܐ ܕܡܲܠܟܵܐ ܩܢܹܐ ܫܘܼܠܛܢܵܐ.</l>
<l n="281">:ܐܚܲܕ ܫܲܒܛܵܐ ܕܪܫܢܘܼܬܼܵܐ ܘܐܡܠܸܟ ܥܲܠ ܟܠ</l>
<l n="282">ܘܫܪܝܼ ܦܩܕ ܒܕܠܐ ܕܝܼܠܹܗ ܐܲܝܟ ܥܒܼܘܿܕܵܐ.</l>
<l n="283">:ܐܹܝܘ ܕܚܝܼܚܵܐ ܕܟܼܡܵܐ ܝܼܪܸܒܼ ܒܲܕܠܵܐ ܕܝܼܠܹܗ</l>
<l n="284">ܐܝܘ ܡܝܘܬܵܐ ܕܦܠܓܼ ܚܲܝܹ̈ܐ ܡ̣ܢ ܕܐ̄ܚܪ̈ܢܹܐ.</l>
<l n="285">:ܐܝܘ ܐܪܥܢܵܐ ܕܫܒܲܩ ܐܪܥܵܐ ܐܸܡܵܐ ܕܦܓܼܪܹܗ</l>
<l n="286">ܘܥ݂ܲܠ ܕܢܕܝܲܪ ܒܥܘܼܒܵܐ ܕܐܸܡܵܐ ܕܠܵܐ ܒܲܟܼܝܵܢܹܗ.</l>
<l n="287">:ܐܝܘ ܥܦܪܢܵܐ ܕܐܪܦܝܼ ܐܬܼܪܹܗ ܥܘܼܡܪܵܐ ܕܙܒܼܢܵܐ</l>
<l n="288">ܘܲܣܠܸܩ ܠܐܲܬܪܵܐ ܕܠܲܝܢ ܫܘܼܠܡܵܐ ܠܐܡܝܢܘܼܬܼ</l>
<l n="289">:ܐܹܝܘ ܒܲܪ ܛܘܗܡܵܐ ܐܕܡܝܵܐ ܓܒܝܼܠ ܡ̣ܢ ܐܲܪܥܵܐ</l>
<l n="290">ܕܩܢܵܐ ܕܪܓܼܐ ܘܫܸܡ ܫܘܼܠܛܢܵܐ ܕܐܠܗܘܼܬܵܐ.</l>
<l n="291">:ܪܟܒܼ ܝܩܝܼܪܵܐ ܓܸܦܹ̈ܐ ܕܪܘܼܚܵܠ ܘܦܪܚ ܒܐܐܪ</l>
<l n="292">ܘܐܬܗܲܪ ܐܢܘܿܢ ܠܟܢܫܲܝ̈ ܪܵܘܡܵܐ ܒܩܲܠܝܼܠܘܼܬܹܗ.</l>
<l n="293">:ܒܬܗܪܐ ܪܲܒܵܐ ܩܡ̣ܘ ܟܢܫܝ̈ܗܘܢ ܕܫܡܝ̈ܢܐ</l>
<l n="294">ܟܲܕ ܚܙܝܢ ܗ̄ܘ̣ܵܘ ܦܓܼܪܵܐ ܕܦ̇ܪܚ ܕܠܵܐ ܒܲܥܝܕܵܐ.</l>
<l n="295">:ܟܠܝܼܠܵܐ ܕܫܘܼܒܼܚܵܐ ܓܕܲܠܘ ܠܹܗ ܥܝܼܪܹ̈ܐ ܟܲܕ ܣ̇ܠܸܩ ܗ̄ܘ̣ܵܐ</l>
<l n="296">ܕܚܙ̣ܘ ܕܲܕܲܪܲܫ ܐܘܼܪܚܵܐ ܠܐ̄ܢ̈ܫܐ ܠܘܵܬܼ ܟܸܢܫܲܝ̈ܗܘܿܢ.</l>
<l n="297">:ܗܘ̤ܘ ܐܝܙܓܲܕܹ̈ܐ ܠܘܵܬ ܬܠܡܝܼ̈ܕܹܐ ܕܟܼܡܝܼܪܝܼܢ ܗ̄ܘ̣ܵܘ</l>
<l n="298">ܘܐܦܨܚ ܐܸܢܘܿܢ ܒܝܲܕ ܚܸܘܪܹ̈ܐ ܕܠܒܼܝܼܫܝܼܢ ܗ̄ܘ̣ܵܘ.</l>
<l n="299">ܚܘܼܒܵܐ ܘܪ̈ܚܡܹܐ ܩܢܵܘ ܨܝܕ ܓܸܢܣܲܢ ܒܝܲܕ ܡܲܣܲܩܬܹܗ: </l>

<pb ed="http://syriaca.org/manuscript/2289" n="f.189v"/>  
<l n="300">ܘܫܪܝܼܘ ܪܕܝܢ ܒܐܘܼܪܚܵܐ ܕܫܝܢܵܐ ܠܘܵܬ ܐ̄ܢܫܘܬܢ.</l>
<l n="301">:ܟܡܝܼܪܝܼܢ ܗ̄ܘ̣ܵܘ ܛܵܒܼ ܥܲܠ ܡܦܘܠܬܲܢ ܡ̣ܢ ܫܘܼܒܵܝܵܐ</l>
<l n="302">ܘܕܚܙ̣ܘ ܩܘܡܲܢ ܒܝܲܓ ܒܲܪ ܓܢܣܢ ܚܕܝܘ ܐ̄ܬ̄ܒ ܘܐܬܒܝܲܐܘ.</l>
<l n="303">:ܒܥܪ ܦܘܩܕܢܵܐ ܣܓܼܗ̇ ܠܐܘܼܪܚܵܐ ܒܝܢܲܢ ܘܲܠܗܘܿܢ</l>
<l n="304">ܘܲܫܪܝܗܝ ܒܕܡܹܗ ܠܓܼܙܪ ܕܝܼܢܵܐ ܕܣܓܼ ܚܘ̈ܒܬܲܢ.</l>
<l n="305">:ܒܡܨܥܝܘܼܬܹܗ ܫܝܢ ܟܠܐ ܒܝܲܕ ܡܪܟܠ</l>
<l n="306">ܘܫܪܪܗ ܠܫܝܢܵܐ ܕܚܘܕܬ ܟܠܐ ܒܝܲܕ ܡܣܲܩܬܹܗ.</l>
<l n="307">:ܫܪ̣̰ܐ ܠܐܣܝܼܪܹ̈ܐ ܕܚܒܝܼܫܝܼܢ ܗ̄ܘ̣ܵܘ ܒܚܸܣܢܹ̈ܐ ܕܥܵܡ̣ܐ</l>
<l n="308">ܘܒܲܝܐ ܐܢܘܿܢ ܒܲܫܒܼܚ̈ܝܵܬܵܐ ܕܩܲܒܸܿܠ ܘܝܼܪܬ.</l>
<l n="309">:ܗܘ̤ ܒܲܩܢܘܿܡܹܗ ܗܘ̤ܐ ܡܲܚܙܝܼ̈ܬܐ ܕܫܦܝܼܪ̈ܵܬܵܐ</l>
<l n="310">ܘܓܕܠ ܐܝܢܝܢ ܟܠܝܼ̈ܠܹܐ ܦܐܝܐ ܠܪܸܫ ܙܵܟܘܼܬܹܗ.</l>
<l n="311">:ܒܒܛܢܗ ܫܘܼܒܼܚܵܐ ܠܐܠܗ ܟܠܐ ܡ̣ܢ ܬܘܼܩܵܢܵܘ̈ܗܝ</l>
<l n="312">ܘܫܝܢܵܐ ܒܐܪܥܵܐ ܘܣܲܒܼܪܵܐ ܛܵܒܼܵܐ ܠܲܕܠܵܐ ܣܲܒܼܪܵܐ</l>
<l n="313">:ܒܩܘܼܪܵܒܼ ܕܒܼܚܹ̈ܐ ܩܵܠ ܒܘܼܕܩܵܐ ܕܬܒܝܼܘܼܬܼܵܐ</l>
<l n="314">ܕܗܵܐ ܣܝܼܡ ܠܓܙܪ ܕܝܼܢܵܐ ܘܠܐܬ̤ܐ ܕܫܲܝܢܵܐ.</l>
<l n="315">:ܥܡܲܕܹܗ ܩܪܐ ܐܲܝܟ ܫܝܼܦܘܿܪܵܐ ܥܲܠ ܪܲܒܘܼܬܹܗ</l>
<l n="316">ܘܩܵܠܹܗ ܕܐܒܼܐ ܡܲܟܼܪܸܙ ܚܘܼܒܹܗ ܘܪܒܘܼܬ ܕܲܪܓܹܗ.</l>
<l n="317">:ܨܘܡܹܗ ܡܲܟܼܪܸܙ ܥܲܠ ܙܵܟܘܼܬܹܗ ܕܒܓܼܘ ܚܘܼܪܒܵܐ</l>
<l n="318">ܕܚܣܢܹܗ ܒܪܸ̈ܓܼܫܹܐ ܦܓܼܪ̈ܢܹܝܐ ܠܚ̇ܣܸܢ ܟܠܵܐ.</l>
<l n="319">:ܒܥܕܵܢ ܡܵܘܬܹܗ ܐܵܦ ܫܬܼܝܩܹ̈ܐ ܗܘ̤ܵܘ ܡܠܠܹ̈ܐ</l>
<l n="320">ܕܥ̣ܨܐ ܐܢܘܿܢ ܪܸܡܙܵܐ ܟܲܣܝܵܐ ܘܲܩܢ̣ܵܘ ܚܲܝܠܵܐ.</l>
<l n="321">:ܩܵܠ ܢܡܝܡܹܗ ܩܛܠܹܗ ܠܡܵܘܬܵܐ ܘܕܵܫ ܠܚܛܝܼܬܵܐ</l>
<l n="322">ܘܩܥ̣ܘ ܡܝ̈ܬܐ ܒܐܕܢܲܝ̈ ܡܵܘܬܼܵܐ ܕܐܲܝܟܿܘܿ ܥܘܼܩܣܵܟ.</l>
<l n="323">:ܒܝܘܿܡ ܡܲܣܩܬܹܗ ܩܪ̣ܵܐ ܠܐܪ̈ܥܢܹܐ ܘܲܠܫܡܝܼܢܹ̈ܐ</l>
<l n="324">ܘܚܘܝܼ ܐܢܘܿܢ ܐܘܪܚܵܐ ܚܲܕܬܵܐ ܠܡܪܕܐ ܠܪܘܡܵܐ.</l>
<l n="325">:ܢܦ̣ܩܘ ܒܲܠܘܼܝܬܹܗ ܪ̈ܘܼܚܢܝܹܐ ܘܦܓܼܪ̈ܢܝܹܐ</l>
<l n="326">ܕܢܸܚܙܘܿܢ ܦܓܼܪܗ ܐܲܝܟ ܦܪܚ ܪܘܼܚܵܢܵܐܝܼܬܼ.</l>
<l n="327">:ܗܲܢܝܼܵܐ [ܗ̄ܘ̣ܵܬ] ܚܙܵܬܵܐ ܕܦܲܓܼܪܹܗ ܠܐܪ̈ܥܢܝܹܐ</l>
<l n="328">ܘܪܚܝܼܡ ܗ̄ܘ̣ܵܐ ܛܵܒܼ ܥܸܢܝܵܢ ܢܦܫܹܗ ܠܲܡܫܲܝ̈ܢܹܐ.</l>
<l n="329">:ܠܵܐ ܣܒܼܥܐ ܗ̄ܘ̣ܵܬ ܥܲܝܢܵܐ ܕܒܸܣܪܵܐ ܠܡܸܬܒܲܩܵܝܘܼ</l>
<l n="330">ܒܪ̈ܓܼܫܝ ܦܓܼܪܗ ܟܲܕ ܡܙܕܝܲܚ ܥܲܠ ܡܲܪܟܲܫܵܬܐ.</l>
<l n="331">:ܠܐ ܡܢܚܝܢ ܗ̄ܘ̣ܵܘ ܪ̈ܘܚܢܝܹܐ ܢܦܘܫܘܢ ܡܸܢܹܗ</l>
<l n="332">ܘܡܬ ܚܦܛܝܼܢ ܗ̄ܘ̣ܵܘ ܕܐܲܝܟܵܐ ܢܸܥܸܠܘܿܒܼ ܒܚܘܼܒܵܐ ܨܐܹܕܵܘܗܝ.</l>
<l n="333">:ܦܐܹܐ ܗ̄ܘ̣ܵܐ ܘܪܓܝܼܓ ܐܦܗܘ̤ ܙܲܒܼܢܵܐ ܕܐܣܬܠܲܩ ܒܹܗ</l>
<l n="334">ܘܥܸܠܒ ܗ̄ܘ̣ܵܐ ܠܹܗ ܠܐܣܦܹܝܪ ܫܡܫܵܐ ܪܲܗܛܵܐ ܕܐܘܼܪܚܹܗ.</l>
<l n="335">:ܥܲܡ ܙܵܟܘܬܵܐ ܕܫܡܫܵܐ ܪܲܒܵܐ ܥܒܲܕ ܙܟܘܬܹܗ</l>
<l n="336">ܘܦܪܣ ܢܘܼܗܪܵܐ ܕܟܼܵܪܘܿܙܘܼܬܹܗ ܠܐܲܪܘܥ ܦܸܢ̈ܝܵܢ.</l>
<l n="337">:ܒܝܲܪܚܵܐ ܕܙܟܼܐ ܢܘܼܗܪܵܐ ܠܚܫܟܵܐ ܕܟ̣ܵܗ̇ ܠܲܚܛܝܼܬܵܐ</l>
<l n="338">ܘܪܕܦܗ̇ ܠܛܘܥܝܲܝ ܢܚܬܐ ܣܢܝܵܐ ܕܙܩܪ ܒܝܼܫܵܐ.</l>
<l n="339">:ܙܟܼܐ ܒܚܙܝܼܪܢ ܢܘܼܗܪܵܐ ܘܢܘܼܗܪܵܐ ܥܒܕܐ ܘܡܵܪܵܐ</l>
<l n="340">ܘܚܒܼ ܚܫܘܟܼܵܐ ܥܲܡ ܚܸܫܘܿܟܼܵܐ ܠܸܠܚܐ ܕܛܘܼܥܝܲܝ.</l>
<l n="341">:ܩܡ ܢܗܝܼܪܵܐ ܒܪܗܛܵܐ ܕܐܘܼܪܚܹܗ ܒܕܲܪܓܼܵܐ ܕܲܠܥܸܠ</l>
<l n="342">ܘܣܡܹܗ ܠܚܸܫܟܵܐ ܒܕܪܓܼܵܐ ܕܲܠܬܲܚܬ ܐܲܝܟ ܕܲܒܼܩܲܒܼܪܵܐ.</l>
<l n="343">:ܣܠܸܩ ܐܵܦ ܫܸܡܫܵܐ ܕܙܲܕܝܼܩܘܼܬܵܐ ܠܪܘܡܵܐ ܕܲܠܥܸܠ</l>
<l n="344">:ܘܣܲܚܦܵܗ̇ ܠܛܘܥܝܲܝ ܘܠܕܵܪ̈ܵܘܙܝܗ̇ ܠܥܘܼܡܩܵܐ ܕܲܠܬܚܬ</l>
<l n="345">:ܒܬܠܬ ܫܥܝܼ̈ܬ ܕܫܩܠ ܢܘܼܗܪܵܐ ܡ̣ܢ ܚܸܫܘܿܟܼܵܐ</l>
<l n="346">ܘܦܣܩܗ ܠܪܗܛܗ ܘܬܚܡ ܡܠܝܗܝ ܒܕܪܓܼܐ ܕܲܠܬܲܚܬ.</l>
<l n="347">:ܫܡܗܹ̈ܐ ܬܠܵܬܐ ܝܗ̣ܒ ܐܵܦ ܡܲܠܟܲܢ ܠܲܬܪܹܥܣܲܪܬܹܗ</l>
<l n="348">ܘܒܼܗܘܢ ܦܣܩܘܼܗ̇ ܠܐܘܼܪܚܵܐ ܕܡܵܘܬܼܵܐ ܕܕܲܪܲܫ ܒܝܼܫܵܐ.</l>
<l n="349">:ܢܚܸܬܘ ܙܠܝܼܩܵܘ̈ܗܝ ܠܐܲܪܥܵܐ ܟܠܵܗ̇ ܒܲܕܡܘ̣ܬ ܡܸܛܪܵܐ</l>
<l n="350">ܘܪܓܝܼ ܥܘܼܒܵܗ̇ ܡܲܫܸܠܘ ܦܸܐܪܹ̈ܝܗ ܒܚܲܡܝܼܡܘܼܬܹܗ.</l>
<l n="351">ܛܲܠܵܐ ܕܪ̈ܲܚܡܹܐ ܪܵܣ ܒܵܪܘܿܝܵܐ ܒܝܲܕ ܪܹܫܝܼܬܲܢ: </l>

<pb ed="http://syriaca.org/manuscript/2289" n="f.190r"/>  
<l n="352">ܘܲܫܘܿܚܘ ܦܸܐܪܹ̈ܐ ܕܙܲܕܝܼܩܘܼܬܼܵܐ ܒܲܐܪܥܵܐ ܕܲܢܦܫܲܢ.</l>
<l n="353">:ܒܝܲܪܚܵܐ ܕܝܵܒܸܒܼ ܦܸܐܪܹ̈ܐ ܘܙܲܪ̈ܥܹܐ ܠܚܲܝܹ̈ܐ ܕܙܲܒܼܢܵܐ</l>
<l n="354">ܒܟܪ ܦܸܐܪܹ̈ܐ ܕܡܲܩܢܼܐ ܚܲܝܹ̈ܐ ܕܠܵܐ ܫܘܼܠܵܡܵܐ.</l>
<l n="355">:ܒܛܢܹܗ ܒܢܝܼܵܣܢ ܝܲܪܚܵܐ ܕܐܝܼܬܵܘܗܝ ܒܘܼܟܼܪܵܐ ܕܫܲܢ̄ܬܐ</l>
<l n="356">ܘܝܲܠܕܹܗ ܒܟܵܢܘ̣ܿܢ ܝܲܪܚܵܐ ܕܒܐܙ ܢܘܼܗܪܵܐ ܠܚܸܫܟܵܐ.</l>
<l n="357">:ܨܵܡ ܘܐܸܬܼܢܲܣܝܼ ܒܝܲܪܚܵܐ ܟܡܝܼܪܵܐ ܓܠܝܼܙ ܡ̣ܢ ܦܸܐܪܹ̈ܐ</l>
<l n="358">ܘܒܟܪ ܦܸܐܪܹ̈ܐ ܕܚܘܼܡܣܵܢ ܢܲܦܫܹܗ ܡ̣ܢ ܚܘܼܬܚܵܬܹ̈ܐ.</l>
<l n="359">:ܕܒܲܚ ܠܩܲܢܘܿܡܹܗ ܒܙܲܒܼܢܵܐ ܕܚܵܒܼ ܒܹܗ ܐܵܕܼܵܡ ܒܐܘܼܟܼܠܵܐ</l>
<l n="360">ܘܿܪܥܝܼ ܒܕܒܼܚܹܗ ܠܡܵܪܵܐ ܘܥܲܒܼܕܵܘ̈ܗܝ ܘܐܲܦܨܚ ܐܸܢܘܿܢ.</l>
<l n="361">:ܒܝܲܪܚܵܐ ܕܥܸܫܢܲܬ̤ ܚܲܝܵܒܘܼܬܹܗ ܕܐܵܕܵܡ ܒܲܥܕܢ</l>
<l n="362">ܒܹܗ ܐܝܬ ܢܲܨܚ ܐܵܕܼܵܡ ܕܲܬܼܪܹܝܢ ܕܲܙܟܼܵܐ ܠܡܵܘܿܬܼܵܐ.</l>
<l n="363">:ܒܙܲܒܼܢܵܐ ܕܲܢܦܲܩ ܝܵܪܬܵܐ ܫܦܐܵܐ ܡ̣ܢ ܝܲܪܬܘܼܬܹܗ</l>
<l n="364">ܥܲܠ̣ ܟܲܫܝܼܪܵܐ ܠܐ ܬܲܪܐ ܕܚܲܝܹ̈ܐ ܕܠܵܐ ܡܸܬܼܚܲܒܲܠ.</l>
<l n="365">:ܒܝܲܕ ܙܵܟܼܘܬܼܵܐ ܦܪܲܥ ܠܐܸܫܛܵܐ ܕܚܲܝܒܼܘܼܬܲܢ</l>
<l n="366">ܘܟܲܬܒܢ ܥܲܡܹܗ ܒܫܲܝ̈ܐ ܘܝܵܪ̈ܬܹܐ ܕܥܘܼܬܼܪܵܐ ܕܲܢܣܲܒܼ.</l>
<l n="367">:ܐܲܦܢܝܼ ܫܒܝܬܿܢ ܡ̣ܢ ܚܲܣܝܼܫܵܐ ܕܲܫܒܼܵܐ ܠܓܸܢܣܲܢ</l>
<l n="368">ܘܐܲܣܩܵܗ̇ ܠܐܬܼܪܵܐ ܕܠܵܐ ܚܵܣܸܢ ܠܗ̇ ܙܲܝܢܵܐ ܕܢܸܟܼܠܹܗ.</l>
<l n="369">:ܣܵܡܹܗ ܠܥܘܼܬܪܲܢ ܪܘܼܚܵܫܵܝܵܐ ܒܪܵܘܡܵܐ ܕܲܠܥܸܠ</l>
<l n="370">ܕܠܵܐ ܡܸܬܚܲܒܲܠ ܡ̣ܢ ܢܸܟܼܝܵܢܹ̈ܐ ܕܲܪܓܼܝܼܓܼܵܬܐ.</l>
<l n="371">:ܢܓܕ ܪܸܥܝܵܢܵܐ ܠܘܵܬܼ ܣܝܼ̈ܡܵܬܼܵܐ ܕܣܝܼܡܲܬ̣ ܢܲܦܫܲܢ</l>
<l n="372">ܕܢܸܪܕܹܐ ܒܕܝܼܠܲܢ ܘܠܵܐ ܢܸܬܦܲܫܲܟ ܒܲܕܠܵܐ ܕܝܼܠܲܢ.</l>
<l n="373">:ܚܵܘܹܝܢ ܕܝܼܠܲܢ ܕܢܸܪܚܲܡ ܕܝܠܸܢ ܐܲܝܟ ܦܵܪ̈ܘܿܫܹܐ</l>
<l n="374">ܘܠܵܐ ܢܸܦܲܟܪ ܒܲܕܠܵܐ ܕܝܠܸ̇ܢ ܐܲܝܟ ܗܕܝܘ̈ܛܹܐ.</l>
<l n="375">:ܚܕܡ ܢܲܦܫܲܢ ܒܝܲܕ ܡܘܼܠܟܵܢܹܐ ܕܲܥܬܼܝܼܕܵܬܵܐ</l>
<l n="376">ܕܠܵܐ ܢܸܐܣܪܘܼܒܲܢ ܪܸ̈ܓܼܫܲܝ ܦܲܓܼܪܵܐ ܒܲܪܓܲܝܵܬܼܵܐ.</l>
<l n="377">:ܣܵܡ ܠܲܢ ܡܝܼܠܵܐ ܕܫܝܼܢܵܐ ܒܐܘܼܪܚܵܐ ܕܲܪܕܵܐ ܒܵܗ̇ ܗܘ̤</l>
<l n="378">ܘܐܲܠܦܲܢ ܕܲܕܡܵܐ ܘܐܲܝܟܵܢ ܢܸܪܕܹܐ ܠܘܥܪ̈ܐ ܕܚܲܝܹ̈ܐ.</l>
<l n="379">:ܒܬܲܪܬܹ̇ܝܢ ܐܘܼܕ̈ܚܵܢ ܚܵܘܝܼ ܪܲܗܛܵܐ ܕܲܬܼܪܹܝܢ ܓܲܒ̈ܐ</l>
<l n="380">ܕܟܼܠܢܵܫ ܢܸܪܕܹܐ ܒܐܲܝܕܵܐ ܕܨܵܒܹܐ ܒܝܲܕ ܚܹܐܕܘܬܹܗ.</l>
<l n="381">ܠܐܘܼܪܚܵܐ ܕܚܲܝܹ̈ܐ ܩܪܵܗ̇ ܕܐܲܠܨܵܐ ܡܛܠ ܥܲܡܠܵܗ̇.</l>
<l n="382">:ܘܗ̇ܝ ܕܐܲܒܼܪܵܢܵܐ ܩܪܵܗ̇ ܕܲܪܘܚܵܝܐ ܒܲܪ̈ܓܝܼܓܼܵܬܐ</l>
<l n="383">:ܗܘ̤ ܒܲܩܢܘܿܡܹܗ ܓܡܪܹܗ ܠܪܲܗܛܵܐ ܕܐܘܼܪܚܵܐ ܕܚܲܝܹ̈ܐ</l>
<l n="384">ܕܠܵܐ ܢܬܪܦܹܐ ܐܲܝܢܵܐ ܕܚܵܙܸܩ ܒܵܬܲܪ ܡܸܠܵܘ̈ܗܝ.</l>
<l n="385">:ܗܵܐ ܚܙܲܩ ܡܲܠܟܵܐ ܒܐܘܼܪܚܵܐ ܚܲܕܬܐ ܕܡܲܠܟܵܐ ܕܪܵܘܡܵܐ</l>
<l n="386">ܢܸܪܕܹܐ ܥܲܡܹܗ ܕܠܵܐ ܢܸܬܬܲܫܠܲܚ̇ ܡ̣ܢ ܓܲܝܵܣܹ̈ܐ.</l>
<l n="387">:ܗܵܐ ܩܒܲܠ ܢܝܼܫܵܐ ܠܚܲܝܠܘܵܬܹܗ ܒܲܬܕܥ ܪܵܘܡܵܐ</l>
<l n="388">ܢܸܚܢܹܐ ܠܩܘܼܒܼܠܹܗ ܒܙܲܘܥܲܝ̈ ܢܲܦܫܵܐ ܚܠܵܦ ܗܲܕܵܡܹ̈ܐ.</l>
<l n="389">:ܗܵܐ ܦܬܲܚ ܬܲܪܥܵܐ ܕܐܸܣܛܵܕܝܼܘܿܢ ܠܒܹܝܬܼ ܡܲܠܟܘܼܬܼܵܐ</l>
<l n="390">ܢܹܐܚܘܿܕ ܕܲܪܵܐ ܥܲܡ ܚܘܼܬܚܵܬܹܐ ܒܗܵܘܢܵܐ ܟܲܣܝܵܐ.</l>
<l n="391">:ܗܵܐ ܚܫܲܠ ܙܲܝܢܵܐ ܪܘܼܚܵܢܵܝܵܐ ܠܢܲܦܫܵܐ ܘܦܲܓܼܪܵܐ</l>
<l n="392">ܢܹܐܚܘܿܕ ܣܲܝܦܵܐ ܕܡܸܠܲܬܼ ܪܵܘܼܚܵܐ ܒܪܸܫ ܠܸܫܵܢܲܢ.</l>
<l n="393">:ܒܚܲܫܵܘ̈ܗܝ ܦܲܠܚܵܗ̇ ܠܐܲܪܥܵܐ ܕܦܲܓܲܪܢ ܡܲܠܝܲܬ̤ ܝܲܥܪܵܐ</l>
<l n="394">ܬܵܘ ܢܲܪܡܹܐ ܒܵܗ̇ ܙܲܪܥܵܐ ܛܵܒܼܵܐ ܘܢܘܥܐ ܚܲܝܹ̈ܐ.</l>
<l n="395">:ܒܲܕܡܹܗ ܕܟܼܝܼ ܡܘܼܡܹ̈ܐ ܕܢܲܦܫܲܢ ܘܕܲܗܲܕܵܡܲܝ̈ܢ</l>
<l n="396">ܕܠܵܐ ܢܸܬܟܲܬ̣ܿܡ ܒܲܪ̈ܓܼܝܼܓܼܵܬܐ ܕܝܲܨܪ̈ܢ ܒܝܼܫܵܐ.</l>
<l n="397">:ܒܕܒܼܚܹܗ ܫܲܝܸܢ ܪܵܘܡܵܐ ܘܥܘܼܡܩܵܐ ܥܲܡ ܫܵܠܘܿܚܹܗ</l>
<l n="398">ܠܵܐ ܢܸܬܼܦܲܟܲܗ ܫܲܝܢܵܐ ܕܟܼܠܵܐ ܒܝܲܕ ܪܲܦܝܘܲܬܢ.</l>
<l n="399">:ܒܝܲܕ ܡܲܣܲܩܬܹܗ ܐܲܣܸܩ ܦܲܕܼܪܲܢ ܝܲܩܝܼܪ ܪܸ̈ܓܼܫܹܐ</l>
<l n="400">ܢܸܩܢܹܐ ܓܸܦܹ̈ܐ ܒܙܵܘܥ[...]ܘܦܫܵܐ ܠܐܲܝܟܵܐ ܕܐܝܼܬܼܵܘܗܝ.</l>
<l n="401">:ܦܵܘܠܘܿܣ ܩܵܥܹܐ ܒܲܘܼܬܼܝ̈ܩܵܬܹܗ ܐܲܝܟ ܫܝܼܦܘܿܪܵܐ</l>
<l n="402">ܕܐܲܣܩܲܢ ܥܲܡܹܗ ܒܕ[...] ܕܲܡܛܵܝܗܝ ܡ̣ܢ ܝܲܡܝܼܢܵܐ.</l>
<l n="403">ܡܝܼܬܢܲܢ ܥܲܡܹܗ ܘܐܲܚܝܢ ܥܲܡܹܗ ܕܡܸܬܲܢ ܐܝܼܬܼܵܘܗܝ.</l>
<l n="404">ܘܐܲܣܩܲܢ ܥܲܡܹܗ ܐܲܝܟ ܗܲܕܵܡܹ̈ܐ ܡ̣ܢ ܪܸܫ ܓܘܼܫܡܵܐ.</l>
<l n="405">:ܕܩܵܡ ܘܐܸܬܼܢܚܲܡ ܘܲܐܝܼܚ ܠܟܼܠܵܐ ܡܗܝܡܲܢ ܠܒܢ</l>
<l n="406">ܣܠܸܩ ܬܲܐܡܸܠܟ ܠܥܸܠ ܡ̣ܢ ܟܠܵܐ ܫܲܪܝܼܪܵܐ ܠܲܢ.</l>
<l n="407">ܒܚܘܼܒܵܐ ܕܢܲܦܫܲܢ ܢܛܪܚܘܼܒܹܗ ܗ̇ܘ ܕܲܦܐܹܐ ܠܹܗ: </l>

<pb ed="http://syriaca.org/manuscript/2289" n="f.190v"/>  
<l n="408">ܘܠܵܐ ܢܸܬܼܦܲܠܲܓ ܥܲܠ ܡܘܼܠܟܢܵܘ̈ܗܝ ܒܲܕܪ̈ܚܝܩܝܼܢ.</l>
<l n="409">:ܥܲܡ ܪ̈ܘܼܚܵܢܹܐ ܢܸܣܗܸܕ ܟܠܫܵܥ ܥܲܠ ܡܲܣܲܩܬܹܗ</l>
<l n="410">ܕܥܬܝܼܕ ܕܢܸܐܬܹܐ ܒܵܗ̇ ܒܲܚܙܵܬܵܐ ܕܐܸܣܬܲܠܲܩ ܒܵܗ̇.</l>
                </div2>
            </div1>
        </body>
    </text>
</TEI>
