<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8571">On the Martyrs
                    - <foreign xml:lang="syr">ܥܲܠ ܣܵܗ̈ܕܹܿܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
                     <respStmt>
                     <resp>based upon</resp>
                     <name><ptr target="#sourceDesc1"/></name>
                 </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/61</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
<editor>
<forename>Alphonse</forename>
<surname>Mingana</surname>
</editor>
<title level="m">Narsai doctoris Syri homiliæ et carmina</title>
<idno type="URI">http://syriaca.org/bibl/1765</idno>
<idno type="zotero">301</idno>
<idno type="URI">http://zotero.org/groups/392292/items/6UFVJ9EG</idno>
<idno type="URI">http://www.worldcat.org/oclc/68740316</idno>
<imprint>
<pubPlace>Mausilii</pubPlace>
<publisher>Typis Fratrum Prædicatorum</publisher>
<date>1905</date>
</imprint>
</monogr> 
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
             <creation>
                 <origDate type="composition" from="0450" to="0500">Second half of the fifth century CE</origDate>
             </creation>
        </profileDesc>
        <revisionDesc status="uncorrectedTranscription">
             <change when="2019-04-26" who="http://syriaca.org/person.xml#jwalters">Added origDate</change>  
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-03-02" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="title" n="0">
                <ab xml:lang="syr">ܥܲܠ ܣܵܗ̈ܕܹܿܐ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="46"/>

                <l>ܡܐܡܪܐ ܕܥܣܪܝܢ ܘܢܝܡܫܐ</l>
                <l>ܥܲܠ ܣܵܗ̈ܕܹܿܐ</l>
                <l>ܥܘܼܢܵܝܵܐ</l>
                <l>ܒܪܝܼܟܼܘ ܕܐܵܘܪܸܒܼ ܕܘܼܟܼܪܵܢ ܣܵܥܕܵܘ̈ܗܝ: ܗܵܪܟܵܐ ܘܲܠܥܸܠ</l>
                <l>ܒܲܫܡܲܝܵܐ: ܐܲܚܝ̈.</l>
            </div>
            <div type="text" xml:lang="syr">
                <l n="1">:ܒܟܼܠܕܿܘܼܟ ܐܲܩܝܼܡ ܝܼܫܘܿܥ ܣܵܗ̈ܕܹܿܐ ܠܲܙܝܼܦܘܼܬܹܗ</l>
                <l n="2">ܘܲܒܼܟܼܠܦܸܢ̈ܝܵܢ ܩܲܒܿܠܹܗ ܠܢܝܼܫܵܐ ܕܲܨܠܝܼܒܼܘܼܬܹܗ ܀</l>
                <l n="3">:ܒܟܼܠܵܗ̇ ܬܹܒܹܝܠ ܐܲܕܼܢܲܚ ܫܸܡܫܵܐ ܕܟܼܵܪܘܿܙܘܼܬܹܗ </l>

                <pb ed="http://syriaca.org/manuscript/2289" n="f.178v"/>

                <l n="4">ܘܲܒܼܙܲܝܼܩܵܘ̈ܗܝ ܩܲܦܠܹܗ ܠܚܸܫܟܵܐ ܡ̣ܢ ܥܵܡܲܪܬܵܐ ܀</l>
                <l n="5">:ܫܕܼܵܗ̇ ܠܲܡܨܝܼܕܿܬܵܐ ܕܡܲܠܦܵܢܘܼܬܹܗ ܒܝܲܡܵܐ ܕܐ̄ܢܵܫܵܐ</l>
                <l n="6">ܘܲܠܓܼܵܘ ܡܸܢܵܗ̇ ܚܒܲܫ̣ ܟܠ ܥܲܡܡܝܼ̈ܢ ܥܲܡ ܟܠ ܡܲܠ̈ܟܿܝܼܢ ܀</l>
                <l n="7">:ܠܵܐ ܫܒܲܩ̣ ܒܐܲܪܥܵܐ ܡܕܼܝܼܢ̄ܬܵܐ ܕܬܸܡܪܲܕܼ ܡ̣ܢ ܝܘܼܠܦܵܢܹܗ</l>
                <l n="8">ܘܠܵܐ ܦܫܲܬ̤ ܒܵܗ̇ ܓܘܿܢܝܵܐ ܒܐܲܪܥܵܐ ܕܠܵܘ ܒܵܗ̇ ܢܵܨܲ̇ܚ ܀</l>
                <l n="9">:ܓܸܦܹ̈ܐ ܗܘ̤ܵܘ ܠܵܗ̇ ܠܟܼܵܪܘܿܙܝܼܬܹܗ ܘܦܸܪܚܲܬ̤ ܒܐܲܪܥܵܐ</l>
                <l n="10">ܘܲܒܼܟܼܠܦܸܢ̈ܝܵܢ ܐܸܚܕܲܬ̤ ܢܘܼܡܹܐ ܒܩܲܠܝܼܠܘܼܬܼܵܗ̇ ܀</l>
                <l n="11">:ܒܝܲܡܵܐ ܘܝܲܒܼܫܵܐ ܪܸܗܛܲܬ̤ ܡܸܠܬܹܗ ܩܲܠܝܼܠܵܐܝܼܬܼ</l>
                <l n="12">ܘܟܼܵܕܼܢܹܗ ܠܥܵܠܡܵܐ ܒܢܝܼܪܵܐ ܢܝܼܚܵܐ ܕܡܲܠܦܵܢܘܼܬܹܗ ܀</l>
                <l n="13">:ܒܚܘܼܒܵܐ ܪܲܒܵܐ ܩܲܒܿܠܘܼܗ̇ ܐ̄ܢܵܫܵܐ ܠܟܵܪܘܿܙܘܼܬܹܗ</l>
                <l n="14">ܘܡܸܛܠܵܬܼܵܗ̇ ܣܲܝܒܲܪܘ ܫܸܢ̈ܕܿܝܼܢ ܘܟܼܠ ܐܘܼܠܨܵܢܝܼ̈ܢ ܀</l>
                <l n="15">:ܡܸܛܠ ܚܘܼܒܹܿܗ ܒܢܲܝ̈ܵܐ ܐܲܪܦܝܼܘ ܠܐܲܒܼܵܗܲܝ̈ܗܘܿܢ</l>
                <l n="16">ܘܲܚܫ݂ܲܒܼܘ ܐܸܢܘܿܢ ܐܲܝܟ ܢܘܼܟܼܪ̈ܵܢܹܐ ܘܠܹܗ ܐܸܬܼܢܲܩܲܦܘ ܀</l>
                <l n="17">:ܡܸܛܠܵܬܹܗ ܐܵܦ ܐܲܒܼܵܗܹ̈ܐ ܟܦܲܪܘ ܒܲܒܼܢܲܝ̈ܗܘܿܢ</l>
                <l n="18">ܘܲܠܟܼܠ ܡ̇ܘ̈ܬܿܝܼܢ ܐܲܫܠܸܡܘ ܐܸܢܘܿܢ ܕܠܵܐ ܚܵܘܣܵܢܵܐ ܀</l>
                <l n="19">:ܣܸܕܩܵܐ ܪܲܒܵܐ ܐܲܪܡܝܼ ܒܐܲܪܥܵܐ ܒܝܘܿܡ ܡܹܐܬܼܝܼܬܹܗ</l>
                <l n="20">ܘܦܲܣܩܹܗ ܠܚܘܼܒܵܐ ܗܵܘ̇ ܕܐܲܒܼܵܗܹ̈ܐ ܡ̣ܢ ܕܐܲܒܼܵܗܹ̈ܐ ܀ </l>

                <pb ed="http://syriaca.org/bibl/1765" n="47"/>
                <l n="21">:ܐܲܚܵܐ ܠܐܲܚܘܼܗܝ ܡܸܛܠܵܬܹܗ ܠܡܵܘܬܵܐ ܐܲܫܠܸܡ</l>
                <l n="22">ܘܠܲܝܬܿ ܗ̄ܘ̣ܵܐ ܒܲܝܬܵܐ ܕܲܡܚܲܪܲܪ ܗ̄ܘ̣ܵܐ ܡ̣ܢ ܚܸܪܝܵܢܵܐ ܀</l>
                <l n="23">:ܠܵܐ ܨܵܒܼ̇ܝܵܐ ܗ̄ܘ̣ܵܬܼ ܒܲܪܬܼܵܐ ܬܩܲܒܸܿܠ ܛܘܼܥܝܲܝ ܕܐܸܡ̇ܗ̇</l>
                <l n="24">ܐܵܦܠܵܐ ܐܸܡ̇ܐ ܡܸܬܿܬܿܛܦܝܼܣܵܐ ܗ̄ܘ̣ܵܬܼ ܕܬܼܵܘܕܸܿܐ ܒܒܲܪܬܼܵܗ̇ ܀</l>
                <l n="25">:ܝܼܫܘܿܥ ܐܝܼܬܼܵܘܗܝ ܥܸܠܬܼܵܐ ܕܟܼܠܹܗ ܗܵܢ ܦܘܼܠܵܓܼܵܐ</l>
                <l n="26">ܐܲܝܟ ܡ̇ܐ ܕܐܵܦ ܗܘ̤ ܡܲܠܸܦ ܗ̄ܘ̣ܵܐ ܠܲܢ ܢܲܗܝܼܪܵܐܝܼܬܼ ܀</l>
                <l n="27">:ܠܵܐ ܠܲܡ ܬܸܣܒܿܪܘܼܢ ܕܐܸܬܹܿܝܬܼ ܕܐܲܪܡܸܐ ܫܲܝܢܵܐ ܒܐܲܪܥܵܐ</l>
                <l n="28">ܠܵܐ ܓܹܝܪ ܐܸܬܹ̇ܝܬܼ ܕܐܲܪܡܸܐ ܫܲܝܢܵܐ ܐܸܠܵܐ ܚܲܪܒܵܐ ܀</l>
                <l n="29">:ܣܒܲܪܬܼܵܐ ܚܕܲܬܵܐ ܐ̄ܬܹܿܝܬܼ ܕܐܹܣܲܒܲܪ ܠܲܒܼܢܲܝ̈ܢܵܫܵܐ</l>
                <l n="30">ܘܐܲܝܢܵܐ ܕܡܸܬܿܬܿܛܦܝܼܣ ܘܲܡܩܲܒܸܿܠ ܠܝܼ ܣܢܝܼܠܵܐ ܗܵܘܹ̇ܐ ܀</l>
                <l n="31">:ܒܐܲܒܼܘܼܗܝ ܟܵܦܲܪ ܐܲܝܢܵܐ ܕܡ̇ܘܕܹܿܐ ܒܝܼ ܘܲܒܼܡܸܠܲܝ̈</l>
                <l n="32">ܘܠܸܐܡܹܗ ܫܵܒܹ̇ܩ ܡܲܢ ܕܲܡܩܲܒܸܿܠ ܘܲܡܗܲܝܡܸܢ ܒܝܼ ܀</l>
                <l n="33">:ܒܲܒܼܢܲܝ̈ ܒܲܝܬܹܿܗ ܟܠܗܘܿܢ ܟܵܦܲܪ ܐܵܦ ܗܸܢܘ̣ܿܢ ܒܹܗ</l>
                <l n="34">ܘܙܵܩܹ̇ܦ ܦܲܓܼܪܹܗ ܠܘܼܩܒܲܠ ܥܵܠܡܵܐ ܠܹܠܲܝ ܐܝܼܡܵܩ ܀</l>
                <l n="35">:ܙܩܝܼܦܹܗ ܛܵܥܹ̇ܢ ܠܥܸܠ ܡ̣ܢ ܟܲܬܼܦܹܗ ܘܢܵܦܹ̇ܩ ܒܲܠܘܝܼܬܼܝ</l>
                <l n="36">ܘܡܲܡܠܸܐ ܠܛܘܿܗܡ̇ܐ ܘܓܸܢܣܵܐ ܟܠܹܗ ܘܠܝܼ ܡܸܬܼܢܲܩܲܦ ܀</l>
                <l n="37">:ܐܸܢ ܥܲܬܿܝܼܪܵܐ ܗ̄ܘ̣ ܫܵܐܹ̇ܛ ܥܘܼܬܼܪܹܗ ܘܗܵܘܹ̇ܐ ܡܸܣܟܹܿܝܢ</l>
                <l n="38">ܘܡ̇ܐ ܕܐܸܣܬܲܪܲܩ ܗܵܝܕܹܿܝܢ ܫܵܘܹ̇ܐ ܕܠܝܼ ܢܸܬܿܬܿܠܡܲܕܼ ܀</l>
                <l n="39">:ܐܸܢ ܚܲܟܿܝܼܡܵܐ ܗ̄ܘ̣ ܘܠܲܦܫܝܼܛܘܼܬܹܗ ܕܝܘܼܠܦܵܢܝ ܩܵܪܸܒܼ</l>
                <l n="40">ܒܚܸܟܼܡܲܬܼ ܥܵܠܡܵܐ ܠܘܼܩܕܼܵܡ ܢܸܟܼܦܘܿܪ ܘܗܵܝܕܹܿܝܢ ܢܹܐܬܸܐ ܀</l>
                <l n="41">:ܐܸܢ ܫܲܠܝܼܛܵܐ ܗ̄ܘ̣ ܘܲܬܼܚܹܝܬܼ ܫܘܼܠܛܵܢܝ ܒܵܥܹ̇ܐ ܕܢܸܥܘܿܠ</l>
                <l n="42">ܒܡܲܟܿܝܼܟܼܘܼܬܼܵܐ ܕܦܲܐܝܵܐ ܠܡܵܪܘܼܬܼܝ ܢܸܬܿܬܿܡܲܕܼ ܠܝܼ ܀</l>
                <l n="43">:ܬܲܪܥܵܐ ܐ̄ܠܝܼܨܵܐ ܐܸܬܹܿܝܬܼ ܕܐܸܦܬܲܚ ܠܲܒܼܢܲܝ̈ܢܵܫܵܐ</l>
                <l n="44">ܘܩܲܛܝܼܢ ܣܲܓܿܝܼ ܘܠܵܐ ܗ̄ܘ̣ܵܐ ܠܟܼܠܢܵܫ ܦܫܝܼܩ ܕܢܸܥܘܿܠ ܒܹܗ ܀</l>
                <l n="45">:ܙܥܘܿܪܹ̈ܐ ܒܲܠܚܘܿܕܼ ܡܨܹܝܢ ܥܵܐܠܝܼܢ ܒܹܗ ܒܬܲܪܥܵܐ ܕܦܸܬܼܚܹ̇ܝܬܼ</l>
                <l n="46">ܘܕܲܠܝܼܠܹ̈ܐ ܐ̄ܢܘܿܢ ܕܲܡܨܹܝܢ ܪܵܕܹܝܢ ܒܐܘܼܪܚܵܐ ܕܕܸܪܫܹ̇ܬܼ ܀</l>
                <l n="47">:ܬܲܪܥܵܐ ܩܲܛܝܼܢ ܘܐܘܼܪܚܵܐ ܐ̄ܠܝܼܨܵܐ ܘܣܲܓܿܝܼ ܥܲܣܩܵܐ</l>
                <l n="48">ܘܠܵܐ ܗ̄ܘ̣ܵܐ ܠܟܼܠܢܵܫ ܩܫܝܼܩ ܠܹܗ ܗܵܕܹܐ ܕܢܗܲܠܸܟ ܒܵܗ̇ ܀</l>
                <l n="49">:ܠܵܘ ܟܠ ܐܲܝܢܵܐ ܕܒܼܵܥܹ̇ܐ ܠܡܹܐܬܼܵܐ ܦܫܝܼܩ ܠܹܗ ܕܢܹܐܬܸܐ</l>
                <l n="50">ܕܬܼܘܼܠܡܵܕܼܵܐ ܕܝܼܠܝ ܒܥܲܡܠܵܐ ܪܲܒܵܐ ܐ̄ܢܵܫܵܐ ܓܵܡܲ݁ܪ ܀</l>
                <l n="51">:ܠܵܘ ܟܠ ܐܲܝܢܵܐ ܕܩܵܪܹܐ ܢܲܦܫܹܗ ܬܲܠܡܝܼܕܵܐ ܕܝܼܠܝ</l>
                <l n="52">ܡܸܫܟܲܚ ܓܵܡܲ݁ܪ ܬܲܠܡܝܼܕܼܘܼܬܼܵܐ ܕܠܝܼ ܡܸܬܼܒܲܥܝܵܐ ܀</l>
                <l n="53">:ܚܲܝܹܐ ܥܡܝܼܠܹ̈ܐ ܐܸܬܹ̇ܝܬܼ ܕܐܲܠܸܦ ܠܲܒܼܢܲܝ̈ܢܵܫܵܐ</l>
                <l n="54">ܘܗܘܵ ܗ̄ܘ̣ ܫܵܘܸ̇ܐ ܐܲܝܢܵܐ ܕܫܵܡܲ݁ܥ ܘܢܵܛ̇ܲܪ ܡܸܠܲܬܼܝ ܀</l>
                <l n="55">:ܒܐܲܚܵܘ̈ܗܝ ܟܵܦܲܪ ܐܵܦ ܠܐܲܚ̈ܘܵܬܹܗ ܡܢܲܟܼܪܸܐ ܢܲܦܫܹܗ</l>
                <l n="56">ܘܫܵܒܹ̇ܩ ܒܵܬܹ̈ܐ ܘܩܘܼܪ̈ܝܵܐ ܘܢܸܟܼܣܹ̈ܐ ܘܟܸܢ ܩܵܪܹܒܼ ܠܝܼ ܀ </l>

                <pb ed="http://syriaca.org/bibl/1765" n="48"/>
                <l n="57">ܗܵܢܵܐ ܙܲܪܥܵܐ ܙܪܲܥ ܦܵܪܘܿܩܲܢ ܒܲܒܼܢܲܝ̈ܢܵܫܵܐ: </l>

                <pb ed="http://syriaca.org/manuscript/2289" n="f.179r"/>

                <l n="58">ܘܩܲܒܿܠܘܼܗܝ ܣܵܗ̈ܕܹܿܐ ܒܚܘܼܒܵܐ ܕܲܦܠܸܐ ܠܬܲܠܡܝܼܕܼܘܼܬܹܗ ܀</l>
                <l n="59">:ܗܘ̤ܵܘ ܢܘܼܟܼܪ̈ܵܝܹܐ ܠܟܼܠ ܕܲܩܢܹܝܢ ܗ̄ܘ̣ܵܘ ܡܸܛܠܵܬܹܗ</l>
                <l n="60">ܘܐܲܝܟ ܠܵܐ ܡܸܕܹܿܡ ܚܲܫ̣ܒܿܘܼܗܝ ܠܥܵܠܡܵܐ ܘܲܠܛܵܒܼܵܬܹ̈ܐ ܀</l>
                <l n="61">:ܣܢ̣ܵܘ ܠܲܢܝܵܚܹ̈ܐ ܘܲܪܚܸܡܘ ܕܠܵܐ ܘܫܼܠܵܡܵܐ</l>
                <l n="62">ܘܟܲܕܼ ܒܐܲܪܥܵܐ ܗܘ̤ܵܘ ܘܠܵܘ ܒܐܲܪܥܵܐ ܗܘ̤ܵܘ ܐܸܠܵܐ ܒܪܵܘ ܡ̇ܐ ܀</l>
                <l n="63">:ܟܲܕܼ ܚܲܝܝܼܢ ܗ̄ܘ̣ܵܘ ܡܲܚܝܼܬܼܝܼܢ ܗ̄ܘ̣ܵܘ ܠܥܵܠܡܵܐ ܟܠܹܗ</l>
                <l n="64">ܕܠܹܗ ܚܲܝܝܼܢ ܗ̄ܘ̣ܵܘ ܠܵܐ ܗ̄ܘ̣ܵܐ ܠܥܵܠܡܵܐ ܕܠܵܐ ܡܸܬܼܩܲܕܹܿܐ ܀</l>
                <l n="65">:ܣܢ̣ܵܘ ܚܲܝܲܝ̈ܗܘܿܢ ܘܲܪܚܸܡ̣ܘ ܡ̇ܘܬܵܐ ܕܠܵܐ ܒܲܩܛܝܼܪܵܐ</l>
                <l n="66">ܘܡ̇ܘܬܵܐ ܕܟܼܠܢܵܫ ܕܵܚܹ̇ܠ ܡܸܢܹܗ ܩܲܒܿܠܘܼܗܝ ܗܸܢܘ̣ܿܢ ܀</l>
                <l n="67">:ܒܐܘܼܚܵܐ ܕܡ̇ܘܬܵܐ ܚܙܲܩ̣ܘ ܛܘܼܒܼܵܢܹ̈ܐ ܘܠܵܐ ܩ̣ܢܲܛܘ ܘܲܕܼܚܸܠܘ</l>
                <l n="68">ܘܟܲܕܼ ܛܵܒܼ ܣܲܓܿܝܼ ܡܲܪܝܼܪ ܛܲܥܡܹܗ ܠܵܐ ܦܵܫ̣ܘ ܡܸܢܹܗ ܀</l>
                <l n="69">:ܚܲܝܹ̈ܐ ܕܙܲܒܼܢܵܐ ܥܲܡ ܕܲܠܥܵܠܲܡ ܬܩܲܠ̣ܘ ܫܲܪܝܼܪܹ̈ܐ</l>
                <l n="70">ܘܐܲܣܠܝܼܘ ܗܵܠܹܝܢ ܘܲܓܼܒܼܵܘ ܗܵܢܹ̇ܝܢ ܦܵܪܘܿܫܵܐܝܼܬܼ ܀</l>
                <l n="71">:ܒܗܵܝ̇ ܡܲܣܲܐܬܼܵܐ ܬܪܝܼܨܵܬܵܐ ܕܗܵܘܢܵܐ ܐܸܬܼܚܲܫܲܚܘ ܗ̄ܘ̣ܵܘ</l>
                <l n="72">ܘܲܬܼܩܲܠ̣ܘ ܫܲܦܝܼܪ ܥܵܠܡܵܐ ܕܥܵܒܲ݁ܪ ܥܲܡ ܕܲܠܥܵܠܲܡ ܀</l>
                <l n="73">:ܠܵܐ ܐܸܬܼܪܲܦܝܼܘ ܡ̣ܢ ܐܵܓܼܘܿܢܵܐ ܕܲܢܚܸܬܼܘ ܗ̄ܘ̣ܵܘ ܠܹܗ</l>
                <l n="74">ܘܠܵܐ ܦܵܫ̣ܘ ܘܐܲܫܦܸܠܘ ܡ̣ܢ ܩܲܫܝܘܼܬܼܵܐ ܕܚܲܫܹ̈ܐ ܘܫܸܢ̈ܕܹܿܐ ܀</l>
                <l n="75">:ܠܵܐ ܐܸܫܬܿܕܲܠܘ ܒܥܘܼܬܼܪܵܐ ܘܕܼܵܫܢܹ̈ܐ ܕܲܡܠܸܐ ܙܲܒܼܢܵܐ</l>
                <l n="76">ܘܠܵܐ ܐܸܬܼܥܵܘܲܟܼܘ ܠܵܐ ܡ̣ܢ ܓܸܢܣܵܐ ܘܠܵܐ ܡ̣ܢ ܛܘܿܗܡ̇ܐ ܀</l>
                <l n="77">:ܗܵܢܵܐ ܢܝܼܫܵܐ ܠܚܘܿܕܼ ܣܝܼܡ ܗ̄ܘ̣ܵܐ ܠܗܘܿܢ ܦܵܪܘܿܫܵܐܝܼܬܼ</l>
                <l n="78">ܕܲܚܠܵܦ ܝܼܫܘܿܥ ܢܸܓܼܒܿܘܿܢ ܡ̇ܘܬܵܐ ܘܢܸܣܢܘܿܢ ܚܲܝܹ̈ܐ ܀</l>
                <l n="79">:ܡ̇ܘܬܹܿܗ ܕܝܼܫܘܿܥ ܚܙ̣ܵܐܘܼܗܝ ܕܲܗܘ̤ܵܐ ܥܸܠܲܬܼ ܚܲܝܲ̈ܢ</l>
                <l n="80">ܘܲܩܢ̣ܵܘ ܚܲܝܠܵܐ ܠܲܡܒܲܣܵܪܘܼ ܥܲܠ ܟܠ ܡ̇ܘܬܿܝܼ̈ܢ ܀</l>
                <l n="81">:ܚܙ̣ܵܐܘܼܗܝ ܕܲܬܼܠܸܐ ܒܪܹܫ ܓܵܓܼܘܼܠܬܵܐ ܚܠܵܦ ܦܘܼܪܩܵܢܲܢ</l>
                <l n="82">ܘܦܲܪܥܘܼܗܝ ܚܘܼܒܼܠܹ̈ܐ ܕܡܸܬܿܬܿܚܝܼܒܼܝܼܢ ܗ̄ܘ̣ܵܘ ܕܸܡ ܨܵܘܪ̈ܲܝܗܘܿܢ ܀</l>
                <l n="83">:ܚܵܪ̣ܘ ܒܹܗ ܒܡܵܪܲܢ ܕܲܬܼܠܸܐ ܒܩܲܝܣܵܐ ܥܲܡ ܓܲܝܵܣܹ̈ܐ</l>
                <l n="84">ܘܐܸܬܼܒܲܝܲܢܘ ܗ̄ܘ̣ܵܘ ܕܡܸܛܠ ܐ̄ܢܵܫܵܐ ܩܲܒܸܿܠ ܕܲܢܡܘܼܬܼ ܀</l>
                <l n="85">:ܚܙ̣ܵܘ ܠܓܲܝܵܣܵܐ ܕܩܲܒܸܿܠ ܡܸܢܹܗ ܫܘܼܒܼܩܵܢ ܚܵܘܒܵܘ̈ܗܝ</l>
                <l n="86">ܘܐܸܬܼ ܚܲܫܲܒܼܘ ܗ̄ܘ̣ܵܘ ܕܓܼܵܠܹ̇ܝܢ ܪ̈ܲܚܡܵܘܗܝ ܐܵܦ ܥܠܲܝܗܘܿܢ ܀</l>
                <l n="87">:ܚܙ̣ܵܘ ܐܸܣܛܘܼܟܼܣܹ̈ܐ ܕܐܸܫܬܲܚܠܲܦܘ ܗ̄ܘ̣ܵܘ ܒܝܘܿܡ ܢܘܼܚܵܡܹܗ</l>
                <l n="88">ܘܐܸܬܼܒܲܝܲܢܘ ܗ̄ܘ̣ܵܘ ܕܡ̇ܪܝܵܐ ܐܝܼܬܼܵܘܗܝ ܕܝܼܠܗܘܿܢ ܘܲܕܼܟܼܠ ܀</l>
                <l n="89">:ܚܙ̣ܵܘ ܠܲܟܼܝܵܢܹ̈ܐ ܕܲܕܼܠܵܐ ܡܸܠܬܼܵܐ ܟܲܕܼ ܩܵܥܹ̇ܝܢ ܗ̄ܘ̣ܵܘ</l>
                <l n="90">ܕܐܸܣܬܲܟܲܠܘ ܗ̄ܘ̣ܵܘ ܕܡ̇ܪܵܐ ܐܝܼܬܼܵܘܗܝ ܕܪܵܘܡ̇ܐ ܘܥܘܼܡܩܵܐ ܀</l>
                <l n="91">ܚܙ̣̰ܵܘ ܟܲܕܼ ܩܵܥܹ̇ܝܢ ܟܝܵܢܹ̈ܐ ܚܲܪ̈ܫܹܐ ܠܐ̄ܢܵܫܵܐ ܡܠܝܼܠܹ̈ܐ: </l>

                <pb ed="http://syriaca.org/bibl/1765" n="49"/>
                <l n="92">ܘܝܼܕܲܥܘ ܘܐܲܪܓܸܿܫܘ ܕܡܸܛܠܡܵܢܵܐ ܛܥܸܡ ܗ̄ܘ̣ܵܐ ܡ̇ܘܬܵܐ ܀</l>
                <l n="93">:ܪܗܸܛܘ ܐܵܦ ܗܸܢܘ̣ܿܢ ܘܐܸܬܼܓܵܘܲܣܘ ܒܹܗ ܐܲܝܟ ܓܲܝܣܵܐ</l>
                <l n="94">ܘܲܫܐܸ̣ܠܘ ܡܸܢܹܗ ܫܘܼܒܼܩܵܢ ܚܵܘ̈ܒܹܿܐ ܘܚܲܝܹ̈ܐ ܚܲܕܼܬܹ̈ܐ ܀</l>
                <l n="95">:ܐܲܝܟ ܠܵܐ ܡܸܕܹܿܡ ܚܫ݂ܲܒܼܘ ܕܐܝܼܬܲܝܗܘܿܢ ܚܲܝܹ̈ܐ ܕܙܲܒܼܢܵܐ</l>
                <l n="96">ܘܐܲܝܟ ܚܲܕܼ ܝܵܘܡ̇ܐ ܗܲܝܡܸܢܘ ܕܐܝܼܬܼܵܘܗܝ ܥܵܠܡܵܐ ܗܵܢܵܐ ܀</l>
                <l n="97">:ܣܢ̣ܵܐܘܼܗܝ ܠܥܵܠܡܵܐ ܘܲܠܟܼܠ ܕܐܝܼܬܼ ܒܹܗ ܦܵܥܠܹ̈ܐ ܕܲܒܼܪܵܐ</l>
                <l n="98">ܘܣܲܟܿܝܼܘ ܠܡܹܐܪܲܬܼ ܚܲܝܹ̈ܐ ܚܲܕܼܬܹ̈ܐ ܒܡܲܠܟܿܘܼܬܼ ܪܵܘܡ̇ܐ ܀</l>
                <l n="99">:ܣܢ̣ܵܘ ܗ̄ܘ̣ܵܘ ܘܐܲܣܠܝܼܘ ܟܠܗܘܿܢ ܫܘܼܦܪܹ̈ܐ ܐܵܦ ܩܸܢܝܵܢܹ̈ܐ</l>
                <l n="100">ܘܲܪܚܸܒܼܘ ܥܵܠܡܵܐ ܕܲܥܬܼܝܼܕܼ ܘܛܘܼܒܹ̈ܐ ܡܠܝܼܟܹ̈ܐ ܀</l>
                <l n="101">:ܐܲܣܠܝܼܘ ܕܲܗܒܼܵܐ ܡܸܬܼܚܲܒܿܠܵܢܵܐ ܕܲܕܠܵܐ ܝܘܼܬܼܪܵܢ</l>
                <l n="102">ܘܲܣܢ̣ܵܘ ܟܸܣܦܵܐ ܕܠܵܐ ܡܨܸܐ ܦܵܪܹܩ ܠܟܼܠ ܩܲܢܵܝܵܘ̈ܗܝ ܀</l>
                <l n="103">:ܐܲܪܡܝܼܘ ܡܸܢܗܘܿܢ ܟܠ ܣܸܓܼ̈ܕܵܬܼܵܐ ܕܲܦܬܲܟܼܪܘܼܬܼܵܐ</l>
                <l n="104">ܘܲܩ̣ܥܵܘ ܫܘܼܒܼܚܵܐ ܠܚܲܕܼ ܐܲܠܵܗܵܐ ܕܪܵܡ ܡ̣ܢ ܪ̈ܵܘܡܝܼܢ ܀</l>
                <l n="105">:ܣܢ̣ܵܘ ܗ̄ܘ̣ܵܘ ܘܐܲܣܠܝܼܘ ܫܘܼܒܼܚܵܐ ܕܥܘܼܡܪܵܐ ܡܸܬܼܝܲܒܿܠܵܢܵܐ</l>
                <l n="106">ܘܲܪܚܸܡ̣ܘ ܘܐܲܚܸܒܼ ܫܘܼܒܼܚܵܐ ܕܪܵܘܡ̇ܐ ܕܠܵܐ ܡܸܬܼܚܲܒܲܠ ܀</l>
                <l n="107">:ܫܒܲܩ̣ܘ ܠܲܦܬܲܟܼܪܹ̈ܐ ܕܐܲܩܝܼܡ ܒܝܼܫܵܐ ܠܛܵܥܘܼܬܼ ܐ̄ܢܵܫܵܐ</l>
                <l n="108">ܘܩܲܪܸܒܼܘ ܘܲܣܓܸܕܼܘ ܣܸܓܼܕܲܬܼ ܚܘܼܒܵܐ ܩܕܼܵܡ ܕܲܝܵܢܵܐ ܀</l>
                <l n="109">:ܐܲܪܦܝܼܘ ܗܵܪܟܵܐ ܠܟܼܠ ܩܸܢܝܵܢܝܼ̈ܢ ܘܲܠܟܼܠ ܫܘܼܦܪܝܼ̈ܢ</l>
                <l n="110">ܘܲܪܗܸܛܘ ܒܵܬܼܪܵܗ̇ ܕܡܲܪܓܵܢܝܼܬܼܵܐ ܫܒܼܝܼܚܲܬܼ ܡ̣ܢ ܟܠ ܀</l>
                <l n="111">:ܠܡܵܪܹܐ ܒܲܝܬܵܐ ܐܸܫܬܵܘܕܲܥܘ ܗ̄ܘ̣ܵܘ ܡ̣ܢ ܒܸܪ̈ܬܹܗ</l>
                <l n="112">ܘܐܲܝܟ ܫܝܼܦܘܿܪܹ̈ܐ ܝܲܗ̣̄ܒܼܘ ܬܸܫܒܿܘܿܚܬܵܐ ܠܡܲܬܼܩܸܢ ܟܠܵܐ ܀</l>
                <l n="113">ܐܲܪܦܝܼܘ ܪܸܛܢܵܐ ܕܲܡܓܼܘܼܫܘܼܬܼܵܐ ܕܐܲܒܲܥ ܒܝܼܫܵܐ: </l>

                <pb ed="http://syriaca.org/manuscript/2289" n="f.179v"/>

                <l n="114">ܘܲܩܥܵܘܼ ܫܘܼܒܼܚܵܐ ܠܚܲܕܼ ܒܵܪܘܿܝܵܐ ܘܲܡܬܲܩܢܵܢܵܐ ܀</l>
                <l n="115">:ܐܸܬܼܒܲܝܼܢܘ ܗ̄ܘ̣ܵܘ ܕܫܸܡܫܵܐ ܘܣܲܗܪܵܐ ܒܪܝܼܬܼܵܐ ܐܸܢܘܿܢ</l>
                <l n="116">ܘܠܵܐ ܙܵܕܹܩ ܠܗܘܿܢ ܠܡܸܚܛܲܦ ܕܲܪܓܼܵܐ ܕܐܲܠܵܗܘܼܬܼܵܐ ܀</l>
                <l n="117">:ܐܸܬܼܒܲܝܲܢܘ ܗ̄ܘ̣ܵܘ ܕܠܵܐ ܐܲܠܵܗܹ̈ܐ ܦܠܸܐ ܕܢܸܫܬܿܡܗܘܼܢ</l>
                <l n="118">ܘܲܕܼܠܵܐ ܕܬܸܬܼܩܲܪܲܒܼ ܠܗܘܿܢ ܣܸܓܼܕܲܬܼ ܐܲܠܵܗ ܀</l>
                <l n="119">:ܚܙ̣ܵܐܘܼܗܝ ܠܲܒܼܪܵܐ ܕܲܕܼܪܲܫ ܐܘܼܪܚܵܐ ܕܚܲܝܹ̈ܐ ܠܓܸܢܣܲܢ</l>
                <l n="120">ܘܐܲܝܟ ܕܥܲܠ ܓܼܫܪܵܐ ܥܒ݂ܲܪܘ ܥܲܠ ܡ̇ܘܬܵܐ ܠܐܲܬܼܪܵܐ ܕܚܲܝܹ̈ܐ ܀</l>
                <l n="121">:ܕܚܝܼܠܵܐ ܣܲܓܿܝܼ ܫܵܥܬܼܵܐ ܕܡ̇ܘܬܵܐ ܘܛܵܒܼ ܚܲܫܝܼܫܵܐ</l>
                <l n="122">ܘܲܟܼܡܵܐ ܪܓܼܝܼܓܼܝܼܢ ܗܵܠܹܝܢ ܚܲܝܹ̈ܐ ܕܙܲܒܼܢܵܐ ܠܐ̄ܢܵܫܵܐ ܀</l>
                <l n="123">:ܛܵܒܼ ܚܲܒܿܝܼܒܼܝܼܢ ܚܲܝܹ̈ܐ ܕܙܲܒܼܢܵܐ ܠܲܒܼܢܲܝ̈ܢܵܫܵܐ</l>
                <l n="124">ܘܐܵܦ ܙܲܕܿܝܼܩܹ̈ܐ ܕܦܵܪܫܝܼܢ ܡܸܢܗܘܿܢ ܛܵܒܼ ܡܸܬܿܬܿܥܝܼܩܝܼܢ ܀</l>
                <l n="125">ܗܵܐ ܚܹܙܲܩܝܵܐ ܕܐܸܣܬܲܒܲܪ ܗ̄ܘ̣ܵܐ ܥܲܠ ܥܘܼܢܕܵܢܹܗ: </l>

                <pb ed="http://syriaca.org/bibl/1765" n="50"/>
                <l n="126">ܐܲܦܢܝܼ ܐܲܦܵܘ̈ܗܝ ܠܐܸܣܬܼܵܐ ܘܲܒܼܟܼܵܐ ܚܲܫܝܼܫܵܐܝܼܬܼ ܀</l>
                <l n="127">:ܒܟܼܵܬܼܵܐ ܪܲܒܿܬܼܵܐ ܒܟܼܵܐ ܗ̄ܘ̣ܵܐ ܡܲܠܟܵܐ ܕܲܫܡܲܥ ܕܡ̇ܐܹܬܼ</l>
                <l n="128">ܥܕܲܡ̇ܐ ܕܲܡܫܲܥ ܣܒܲܪܬܼܵܐ ܕܚܲܝܹ̈ܐ ܡ̣ܢ ܐܹܫܲܥܝܵܐ ܀</l>
                <l n="129">:ܘܐܸܢ ܙܲܕܿܝܼܩܵܐ ܕܚܸܠ̣ ܘܐܸܣܬܲܪܲܕܼ ܡ̣ܢ ܟܵܣ ܡ̇ܘܬܵܐ</l>
                <l n="130">ܡܲܚܢ̣ܘܼ ܦܫܝܼܩ ܠܹܗ ܕܲܕܠܹ̈ܐ ܢܣܲܝܒܲܪ ܚܲܫܹ̈ܐ ܀</l>
                <l n="131">:ܣܵܗ̈ܕܹܿܐ ܣܲܝܒܲܪܘ ܚܲܫܹ̈ܐ ܕܡ̇ܘܬܵ ܘܠܵܐ ܐܸܣܬܲܪܲܕܼܘ</l>
                <l n="132">ܘܡܝܼܬܼ ܥܲܡ ܝܼܫܘܿܥ ܡ̇ܘܬܵܐ ܕܙܲܒܼܢܵܐ ܕܥܲܡܹܗ ܢܸܚܘܿܢ ܀</l>
                <l n="133">:ܡ̇ܘܬܹܿܗ ܕܝܼܫܘܿܥ ܥܲܒܼܕܹܿܗ ܠܡܵܘܬܵܐ ܕܫܸܢܬܼܵܐ ܢܸܗܘܸܐ</l>
                <l n="134">ܘܲܒܼܢܘܼܚܵܡܹܗ ܒܲܛܠܹܗ ܘܲܪܪܵܝܗܝ ܡ̣ܢ ܫܘܼܠܛܵܢܹܗ ܀</l>
                <l n="135">:ܡ̣ܢ ܐܲܝܟܵܐ ܠܹܗ ܠܦܲܓܼܪܵܐ ܡܚܝܼܠܵܐ ܒܲܪ ܐܲܕܼܡܬܼܵܐ</l>
                <l n="136">ܕܢܼܟܼܠܸܐ ܘܢܸܟܼܠܸܐ ܘܢܸܙܟܸܿܐ ܠܚܲܫܹ̈ܐ ܘܫܸܢ̈ܕܹܿܐ ܓܲܢ̄ܒܵܪܵܐܝܼܬܼ ܀</l>
                <l n="137">:ܡ̣ܢ ܐܲܝܟܵܐ ܠܹܗ ܠܓܸܢܣܲܢ ܕܵܘܝܵܐ ܘܣܲܓܿܝܼ ܚܲܫܹ̈ܐ</l>
                <l n="138">ܕܲܠܒܼܝܼܒܼܵܐܝܼܬܼ ܢܸܩܪܘܿܒܼ ܘܢܸܙܟܸܿܐ ܠܚܲܫܹ̈ܐ ܕܡ̇ܘܬܼܵܐ ܀</l>
                <l n="139">:ܠܲܝܢܿ ܒܵܗ̇ ܚܲܝܠܵܐ ܒܲܡܚܝܼܠܘܼܬܼܵܐ ܕܥܲܦܪܹܗ ܕܐܵܕܼܵܡ</l>
                <l n="140">ܘܡ̣ܢ ܐܲܝܟܵܐ ܠܹܗ ܕܲܕܠܵܐ ܥܲܡܠܵܐ ܢܣܲܝܒܲܪ ܚܲܫܹ̈ܐ ܀</l>
                <l n="141">:ܡܲܢ̣ܘܼ ܝܲܗ̣̄ܒܼܠܹܗ ܗܵܕܹܐ ܠܦܲܓܼܪܵܐ ܕܢܸܣܢܸܐ ܚܲܝܵܘ̈ܗܝ</l>
                <l n="142">ܘܐܲܝܟܲܢ ܡܸܫܟܲܚ ܠܲܡܒܲܣܵܪܘܼ ܥܲܠ ܟܵܣ ܡ̇ܘܬܵܐ ܀</l>
                <l n="143">:ܒܐܲܝܢܵܐ ܚܲܝܠܵܐ ܙܟܼܵܐ ܗ̄ܘ̣ܵܐ ܠܢܸܓܼ̈ܕܹܿܐ ܐܵܦ ܠܲܣܪܵܩܹܐ</l>
                <l n="144">ܘܡܲܢ̣ܘܼ ܚܲܝܸܠ ܠܲܡܚܝܼܠܘܼܬܹܗ ܕܠܵܐ ܬܸܬܼܪܲܦܸܐ ܀</l>
                <l n="145">:ܡ̇ܘܬܹܿܗ ܕܝܼܫܘܿܥ ܝܲܗ̣̄ܒܼ ܗ̄ܘ̣ܵܐ ܐܝܼܕܼܵܐ ܠܦܲܓܼܪ̈ܵܢܵܝܹܐ</l>
                <l n="146">ܘܒܹܗ ܗ̄ܘ̣ ܚܬܼܝܼܪܝܼܢ ܘܲܡܒܲܙܚܝܼܢ ܒܹܗ ܒܫܘܼܠܛܵܢ ܡ̇ܘܬܵܐ ܀</l>
                <l n="147">:ܐܸܠܘܼ ܝܼܫܘܿܥ ܠܵܐ ܡܝܼܬܼ ܘܲܚܝ̣ܵܐ ܡܲܢ̣ܘܼ ܡܸܫܟܲܚ</l>
                <l n="148">ܘܟܲܕܼ ܡ̇ܝܘܿܬܹܐ ܗ̄ܘ̣ ܢܸܣܢܸܐ ܚܲܝܹ̈ܐ ܪ̈ܵܚܡܲܝ ܥܲܠ ܟܠ ܀</l>
                <l n="149">:ܐܸܠܘܼ ܡܫܝܼܚܵܐ ܠܵܐ ܚܲܒܼܫܹܗ ܗ̄ܘ̣ܵܐ ܠܡܵܘܬܵܐ ܒܩܲܒܼܪܵܐ</l>
                <l n="150">ܐܵܦܠܵܐ ܠܐ̄ܢܵܫܵܐ ܐܝܼܬܼ ܗ̄ܘ̣ܵܐ ܣܲܒܼܪܵܐ ܕܚܲܝܹ̈ܐ ܚܲܕܼܬܹ̈ܐ ܀</l>
                <l n="151">ܙܡܢܹܗ ܝܫܘܿܥ ܠܟܼܠܹܗ ܓܸܢܣܲܢ ܠܚܲܝܹ̈ܐ ܚܲܕ̈ܬܹܐ:</l>
                <l n="152">ܘܲܪܗܸܛܘ ܣܵܗ̈ܕܹܿܐ ܘܐܸܙܲܠܘ ܠܘܵܬܹܗ ܠܐܲܝܟܵܐ ܕܐܸܙܲܠ ܀</l>
                <l n="153">:ܗܘ̤ ܩܲܕܼܡ̇ܝܑܬܼ ܐܸܙܲܠ ܢܛܲܝܸܒܼ ܥܘܼܡܪܵܐ ܒܪܵܘܡ̇ܐ</l>
                <l n="154">ܘܗܵܝܕܿܝܼܢ ܣܵܠ̇ܩܝܼܢ ܪ̈ܵܚܡܵܘܗܝ ܥܲܡܹܗ ܠܒܹܝܬܼ ܡܲܠܟܿܘܼܬܼܵܐ ܀</l>
                <l n="155">:ܥܲܠ ܗܵܢ ܣܲܒܼܪܵܐ ܡ̇ܝ̇ܬܿܝܼܢ ܣܵܗ̈ܕܹܿܐ ܕܠܵܐ ܒܲܩܟܝܼܪܵܐ</l>
                <l n="156">ܘܡܸܛܠ ܗܵܕܹܐ ܫܵܝ̇ܛܝܼܢ ܚܲܝܹ̈ܐ ܕܠܵܐ ܡܸܬܼܩܲܕܹܿܝܢ ܀</l>
                <l n="157">:ܠܥܵܠܡܵܐ ܐ̄ܚܪܹܢܵܐ ܣܲܟܿܝܼܘ ܟܹܐܢܹ̈ܐ ܠܡܸܬܼܒܲܣܵܢܘܼ</l>
                <l n="158">ܘܡܸܛܠ ܗܵܕܹܐ ܡ̇ܝ̇ܬܿܝܼܢ ܗܵܪܟܵܐ ܕܲܠܗܲܠ ܢܸܚܘܿܢ ܀</l>
                <l n="159">:ܒܗܵܠܹܝܢ ܟܹܐܢܹ̈ܐ ܢܸܪܗܲܛ ܟܠܢܵܫ ܒܗܘܿܢ ܢܸܬܼܒܲܩܸܐ</l>
                <l n="160">ܕܲܒܼܡܵܘܬܲܝ̈ܗܘܿܢ ܒܸܛܠܲܬ̤ ܛܘܼܥܝܲܝ ܘܲܢܨܲܚ ܩܘܼܫܬܵܐ ܀</l>
                <l n="161">:ܒܗܘܿܢ ܐܸܬܼܢܲܨܲܚ ܐܵܦ ܝܘܼܠܦܵܢܵܐ ܕܟܼܵܘܿܙܘܼܬܼܵܐ</l>
                <l n="162">ܕܠܵܐ ܗ̄ܘ̣ܵܐ ܒܡܸܠܹ̈ܐ ܐܲܣܗܸܕܼܘ ܥܠܵܘܗܝ ܐܸܠܵܐ ܒܡܵܘܬܵܐ ܀ </l>

                <pb ed="http://syriaca.org/bibl/1765" n="51"/>
                <l n="163">:ܗܵܐ ܓܹܝܪ ܐܲܝܢܵܐ ܕܲܡܗܲܝܡܵܢܘܼ ܡܗܲܝܡܸܢ ܒܲܒܚܘܿܕܼ</l>
                <l n="164">ܠܵܐ ܡܸܬܿܛܲܠܡܵܐ ܬܵܘܕܿܝܼܬܼ ܡܸܠܵܘ̈ܗܝ ܡ̣ܢ ܦܘܼܪܥܵܢܵܐ ܀</l>
                <l n="165">:ܦܵܘܠܘܿܣ ܩܵܥܹ̇ܐ ܕܐܸܢ ܠܲܡ ܬܵܘܕܹܿܐ ܒܡܵܘܬܹܿܗ ܕܝܼܫܘܿܥ</l>
                <l n="166">ܘܲܬܼܗܲܝܡܸܢ ܬܘܼܒܼ ܕܩܵܡ̣ ܡ̣ܢ ܩܲܒܼܪܵܐ ܚܲܝܹ̈ܐ ܬܹܐܪܲܬܼ ܀</l>
                <l n="167">:ܐܸܢ ܬܵܘܕܿܝܼܬܼܵܐ ܕܦܘܼܡ̇ܐ ܒܲܠܚܘܿܕܼ ܝܵܗ̇ܒܵܐ ܚܲܝܹ̈ܐ</l>
                <l n="168">ܣܵܗ̈ܕܹܿܐ ܕܗܲܝܡܸܢܘ ܐܵܦ ܐܸܬܼܟܲܠܲܠܘ ܟܡܵܐ ܠܲܡ ܢܹܐܪܬܿܘܼܢ ܀</l>
                <l n="169">ܐܸܢ ܓܲܝܵܣܵܐ ܒܡܸܠܬܼܵܐ ܒܲܠܚܘܿܕܼ ܥܲܠ̣ ܠܦܲܪܕܲܝܣܵܐ: </l>

                <pb ed="http://syriaca.org/manuscript/2289" n="f.180r"/>

                <l n="170">ܠܐܲܝܢܵܐ ܐܲܬܼܪܵܐ ܥܵܐ̇ܠܝܼܢ ܣܵܗ̈ܕܹܿܐ ܕܫܵܛܘ̣ ܚܲܝܲܝ̈ܗܘܿܢ ܀</l>
                <l n="171">:ܡܫܝܼܚܵܐ ܒܲܠܚܘܿܕܼ ܣܵܦܹ̇ܩ ܗ̄ܘ̣ ܠܹܗ ܠܗܵܢ ܦܘܼܪܥܵܢܵܐ</l>
                <l n="172">ܘܗܘ̤ ܦܵܪܲܥ ܒܗܘܿܢ ܠܣܵܗ̈ܕܹܿܐ ܟܠܝܼܠܹ̈ܐ ܕܚܘܼ ܡܗܵܢܲܝ̈ܗܘܿܢ ܀</l>
                <l n="173">:ܠܗܵܠܹܝܢ ܟܹܐܢܹ̈ܐ ܡܲܢ̣ܘܼ ܣܵܦܹ̇ܩ ܠܲܡܩܲܠܵܣܘܼ</l>
                <l n="174">ܐܸܠܵܐ ܐܸܢ ܗܵܘ̇ ܡ̇ܪܵܐ ܛܵܒܼܵܐ ܕܡܝܼܬܼܘ ܥܲܠ ܐܲܦܵܘ̈ܗܝ ܀</l>
                <l n="175">:ܗܵܐ ܡ̇ܘܬܲܝ̈ܗܘܿܢ ܛܵܒܼ ܡ̣ܢ ܚܲܝܹ̈ܐ ܒܟܼܠܕܿܘܼܟ ܢܵܨܚ̇ܝܼܢ</l>
                <l n="176">ܘܲܒܼܟܼܠ ܦܸܢ̈ܝܵܢ ܗܵܐ ܡܸܬܼܪܲܡܪܝܼܢ ܥܲܕܼܥܹܕܲܝܗ̈ܘܿܢ ܀</l>
                <l n="177">:ܗܵܐ ܡ̣ܢ ܟܠܕܲܘܼܟ ܪܵܗ̇ܛܝܼܢ ܐ̄ܢܵܫܵܐ ܠܝܘܿܡ ܥܹܐܕܲܝ̈ܗܘܿܢ</l>
                <l n="178">ܘܟܼܠܝܘܿܡ ܢܵܨܚ̇ܝܼܢ ܕܘܼܟܼܪ̈ܵܢܲܝܗܘܿܢ ܒܐܲܪܒܲܥ ܦܸܢ̈ܝܵܢ ܀</l>
                <l n="179">:ܠܵܐ ܡܨܹܝܢ ܫܘܼܪܹ̈ܐ ܕܢܸܛܪܘܼܢ ܗܵܟܲܢ ܠܲܡܕܼܝܼܢ̈ܢܵܬܼܵܐ</l>
                <l n="180">ܐܲܟܼܛ̇ܪܵܐ ܨܠܘܿܬܼܵܐ ܕܣܵܗ̈ܕܹܿܐ ܠܥܵܠܡܵܐ ܟܠܹܗ ܀</l>
                <l n="181">:ܠܵܐ ܐܝܼܬܼ ܡܲܠܟܵܐ ܕܡܸܫܟܲܚ ܗܵܡܲܢ ܠܲܡܥܲܕܵܪܘܼ</l>
                <l n="182">ܐܲܝܟ ܡ̇ܐ ܕܡܲܨܝܵܐ ܨܠܘܿܬܼܵܐ ܕܣܵܗ̈ܕܹܿܐ ܕܲܬܼܥܲܕܲܪ ܠܲܢ ܀</l>
                <l n="183">:ܠܲܝܬܿ ܫܲܠܝܼܛܵܐ ܕܦܵܪܹܩ ܠܐܲܝܢܵܐ ܕܡܸܬܼܓܵܘܲܣ ܒܹܗ</l>
                <l n="184">ܐܲܝܟ ܡ̇ܐ ܕܲܡܹܝܢ ܣܵܗ̈ܕܹܿܐ ܠܡܸܦܪܲܩ ܡ̣ܢ ܐܘܼܠܨܵܢܹ̈ܐ ܀</l>
                <l n="185">:ܒܗܵܠܹܝܢ ܟܹܐܢܹ̈ܐ ܡܲܢ ܠܵܐ ܢܸܚܕܹܿܐ ܘܢܸܪܘܲܙ ܠܸܒܹܿܗ</l>
                <l n="186">ܘܡܲܢ ܠܵܐ ܢܝܲܩܲܪ ܕܘܼܟܼܪ̈ܵܢܲܝܗܘܿܢ ܘܥܲܕܼܥܹܕܲܝ̈ܗܘܿܢ ܀</l>
                <l n="187">:ܒܗܵܠܹܝܢ ܕܲܗܘ̤ܵܘ ܐܲܝܟ ܕܵܒܼܘܿܚܹ̈ܐ ܠܲܩܢܘܿܡܲܝ̈ܗܘܿܢ</l>
                <l n="188">ܘܐܲܝܟ ܩܘܼܪ̈ܒܵܢܹܐ ܩܲܪܸܒܼܘ ܢܲܦܫܗܘܿܢ ܠܡܲܠܟܵܐ ܕܐܲܚܸܒܼܘ ܀</l>
                <l n="189">:ܗܵܠܹܝܢ ܕܲܣܢ̣ܵܘ ܠܥܵܠܡܵܐ ܟܠܹܗ ܘܠܲܪ̈ܓܼܝܼܓܼܵܬܹܗ</l>
                <l n="190">ܘܲܪܚܸܡ̣ܘ ܚܲܫܹ̈ܐ ܘܡ̇ܘܬܵܐ ܕܲܚܠܵܦ ܝܼܫܘܿܥ ܀</l>
                <l n="191">:ܗܵܠܹܝܢ ܕܲܟܼܦܲܪܘ ܒܛܘܿܗܡ̇ܐ ܘܥܘܼܬܼܪܵܐ ܘܲܒܼܫܠܛܵܢܵܐ</l>
                <l n="192">ܘܠܵܐ ܨܒܼܵܘ ܕܢܸܚܘܿܢ ܚܲܝܹ̈ܐ ܕܙܲܒܼܢܵܐ ܡܸܛܠ ܝܼܫܘܿܥ ܀</l>
                <l n="193">:ܗܵܠܹܝܢ ܕܲܒܼܗܘܿܢ ܚܵܒܼ ܘܐܸܫܬܲܦܲܠ ܓܲܒܵܐ ܕܚܲܢܦܹ̈ܐ</l>
                <l n="194">ܘܲܙܟܼܵܐ ܘܲܢܨܲܚ ܝܘܼܠܦܵܢ ܝܼܫܘܿܥ ܒܹܝܬܼ ܟܵܦܘܿܪܹ̈ܐ ܀</l>
                <l n="195">:ܗܵܠܹܝܢ ܕܲܕܼܠܵܐ ܣܵܗܕܿܘܼܬܼ ܡܸܠܹ̈ܐ ܐܲܣܗܸܕܼܘ ܒܲܠܚܘܿܕܼ</l>
                <l n="196">ܕܲܥܦܝܼܦܵܐܝܼܬܼ ܚܬܲܡ̣ܘ ܗ̄ܘ̣ܵܘ ܘܫܲܪܲܪܘ ܗܵܘ̇ ܡ̇ܐ ܕܩܲܒܸܿܠܘ ܀</l>
                <l n="197">:ܒܡܸܠܹ̈ܐ ܐܲܣܸܕܼܘ ܥܲܠ ܝܘܼܠܦܵܢܵܐ ܕܟܼܵܪܘܿܙܘܼܬܼܵܐ</l>
                <l n="198">ܘܲܒܼܡܵܘܬܲܝ̈ܗܘܿܢ ܐܸܫܬܲܪܲܪ ܗ̣̄ܘܲܝ̈ ܐܵܦ ܡܸܠܲܝ̈ܗܘܿܢ ܀ </l>

                <pb ed="http://syriaca.org/bibl/1765" n="52"/>
                <l n="199">:ܗܵܠܹܝܢ ܟܠܗܹܝܢ ܩ̣ܥܵܘ ܗ̄ܘ̣ܵܘ ܣܵܗ̈ܕܹܿܐ ܠܥܹܝܢ ܪ̈ܵܕܼܘܿܦܹܐ</l>
                <l n="200">ܕܫܲܪܝܼܪ ܗ̄ܘ̣ ܠܲܢ ܡܵܘܬܹܿܐ ܕܝܼܫܘܿܥ ܐܵܦ ܢܘܼܚܡܹܗ ܀</l>
                <l n="201">:ܒܹܗ ܡ̇ܘܕܲܝܢܲܢ ܕܡ̣ܝܬܼ ܒܲܫܪܵܪܵܐ ܘܩܵܡ̣ ܒܲܫܪܵܪܵܐ</l>
                <l n="202">ܘܠܵܐ ܦܵܪܹܫ ܠܲܢ ܡ̇ܪܵܐ ܛܵܒܼܵܐ ܡ̣ܢ ܡ̇ܪܘܼܬܹܗ ܀</l>
                <l n="203">:ܠܹܗ ܗܘ̣ ܚܙܲܝܢܲܢ ܕܩܵܡ̣ ܡ̣ܢ ܩܲܒܼܪܵܐ ܒܫܘܼܒܼܚܵܐ ܪܲܒܵܐ</l>
                <l n="204">ܘܠܵܐ ܡܸܬܼܚܲܠܲܦ ܒܡܵܪܵܐ ܐ̄ܚܪܹܢܵܐ ܕܫܲܪܝܼܪ ܗ̄ܘ̣ ܠܲܢ ܀</l>
                <l n="205">:ܘܐܸܢ ܥܲܠ ܡܸܠܲܝ̈ܢ ܡܸܬܼܦܲܠܓܼܝܼܢ ܐ̄ܢܬܿܘܿܢ ܐܘܿ ܪ̈ܵܕܼܘܿܦܹܐ</l>
                <l n="206">ܥܒܼܵܕܼܵܐ ܣܵܗܕܵܐ ܠܡܸܠܲܝ̈ܢ ܐܸܢ ܨܸܒܹ̇ܝܢ ܐ̄ܢܬܿܘܿܢ ܀</l>
                <l n="207">:ܠܵܐ ܗ̄ܘ̣ܵܐ ܒܡܸܠܹ̈ܐ ܠܚܘܿܕܼ ܡ̇ܘܕܹܿܝܢܲܢ ܒܡܵܪܘܼܬܼ ܝܼܫܥܘܿܥ</l>
                <l n="208">ܕܲܠܟܼܠ ܚܲܫܝܼ̈ܢ ܗܵܐ ܡܛܲܝܒܼܝܼܢܲܢ ܡܸܛܠ ܝܼܫܘܿܥ ܀</l>
                <l n="209">:ܠܵܐ ܗ̄ܘ̣ܵܐ ܒܡܸܠܬܼܵܐ ܕܦܘܼܡ̇ܐ ܒܲܠܚܘܿܕܼ ܡ̇ܘܕܹܿܝܢܲܢ ܒܹܗ</l>
                <l n="210">ܕܲܒܼܝܲܕܼ ܡ̇ܘܬܵܐ ܓܵܡ̇ܪܝܼܢܲܢ ܠܹܗ ܠܚܘܼܒܲܢ ܨܹܐܕܼܵܘܗܝ ܀</l>
                <l n="211">:ܠܵܐ ܡܨܸܐ ܣܲܝܦܵܐ ܕܢܸܦܣܘܿܩ ܚܘܼܒܲܢ ܕܲܠܘܵܬܼ ܝܼܫܘܿܥ</l>
                <l n="212">ܘܠܲܝܬܿ ܐܘܼܠܨܵܢܵܐ ܕܥܵܒܹ̇ܕܼ ܡܘܼܡ̇ܐ ܒܗܲܝܡܵܢܘܿܬܲܢ ܀</l>
                <l n="213">:ܗܵܠܹܝܢ ܟܠܗܹܝܢ ܒܥ̣ܵܘ ܐܲܬܼܠܹܝܛܹ̈ܐ ܩܕܼܵܡ ܪ̈ܵܕܼܘܿܦܹܐ</l>
                <l n="214">ܘܠܵܐ ܙܵܥ̣ܘ ܘܐܲܫܦܸܠܘ ܡ̣ܢ ܪ̈ܵܕܼܘܿܦܹܐ ܕܙܲܕܿܝܼܩܘܼܬܼܵܐ ܀</l>
                <l n="215">:ܒܩܵܠܵܐ ܪܵܡ̇ܐ ܐܲܙܥܸܩܘ ܣܵܗ̈ܕܹܿܐ ܩܕܼܵܡ ܕܲܝܵܢܵܐ</l>
                <l n="216">ܕܠܵܐ ܦܵܠ̇ܚܝܼܢ ܚ̄ܢܲܢ ܠܫܸܡܫܵܐ ܘܣܲܗܪܵܐ ܟܝܵܢܹ̈ܐ ܥܒܼܝܼ̈ܕܹܐ ܀</l>
                <l n="217">:ܠܚܲܕܼ ܐܲܠܵܗܵܐ ܕܲܒܼܪܵܐ ܪܵܘܡ̇ܐ ܘܐܲܬܼܩܸܢ ܥܘܼܡܩܵܐ</l>
                <l n="218">ܠܹܗ ܦܵܠ̇ܚܝܼܢܲܢ ܘܠܹܗ ܡܩܲܪܒܼܝܼܢܲܢ ܚܵܘܒܲܬܼ ܚܘܼܒܵܐ ܀</l>
                <l n="219">:ܠܹܗ ܚܵܫ̇ܒܿܝܼܢܲܢ ܡܵܪܵܐ ܡܪܲܝܡܵܐ ܟܠ ܡܲܡܠܸܟ</l>
                <l n="220">ܘܠܹܗ ܡܩܲܪܒܼܝܼܢܲܢ ܩܵܠܹ̈ܐ ܕܫܘܼܒܼܚܵܐ ܒܟܼܠ ܥܸܕܼܢܝܼ̈ܢ ܀</l>
                <l n="221">:ܠܡܵܪܵܐ ܕܪܵܘܡ̇ܐ ܕܲܢܚܸܬܼ ܠܐܲܪܥܵܐ ܕܢܲܚܸܐ ܠܬܹܒܹܝܠ</l>
                <l n="222">ܒܹܗ ܡ̇ܘܕܹܿܝܢܲܢ ܕܠܵܐ ܦܘܼܠܵܓܼܵܐ ܐܲܝܟ ܡ̇ܐ ܕܲܟܼܬܼܝܼܒܼ ܀</l>
                <l n="223">:ܠܗܵܘ̇ ܦܵܪܘܿܩܵܐ ܕܲܢܚܸܬܼ ܘܲܦܪܲܩ ܓܸܢܣܹܗ ܕܐܵܕܼܵܡ</l>
                <l n="224">ܠܹܗ ܙܵܡ̇ܪܝܼܢܲܢ ܩܵܠܹ̈ܐ ܕܫܘܼܒܼܚܵܐ ܠܹܠܲܝ ܐܝܼܡܵܡ ܀</l>
                <l n="225">ܠܗܵܘ̇ ܦܵܪܘܿܩܵܐ ܕܡܝܼܬܼ ܥܲܠ ܐܲܦܲܝ̈ܢ ܕܢܲܚܹܝܢ ܥܲܡܹܗ: </l>

                <pb ed="http://syriaca.org/manuscript/2289" n="f.180v"/>

                <l n="226">ܠܹܗ ܣܵܓܼܕܿܝܼܢܲܢ ܘܠܹܗ ܕܵܒܼܚܝܼܢܲܢ ܕܸܒܼܚܹ̈ܐ ܕܦܲܓܼܪ̈ܲܝܢ ܀</l>
                <l n="227">:ܟܠ ܠܲܡ ܐܲܝܢܵܐ ܕܡܸܠܲܬܼܝ ܢܵܟܲܪ ܘܡܲܚܸܒܼ ܚܲܝܘ̈ܗܝ</l>
                <l n="228">ܙܩܝܼܦܹܗ ܢܸܛܥܲܢ ܘܢܹܐܬܸܐ ܒܵܬܲܪܝ ܘܲܥܡܝ ܢܸܬܼܒܲܣܲܡ ܀</l>
                <l n="229">:ܠܡܲܠ̈ܟܹܿܐ ܛܪ݁ܘܼܢܹܐ ܐܲܒܼܗܬܼܘ ܐܸܢܘܿܢ ܒܦܵܬܼܓܼܵܡܲܝ̈ܗܘܿܢ</l>
                <l n="230">ܘܲܩܥ̣ܵܘ ܥܲܡܗܘܿܢ ܕܠܵܐ ܣܵܓܼ̇ܕܲܝܢܲܢ ܠܟܼܠ ܒܸܪ̈ܝܵܬܼܵܐ ܀</l>
                <l n="231">:ܢܹܐܬܸܐ ܣܲܝܦܵܐ ܘܬܹܐܬܸܐ ܢܘܼܪܵܐ ܘܕܸܠܩܵܗ̇ ܥܲܡܵܗ̇</l>
                <l n="232">ܘܢܸܚܙܸܐ ܐܸܢ ܗܘ̤ ܕܲܡܨܹܝܢ ܦܵܪܫܝܼܢ ܚܘܼܒܹܿܗ ܡܸܢܲܢ ܀</l>
                <l n="233">:ܥܕܲܡ̇ܐ ܠܗܵܫܵܐ ܒܡܸܠܹ̈ܐ ܐܲܣܗܸܕܢ ܥܲܠ ܗܵܘ̇ ܕܐܲܚܸܒܼܢ</l>
                <l n="234">ܡ̣ܢ ܗܵܫܵܐ ܕܹܝܢ ܥܒܼܵܕܼܵܐ ܢܗܘܸܐ ܣܵܗܕܵܐ ܠܡܸܠܲܝ̈ܢ ܀</l>
                <l n="235">ܠܣܵܗܕܲܘܼܬܼ ܡܸܠܹ̈ܐ ܟܒܲܪ ܐܝܼܬܼ ܐܲܢܼܪܵܐ ܠܲܡܕܲܓܵܠܘܼ: </l>

                <pb ed="http://syriaca.org/bibl/1765" n="53"/>
                <l n="236">ܠܲܥܒܼܵܕܼܵܐ ܕܹܝܢ ܡܲܢ̣ܘܼ ܡܸܫܟܲܚ ܠܲܡܒܲܛܵܠܘܼ ܀</l>
                <l n="237">:ܥܒܼܵܕܼܵܐ ܡ̇ܕܝܹܢ ܐܝܼܬܼܵܘܗܝ ܣܵܗܕܵܐ ܕܠܵܐ ܡܸܬܿܕܲܓܲܠ</l>
                <l n="238">ܗܘ̤ ܐܵܦ ܗܵܫܵܐ ܢܹܐܬܸܐ ܢܲܣܗܸܕܼ ܡܸܛܠ ܝܼܫܘܿܥ ܀</l>
                <l n="239">:ܠܟܼܠ ܐܘܼ ܠܨܵܢܝܼ̈ܢ ܗܵܐ ܥܵܐ̇ܠܝܼܢܲܢ ܡܸܛܠܵܬܹܗ</l>
                <l n="240">ܘܲܠܟܼܠ ܢܸܓܼ̈ܕܿܝܼܢ ܗܵܐ ܡܛܲܝܒܼܝܼܢܲܢ ܡܸܛܠ ܚܘܼܒܹܿܗ ܀</l>
                <l n="241">:ܘܐܸܢ ܐܸܡܪܝܼܬܿܘܿܢ ܕܣܵܗܕܿܘܼܬܼ ܡܼܠܹ̈ܐ ܠܵܐ ܡܩܲܒܿܠܝܼܢ ܐ̄ܢܬܿܘܿܢ</l>
                <l n="242">ܗܵܐ ܣܵܗܕܿܘܼܬܵܪܐ ܕܲܒܼܣܘܼܥܪ̈ܵܢܹܐ ܩܲܒܸܿܠܘ ܡ̇ܕܹܝܢ ܀</l>
                <l n="243">:ܦܲܓܼܪܲܢ ܣܵܗܹ̇ܕܼ ܘܐܵܦ ܗܲܕܿܡܲܝ̈ܢ ܟܲܕܼ ܡܸܬܼܦܲܣܩܝܼܢ</l>
                <l n="244">ܕܫܲܪܝܼܪ ܝܼܫܘܿܥ ܕܡܸܛܠܵܬܹܗ ܡܸܬܿܛܲܠܩܝܼܢܲܢ ܀</l>
                <l n="245">:ܣܲܝܒܲܪܘ ܣܵܗ̈ܕܹܿܐ ܡ̇ܘܬܵܐ ܕܙܲܒܼܢܵܐ ܒܣܲܒܼܪܵܐ ܕܚܲܝܹ̈ܐ</l>
                <l n="246">ܘܠܵܐ ܡܸܬܼܬܼܒܲܟܠܝܼܢ ܕܘܼܟܼܪ̈ܵܢܲܝܗܘܿܢ ܥܕܲܡ̇ܐ ܠܥܵܠܲܡ ܀</l>
                <l n="247">:ܥܛܹܐ ܗ̄ܘ̣ ܕܘܼܟܼܪܵܢܵܐ ܕܪ̈ܵܕܘܿܦܲܝܗܘܿܢ ܘܕܼܝܼܠܗܘܿܢ ܩܲܝܵܡ</l>
                <l n="248">ܕܚܲܕܼ ܗ̄ܘ̣ ܝܼܫܘܿܥ ܕܡܸܛܠܵܬܹܗ ܝܲܗ̣̄ܒܼܘ ܦܲܓܼܪ̈ܲܝܗܘܿܢ ܀</l>
                <l n="249">:ܡܲܠ̈ܟܹܿܐ ܚܲܢܦܹ̈ܐ ܕܫܲܢܸܩܘ ܐܸܢܘܿܢ ܗܵܐ ܐܸܬܼܒܲܛܲܠܘ</l>
                <l n="250">ܘܟܹܐܢܹ̈ܐ ܕܣܲܝܒܲܪܘ ܟܠ ܫܘܼܢܵܩܝܼ̈ܢ ܗܵܐ ܡܸܬܼܢܲܨܚܝܼܢ ܀</l>
                <l n="251">:ܕܡܲܠ̈ܟܹܿܐ ܡܫܲܡܗܹ̈ܐ ܠܵܐ ܐܝܼܬܼ ܒܐܲܪܥܵܐ ܕܘܼܟܼܪ̈ܵܢܲܝܗܘܿܢ</l>
                <l n="252">ܘܐ̄̇ܢܵܫܵܐ ܒܨܝܼܪܹ̈ܐ ܗܵܐ ܡܸܬܼܪܲܡܪܡܝܼܢ ܥܲܕܼܥܹܕܿܝ̈ܗܘܿܢ ܀</l>
                <l n="253">:ܒܗܵܕܹܐ ܠܲܝܬܿ ܠܹܗ ܐܵܦ ܫܘܼܡܵܗܵܐ ܠܓܸܢܣܵܐ ܕܐ̄ܢܵܫܵܐ</l>
                <l n="254">ܕܟܲܕܼ ܐ̄ܢܵܫܵܐ ܗ̄ܘ̣ܵܘ ܐܲܣܠܝܼܘ ܚܲܝܹ̈ܐ ܕܲܒܼܢܲܝ̈ܢܵܫܵܐ ܀</l>
                <l n="255">:ܓܸܢܣܵܐ ܡܚܝܼܠܵܐ ܕܲܒܼܢܲܝ̈ܢܵܫܵܐ ܪܵܚܹ̇ܡ ܚܲܝܹ̈ܐ ܗ̄ܘ̣</l>
                <l n="256">ܘܠܲܝܬܿ ܒܹܗ ܚܲܝܠܵܐ ܠܲܡܙܲܥܲܙܵܝܘܼ ܠܘܼܩܒܲܠ ܚܲܫܹ̈ܐ ܀</l>
                <l n="257">:ܥܲܦܪܵܐ ܗ̄ܘ̣ ܦܲܓܼܪܲܢ ܘܡ̣ܢ ܐܲܝܟܵܐ ܠܹܗ ܕܲܝܠܵܐ ܒܥܲܦܪܵܐ</l>
                <l n="258">ܕܒܲܪ ܕܲܚܝܼܚܵܐ ܗ̄ܘ̣ ܘܠܵܐ ܐܝܼܬܼ ܡܸܕܲܡ ܪܲܡܚܝܼܠ ܡܢܹܗ ܀</l>
                <l n="259">:ܗܵܢܵܐ ܓܸܢܣܵܐ ܥܲܦܪܵܢܵܝܵܐ ܕܵܘܹܐ ܡ̣ܢ ܟܠ</l>
                <l n="260">ܕܡܸܢܹܗ ܐܸܢܘܿܢ ܣܵܗ̈ܕܹܿܐ ܕܐܲܩܠܝܼܘ ܥܲܠ ܟܠ ܡ̇ܘܬܿܝܼ̈ܢ ܀</l>
                <l n="261">:ܝܲܗ̣̄ܒܼܘ ܨܵܘܪ̈ܲܝܗܘܿܢ ܠܩܸܛܠܵܐ ܕܣܲܝܦܵܐ ܡܸܛܠ ܝܼܫܘܿܥ</l>
                <l n="262">ܕܡܸܢܹܗ ܕܡ̇ܪܗܘܿܢ ܢܩܲܠܒܿܘܼܢ ܐܲܓܼܪܵܐ ܚܠܵܦ ܥܲܡܠܲܝ̈ܗܘܿܢ ܀</l>
                <l n="263">:ܡܦܣܝܼܢ ܐܸܢܘܿܢ ܕܠܵܐ ܡܸܬܿܛܲܠܡܝܼܢ ܡ̣ܢ ܒܵܪܘܿܝܵܐ</l>
                <l n="264">ܘܫܲܪܝܼܪܵܐ ܠܗܘܿܢ ܕܐܲܓܼܪܵܐ ܕܥܲܡܠܹ̈ܐ ܡܩܲܒܿܠܝܼܢ ܡܸܢܹܗ ܀</l>
                <l n="265">:ܥܲܠ ܗܵܘ̇ ܣܲܒܼܪܵܐ ܕܚܲܝܹ̈ܐ ܚܲܕܼܬܹ̈ܐ ܣܒܲܠܘ̣ ܟܠ ܒܝܼ̈ܫܵܢ</l>
                <l n="266">ܕܢܸܥܠܘܼܢ ܢܸܫܪܘܿܢ ܒܲܠܡܹܐܝܢ ܢܘܼܗܪܵܐ ܒܐܲܢܼܪܵܐ ܕܲܠܥܸܠ ܀</l>
                <l n="267">:ܥܲܠ ܬܘܼܟܼܠܵܢܵܐ ܕܡܲܠܟܿܘܼܬܼ ܪܵܘܡ̇ܐ ܝܲܗ̣̄ܒܼܘ ܨܵܘܪ̈ܲܝܗܘܿܢ</l>
                <l n="268">ܕܲܒܼܝܘܿܡ ܕܝܼܢܵܐ ܢܩܲܒܿܠܘܼܢ ܡܸܢܹܗ ܟܠܝܼܠ ܙܵܟܼܘܼܬܼܵܐ ܀</l>
                <l n="269">ܚܠܵܦ ܬܵܘܕܿܝܼܬܼܵܐ ܕܲܒܼܦܘܼܪܩܵܢܲܢ ܝܲܗ̣̄ܒܼܘ ܦܲܓܼܪ̈ܲܝܗܘܿܢ: </l>

                <pb ed="http://syriaca.org/bibl/1765" n="54"/>
                <l n="270">ܗܵܐ ܡܣܲܟܹܿܝܢ ܠܹܗ ܠܝܘܿܡ ܓܸܠܝܵܢܹܗ ܕܢܸܣܒܼܘܼܢ ܐܲܓܼܪܵܐ ܀</l>
                <l n="271">:ܠܗܵܝ̇ ܐܘܿ ܪܸܫܠܸܡ ܒܥ̣ܵܘ ܗ̄ܘ̣ܵܘ ܕܢܹܐܪܬܿܘܼܢ ܕܐܝܼܬܼ ܒܲܡܪ̈ܵܘܡܹܐ</l>
                <l n="272">ܘܥܲܠ ܗܵܝ̇ ܒܲܣܲܪܘ ܥܲܠ ܒܘܼܣܵܡܹ̈ܐ ܕܥܘܼܡܪܵܐ ܕܲܠܬܿܚܬܿ ܀</l>
                <l n="273">:ܒܗܵܘ̇ ܒܘܼܣܵܡܵܐ ܪܘܼܚܵܢܵܝܵܐ ܣܘܹܝܢ ܕܢܸܬܼܒܲܣܡܘܼܢ</l>
                <l n="274">ܘܡܸܛܠܗܵܕܹܐ ܟܦܲܪ̣ܘ ܒܲܦܬܿܟܼܪܹ̈ܐ ܘܐܵܘܕܿܝܼܘ ܒܲܒܼܪܵܐ ܀</l>
                <l n="275">:ܒܗܵܘ̇ ܕܘܼܒܵܪܵܐ ܕܒܹܝܬܼ ܡܲܠܟܿܘܼܬܼܵܐ ܪܓܼܝܼܓܼܝܼܢ ܕܢܸܗܘܘܿܢ</l>
                <l n="276">ܘܥܲܠ ܗܵܝ̇ ܐܲܣܠܝܼܘ ܕܲܗܒܼܵܐ ܘܟܸܣܦܵܐ ܘܢܸܩܦܵܐ ܣܲܢܝܵܐ ܀</l>
                <l n="277">:ܥܲܡܗܘܿܢ ܕܥܝܼܪܹ̈ܐ ܪܓܼܝܼܓܼܝܼܢ ܠܡܸܩܥܵܐ ܩܲܕܿܝܼܫ ܩܲܕܼܝܼܫ</l>
                <l n="278">ܘܡܸܛܠܗܵܕܹܐ ܐܲܚܸܒܼܘ ܘܲܪܚܸܡ̣ܘ ܠܥܘܼܡܪܵܐ ܕܲܠܥܸܠ ܀</l>
                <l n="279">:ܡ̣ܢ ܦܵܬܼܘܿܪܵܐ ܕܲܡܠܸܐ ܚܲܝܹ̈ܐ ܪܓܼܝܼܓܼܝܼܢ ܠܡܸܠܥܲܣ</l>
                <l n="280">ܘܡܸܛܠܗܵܕܹܐ ܗܢ̣ܵܘ ܦܘܼܪ̈ܦܵܥܹܐ ܐܲܪ̈ܗܵܢܵܝܹܐ ܀</l>
                <l n="281">ܡ̣ܢ ܗܵܘ̇ ܟܵܣܵܐ ܪܘܼܚܵܢܵܝܵܐ ܪܓܼܝܼܓܼܝܼܢ ܠܡܸܫܬܵܐ: </l>

                <pb ed="http://syriaca.org/manuscript/2289" n="f.181r"/>

                <l n="282">ܘܥܲܠ ܗܵܝ̇ ܐܲܪܦܝܼܘ ܡܲܫܬܿܝܵܐ ܕܚܲܡܪܵܐ ܐܲܪܥܵܢܵܝܵܐ ܀</l>
                <l n="283">:ܟܠܝܼ̈ܠܹܐ ܕܫܘܼܒܼܚܵܐ ܪܓܼܝܼܓܼܝܼܢ ܣܵܗ̈ܕܹܿܐ ܠܲܡܩܲܒܵܠܘܼ</l>
                <l n="284">ܘܥܲܠ ܗܵ̇ ܐܲܪܦܝܼܘ ܫܘܼܒܼܚܵܐ ܕܐܲܪܥܵܐ ܡܸܬܼܚܲܒܿܠܒܵܢܵܐ ܀</l>
                <l n="285">:ܥܲܡܹܗ ܕܚܲܬܼܢܵܐ ܪܓܼܝܼܓܼܝܼܢ ܣܵܗ̈ܕܹܿܐ ܠܡܸܬܼܒܲܣܵܡܘܼ</l>
                <l n="286">ܥܲܠ ܗܵܝ̇ ܐܲܣܠܝܼܘ ܟܠ ܫܘܼܣܵܡܝܼ̈ܢ ܕܥܘܼܡܪܵܐ ܗܵܢܵܐ ܀</l>
                <l n="287">:ܐܝܼܬܼ ܕܲܒܼܣܲܝܦܵܐ ܐܲܫܠܸܡ ܚܲܝܵܘ̈ܗܝ ܒܝܲܕܼ ܪ̈ܵܕܼܘܿܦܹܐ</l>
                <l n="288">ܘܲܥܬܼܝܼܕܼ ܕܢܸܣܲܒܼ ܠܘܸܝܼܠܵܐ ܕܫܘܼܒܼܚܵܐ ܠܵܐ ܡܸܬܼܚܲܒܲܠ ܀</l>
                <l n="289">:ܐܝܼܬܼ ܕܐܸܬܼܦܲܣܲܩ ܗܲܕܵܡ ܗܲܕܵܡ ܡ̣ܢ ܪ̈ܵܕܼܘܿܦܹܐ</l>
                <l n="290">ܘܗܵܢܵ̇ܘ ܬܲܗܪܵܐ ܕܦܸܠܚܓܹܿܗ ܚܲܝ ܗ̄ܘ̣ܵܐ ܘܦܸܠܓܹܿܗ ܡܲܚܝܼܬܼ ܀</l>
                <l n="291">:ܐܝܼܬܼ ܕܲܒܼܫܸܢ̈ܕܹܿܐ ܘܐܝܼܬܼ ܕܒܲܣܪ̈ܵܩܹܐ ܫܲܠܸܡ ܚܲܝܵܘ̈ܗܝ ܘܐܝܼܬܼ</l>
                <l n="292">ܕܒܲܚܒܼܘܼܫܝܵܐ ܘܐܝܼܬܼ ܕܒܼܐܘܼ ܠܨܵܢܹ̈ܐ ܘܐܝܼܬܼ ܕܲܒܼܫܸܢ̈ܕܹܿܐ ܀</l>
                <l n="293">:ܐܹܝܘ ܠܐܲܬܼܠܹܝܛܹ̈ܐ ܕܙܲܕܿܝܼܩܘܼܬܼܵܐ ܕܲܢܨܲܚ̣ܘ ܘܲܙܟܼܵܘ</l>
                <l n="294">ܐܹܝܘ ܠܙܲܟܵܝܹ̈ܐ ܕܲܙܟܼܵܘ ܘܙܲܟܿܝܼܘ ܠܓܸܢܣܹܗ ܕܐܵܕܼܵܡ ܀</l>
                <l n="295">:ܐܹܝܘ ܠܲܙܡܝܼܢܹ̈ܐ ܕܚܲܬܼܢܵܐ ܕܪܵܘܡ̇ܐ ܕܠܵܐ ܡܸܬܼܚܲܒܲܠ</l>
                <l n="296">ܕܐܲܫܠܸܡܘ ܢܲܦܫܗܘܿܢ ܠܟܼܠ ܐܘܼܠܨܵܢܝܼ̈ܢ ܘܲܠܟܼܠ ܢܸܓܼܕܿܝܼ̈ܢ ܀</l>
                <l n="297">:ܐܹܝܘ ܠܙܲܠܝܼܩܹ̈ܐ ܕܫܸܡܫܵܐ ܪܲܒܵܐ ܕܙܲܕܿܝܼܩܘܼܬܼܵܐ</l>
                <l n="298">ܕܠܵܐ ܐܸܬܿܛܲܠܲܩܘ ܒܚܸܫܘܿܟܼܘܼܬܹܗ ܕܚܸܫܟܵܐ ܣܲܢܝܵܐ ܀</l>
                <l n="299">:ܐܹܝܘ ܠܠܲܡܦܹܝܕܹ̈ܐ ܕܙܲܕܿܝܼܩܘܼܬܼܵܐ ܕܝܲܗ̣̄ܒܼܘ ܢܘܼܗܪܗܘܿܢ</l>
                <l n="300">ܕܲܢܗ݂ܲܪ ܒܐܲܪܥܵܐ ܘܲܩܦܲܠ̣ ܚܸܫܟܵܐ ܢܲܚܬܵܐ ܕܛܘܼܥܝܲܝ ܀</l>
                <l n="301">:ܐܹܝܘ ܠܲܚܠܝܼܨܹ̈ܐ ܕܠܵܐ ܐܸܬܼܪܲܦܝܼܘ ܒܐܘܼܠܨܵܢܲܝ̈ܗܘܿܢ</l>
                <l n="302">ܕܲܙܟܼܵܘ ܐܸܢܘܿܢ ܠܚܹܐܪܹ̈ܐ ܘܡܲܠ̈ܟܹܿܐ ܘܫܲܠܝܼܛܢܹ̈ܐ ܀</l>
                <l n="303">:ܐܹܝܘ ܠܲܢܙܝܼܪܹ̈ܐ ܕܩܵܡ̣ܘ ܒܐܵܓܼܢܵܐ ܠܘܼܩܒܲܠ ܒܝܼܫܵܐ</l>
                <l n="304">ܘܲܙܟܼܵܘ ܐܼܢܹܝܢ ܠܟܼܠܗܹܝܢ ܓܘܼܕܹ̈ܐ ܕܲܒܼܢܲܝ̈ ܚܸܫܟܵܐ ܀</l>
                <l n="305">ܐܹܝܘ ܠܹܗ ܠܓܸܢܣܵܐ ܐܵܕܼܵܡ̇ܝܵܐ ܟܡܵܐ ܐܸܬܼܪܲܡܪܲܡ: </l>

                <pb ed="http://syriaca.org/bibl/1765" n="55"/>
                <l n="306">ܕܲܗܘ̤ܵܐ ܡ̇ܪܵܐ ܥܲܠ ܡ̇ܐ ܕܪܵܘܡ̇ܐ ܘܥܲܠ ܡ̇ܐ ܕܥܘܼܡܩܵܐ ܀</l>
                <l n="307">:ܐܲܝܠܸܠܘ ܘܲܩܥܵܘ̣ ܫܸܐܕܹ̈ܐ ܛܪ̈ܘܸܢܹܐ ܒܩܵܠ ܝܼܠܲܬܵܐ</l>
                <l n="308">ܕܘܵܝ ܠܲܢ ܕܲܒܼܛܸܠ ܬܵܓܼܵܐ ܪܲܒܵܐ ܕܪܹܫܵܢܘܼܬܲܢ ܀</l>
                <l n="309">:ܒܸܛܠܲܬ̤ ܡܸܟܹܿܝܠ ܪܹܫܢܘܼܬܼܵܐ ܕܲܡܕܲܒܿܪ̈ܵܢܲܝܢ</l>
                <l n="310">ܘܠܲܝܬܿ ܠܲܢ ܡܸܟܹܿܝܠ ܡܲܦܬܲܚ ܦܘܼܡ̇ܐ ܥܲܠ ܡ̇ܐ ܕܲܗܘ̤ܵܐ ܀</l>
                <l n="311">:ܒܛܸܠ ܠܹܗ ܡܸܟܹܿܝܠ ܝܘܼܠܦܵܢ ܡܸܠܲܝ̈ܢ ܡ̣ܢ ܬܲܠܡܝܼܕܲܝ̈ܢ</l>
                <l n="312">ܘܗܵܐ ܐܸܬܿܬܿܠܡܲܕܼ ܟܠܹܗ ܥܵܠܡܵܐ ܠܲܫܡܹܗ ܕܝܼܫܘܿܥ ܀</l>
                <l n="313">:ܐܸܬܼܡܲܠܝܲܬ̤ ܠܵܗ̇ ܟܠܵܗ̇ ܒܪܝܼܬܼܵܐ ܡܸܠܲܝ̈ ܪܘܼܚܵܐ</l>
                <l n="314">ܘܟܼܠܢܵܫ ܪܵܗܹ̇ܛ ܕܢܸܬܼܓܵܘܲܣ ܒܹܗ ܒܲܓܼܠܝܼܠܵܝܵܐ ܀</l>
                <l n="315">:ܗܵܐ ܐܸܬܿܬܿܠܡܲܕܼ ܟܠܹܗ ܥܵܠܡܵܐ ܠܲܫܡܹܗ ܕܝܼܫܘܿܥ</l>
                <l n="316">ܘܐܵܦ ܬܲܡܝܼܕܹ̈ܐ ܕܝܘܼܠܦܵܢ ܡܸܠܲܝ̈ܢ ܐܸܬܼܓܵܘܲܣܘ ܒܹܗ ܀</l>
                <l n="317">:ܒܗܵܠܹܝܢ ܟܹܐܢܹ̈ܐ ܢܸܚܕܹܿܐ ܘܢܸܪܘܲܙ ܟܠܹܗ ܓܸܢܣܲܢ</l>
                <l n="318">ܘܲܡܚܝܼܠܘܼܬܼܵܐ ܕܟܼܠܹܗ ܦܲܓܼܪܲܢ ܒܗܘܿܢ ܬܸܬܼܚܲܝܲܠ ܀</l>
                <l n="319">:ܬܵܘܕܿܝܼ ܠܡܵܪܵܐ ܕܢܲܨܲܚ ܥܲܒܼܕܵܘ̈ܗܝ ܒܐܵܓܼܘܿܢ ܥܲܡܠܹ̈ܐ</l>
                <l n="320">ܠܹܗ ܬܸܫܒܿܘܿܚܬܵܐ ܠܗܘܿܢ ܩܘܼܠܵܣܵܐ ܡ̣ܢ ܟܠ ܦܘܼܡܝܼ̈ܢ ܀</l>
            </div>

        </body>
    </text>
</TEI>
