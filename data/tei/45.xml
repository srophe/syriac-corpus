<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8547">On Works (Memra
                    19) - <foreign>ܥܲܠ ܓܡܝܼܪܘܼܬ ܕܘܼܒܵܪܹ̈ܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person" ref=""/>
                </respStmt>
                <respStmt>
                    <resp>Edited by</resp>
                    <name type="person" ref=""
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person" ref=""
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <pubPlace>
                        <placeName ref="">Jean and Alexander Heard Library System, Vanderbilt
                            University, Nashville, Tennessee, USA</placeName>
                    </pubPlace>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/45</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-03-02" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div1 type="part" n="19">
                <head>
                    <title>On Works (Memra 19)</title>
                </head>
                <head xml:lang="syr">
                    <title xml:lang="syr">ܥܲܠ ܓܡܝܼܪܘܼܬ ܕܘܼܒܵܪܹ̈ܐ</title>
                </head>
                <div2 type="rubric" xml:lang="syr">
                <pb ed="http://syriaca.org/manuscript/2289" n="f.315v"/>
                    <l>ܣܗ܀ ܥܲܠ ܓܡܝܼܪܘܼܬ ܕܘܼܒܵܪܹ̈ܐ܀</l>
                    <l>ܕܝܼܠܹܗ ܟܲܕ ܕܝܼܠܹܗ ܡܸܐܡܪܵܐ ܕܹܫܬܼܝܢ ܘܚܲܡܫܵܐ.</l>
                    <l>ܥܲܠ ܓܡܝܼܪܘܼܬ ܕܘܼܒܵܪ̈ܐ.</l>
                </div2>
                <div2 type="text" xml:lang="syr">
                    <l n="1">:ܚܹܕ ܙܵܟܝܵܐ ܙܟܵܗ̇ ܠܲܚܛܝܼܬܼܵܐ ܕܩܛܠܲܬ̤ ܐ̄ܢܵܫܵܐ</l>
                    <l n="2">ܘܒܙܟܘܬܹܗ ܫܘܬܸܦ ܐ̄ܢܵܫ̈ܐ ܘܫܡܝܢܹ̈ܐ.</l>
                    <l n="3">:ܚܲܕ ܓܲܢܵܒܪܵܐ ܢܦ̣ܩ ܠܲܩܪܵܒܼܵܐ ܠܘܼܩܒܼܵܠ ܒܝܼܫܵܐ</l>
                    <l n="4">ܘܒܬܟܼܬܘܫܹܗ ܝܠܸܦܘ ܐܪ̈ܥܢܹܐ ܙܢܲܝ̈ ܬܟܬܘܼܫܵܐ.</l>
                    <l n="5">:ܚܲܕ ܐܬܠܝܛܵܐ ܢܚܸܬ ܠܐܓܼܘܿܢܵܐ ܕܙܲܕܝܼܩܘܼܬܼܵܐ</l>
                    <l n="6">ܘܒܲܠܒܝܼܒܘܼܬܹܗ ܩܢܵܘ ܡܝܘ̈ܬܐ ܣܲܒܼܪܵܐ ܛܵܒܼܵܐ.</l>
                    <l n="7">:ܚܲܕ ܐܬܠܝܼܛܵܐ ܢܚܸܡ ܠܐܓܼܘܿܢܵܐ ܕܙܲܕܝܼܩܘܼܬܼܵܐ</l>
                    <l n="8">ܘܒܲܠܒܝܼܒܘܼܬܹܗ ܩܢܵܘ ܡܝܼܘ̈ܬܐ ܣܲܒܼܪܵܐ ܛܵܒܼܵܐ.</l>
                    <l n="9">:ܚܲܕ ܕܲܪܵܪܵܐ ܐܸܚܲܕ ܕܲܪܵܐ ܥܲܡ ܚܲܣܝܵܢܐ</l>
                    <l n="10">ܘܒܼܚܘܡܣܢܹܗ ܚܲܨܘ ܥܦܪܢܹܐ ܪ̈ܥܝܢܲܝܗܘܿܢ.</l>
                    <l n="11">:ܥܲܠ ܟܠ ܘܒܼܟܼܠ ܦܕܿܣ ܥܘܕܪܢܵܐ ܕܡ̣ܢ ܡܵܘܗܲܒܼܬܹܗ</l>
                    <l n="12">ܘܛܸܒܹ̈ܐ ܘܒܝܼܫ̈ܐ ܙܡܢ ܘܩܪܐ ܠܡܫܬܘܼܬ ܚܘܼܒܹܗ.</l>
                    <l n="13">:ܐܲܝܟ ܓܲܢܒܪܵܐ ܩܥ̣ܵܐ ܒܒܪܝܼܬܼܵܐ ܓܢ̄ܒܵܪ ܚܲܝܠܵܐ</l>
                    <l n="14">ܕܗܐ ܙܟܐ ܥܠܡܵܐ ܢܩܘܿܡ ܟܠܒܲܪܢܵܫ ܢܕܘܫ ܥܲܠ ܪܸܫܹܗ.</l>
                    <l n="15">:ܩܘܡܘ ܘܐܸܬܼܠܒܲܒܼܘ ܐܪ̈ܥܢܵܝܹܐ ܘܫܡܝܼܢܹ̈ܐ</l>
                    <l n="16">ܘܣܒܼܘ ܙܟܘܬܵܐ ܒܝܲܕ ܙܟܘܬܼܵܐ ܕܗܘ̤ܬ ܒܐܝܼܕܝ̈.</l>
                    <l n="17">:ܬܵܘ ܢܘܚܘ ܒܲܠܡܹܐܝܢܝ ܠܐܝ̈ܐ ܕܠܐܝܼܘ ܒܥܲܡܵܐ ܕܟܢܫܹܐ</l>
                    <l n="18">ܘܠܵܐ ܬܫܬܚܩܘܿܢ ܒܹܝܬܼ ܡܚܫܘܼܠܹܐ ܕܪ̈ܓܝܼܓܬܐ.</l>
                    <l n="19">:ܬܵܘ ܣܒܼܘ ܝܪ̈ܬܹܐ ܡܲܪ̈ܗܛܝܟܘܿܢ ܕܒܙܝܼܙܝܼܢ ܗ̄ܘ̣ܵܘ</l>
                    <l n="20">ܘܐܚܘܕܘ ܢܘ̈ܡܹܐ ܕܚܛܝܦܐ ܗ̄ܘ̣ܵܬ ܡ̣ܢ ܚܝ̈ܟܘܿܢ.</l>
                    <l n="21">ܬܵܘ ܐܬܚܲܦܛܘ ܠܡܸܩܢܐ ܚ̈ܝܹܐ ܪ̈ܘܼܚܢܝܹܐ.</l>
                    <l n="22">ܘܫܘܛܘ ܦܘܼܠܚܢܵܐ ܕܐܪ̈ܥܢܵܝܵܬܐ ܕܠܵܐ ܫܪܝܪ̈ܲܢ.</l>
                    <l n="23">:ܬܵܘ ܐܬܥܝܲܕܘ ܒܗܪܓܵܐ ܕܛܘܼܒܹ̈ܐ ܕܟܼܣܝܹܢ ܒܲܩܢܘܿܡܝ</l>
                    <l n="24">ܘܣܢܵܘ ܘܫܕܘ ܥܝܼܕ̈ܐ ܣܢ̈ܝܐ ܕܥܒܘܪ̈ܝܬܵܐ.</l>
                    <l n="25">ܫܪܝܼܪ ܘܲܒܼܚܝܼܪ ܡܘܼܠܟܵܢ ܚܲܝܹ̈ܐ ܕܡܸܬܡܠܲܠ ܒܝܼ.</l>
                    <l n="26">:ܘܲܕܠܵܐ ܦܘܼܠܵܓܼ ܝ̇ܗܒ ܐܓܼܪܵܬ ܠܕܡܗܝܡܢ ܒܝܼ</l>
                    <l n="27">ܚܹܝܠ ܒܵܪܘܿܝܵܐ ܨܒܼܵܐ ܕܢܲܒܕܸܩ ܚܲܝܠܹܗ ܒܐܝܼܕܹ̈ܝ.</l>
                    <l n="28">ܡܦܪܢܣ ܒܝܼ ܥܘܼܬܪܵܐ ܕܚܘܼܒܹܗ ܠܥ̇ܒܕ ܐܝܼܕܵܘ̈ܗܝ.</l>
                    <l n="29">:ܚܘܒܲܬ ܚܘܼܒܵܐ ܚܝܒܝܼܢ ܠܹܗ ܥܒܵܕܐ ܕܥܒܕ</l>
                    <l n="30">ܘܝܲܬܝܼܪܐܝܼܬ ܩܢܝ̈ܝ ܡܸܠܬܐ ܕܦܪܘܿܫܘܼܬܼܵܐ.</l>
                    <l n="31">:ܬܵܘ ܡ̈ܠܠܹܐ ܦܪܘܥܘ ܬܘܼܕܝܼܬܼܵܐ ܕܚܝܸܒܝܼܢ ܐ̄ܢܬܘܢ</l>
                    <l n="32">ܠܚܹܝܠ ܐܝܼܬܼܘܿܬܼܵܐ ܕܐܟܼܪܲܙ ܚܲܝܠܹܗ ܒܩܸܐܪܣܐ ܕܥܒܼܕܬ.</l>
                    <l n="33">ܬܵܘ ܐܸܬܼܒܩܵܘ ܒܢܝܼܫܵܐ ܬܪܝܼܨܵܐ ܕܒܼܪܸܫ ܩܲܝܣܵܐ.</l>
                    <l n="34">ܘܝܲܠܲܦܘ ܕܐܝܟܢ ܚܣܢܐ ܩܸܐܪܣܵܐ ܕܚܫܹ̈ܐ ܘܫܐܕ̈ܐ.</l>
                    <l n="35">:ܚܲܫܹ̈ܐ ܠܙܝܼܢܹ̈ܐ ܐܣܢܝܼܘ ܫܘܼܦܪܵܐ ܕܪܸ̈ܥܝܢܝܟܘܿܢ</l>
                    <l n="36">ܡܪܘܩܘ ܨܐܘܬܼܵܐ ܕܠܲܙܝܙܘܬܼܟܘܢ ܡ̣ܢ ܠܒܝ̈ܟܘܿܢ.</l>
                    <l n="37">ܫܸܐܕܹ̈ܐ ܛܪ̈ܘܢܹܐ ܚܛܦܘ ܝܪܬܘܼܬܼܵܐ ܕܩܸܢܝܵܢܲܝ̈ܟܘܿܢ: </l>
                
                <pb ed="http://syriaca.org/manuscript/2289" n="f.316r"/>
                
                    <l n="38">ܐܩܪܸܒܼܘ ܥܲܡܗܘܿܢ ܘܐܲܚܘܕܘ ܢܘ̈ܡܹܐ ܕܚܲܝܹ̈ܐ ܚܲܕܬܹ̈ܐ.</l>
                    <l n="39">:ܪܘܼܚܢܵܐܝܼܬ ܥܒܕܘ ܬܟܼܬܘܫܵܐ ܥܲܡ ܣܲܢܐܝ̈ܟܘܿܢ</l>
                    <l n="40">ܒܼܗܘ̇ ܐܸܣܟܝܡܵܐ ܕܐܩܪܸܒܼܘ ܥܡܟܼܘܿܢ ܘܒܲܙܘ ܢܸܟܣܝ̈ܟܿܘܿܢ.</l>
                    <l n="41">:ܠܦܘܼܬ ܩܲܫܝܘܼܬܼܵܐ ܕܚܫܹ̈ܐ ܩܫܝ̈ܐ ܠܒܸܫܘ ܚܘܼܡܣܢܵܐ</l>
                    <l n="42">ܘܡܲܟܟܼܘ ܐܢܘܿܢ ܕܠܵܐ ܬܬܡܟܟܘܿܢ ܬܚܝܹܬ ܪܸ̈ܓܼܠܲܝܗܘܿܢ.</l>
                    <l n="43">:ܐܲܝܟ ܚܪܥܘܼܬܼܵܐ ܕܫܸܐܪܹ̈ܐ ܨܢܥ̈ܐ ܩܢܹ̇ܘ ܒܘܼܝܢܵܐ</l>
                    <l n="44">ܕܠܵܐ ܬܸܬ[...]ܒܼܘܢ ܡ̣ܢ ܦܲܘܪ̈ܣܲܝܗܘܿܢ ܐܲܝܟ ܕܒܩܲܕܼܡܵܐ.</l>
                    <l n="45">:ܠܟܼܠܹܗ ܐ̄ܢܵܫܵܐ ܐܠܒܸܫ ܙܲܝܢܵܐ ܕܙܕܝܼܩܘܼܬܼܵܐ</l>
                    <l n="46">ܕܠܵܐ ܢܸܒܼܪܝܨ ܒܹܗ ܓܹܐܪܵܐ ܫܢܝܼܢܵܐ ܕܐܵܟ̇ܠܩܪܨܵܐ.</l>
                    <l n="47">ܦܓܼܪܵܐ ܘܢܲܦܫܵܐ ܢܸܐܚܕܘܢ ܕܵܪܵܐ ܥܲܡ ܚܘܼܬܚ̈ܬܹܐ.</l>
                    <l n="48">ܘܲܚܠܝܼܨܐܝܼܬ ܢܸܚܢܘܿܢ ܠܢܝܼܫܵܐ ܕܡܘܼܠܟܵܢ ܚܲܝܹ̈ܐ.</l>
                    <l n="49">:ܠܢܝܼܫܵܐ ܕܟܸܐܢܸ̈ܐ ܢܸܚܢܘܿܢ ܙܘܥܹ̈ܐ ܘܪܸܓܼܫܝ ܦܓܼܪܵܐ</l>
                    <l n="50">ܕܢܫܘܘܢ ܐܟܿܚܕ ܠܡܣܒܼ ܐܲܓܼܪܵܐ ܕܠܹܗ ܡܬܚܒܲܠ.</l>
                    <l n="51">:ܙܒܼܢܐ ܗ̄ܘ̣ ܡܟܝܹܠ ܠܡܚܘܝܼܘ ܠܩܪ̈ܒܼܬܢܹܐ</l>
                    <l n="52">ܙܢܝ̈ ܬܟܬܘܼܫܵܐ ܡܠܝ̈ܝ ܩܐܪܣܵܐ ܕܠܘܼܩܒܼܵܠ ܚܲܫܹ̈ܐ.</l>
                    <l n="53">:ܒܓܸܠܝܐ ܢܐܡܲܪ ܥܠܬܹܗ ܕܡܸܐܡܪܵܐ ܕܡܛܝܒܼ ܠܲܢ</l>
                    <l n="54">ܩܕܵܡ ܫܡܘܥܹ̈ܐ ܕܪܚܡܝܼܢ ܫܡܥܵܐ ܕܪܵܘܚܢܝܵܬܐ.</l>
                    <l n="55">:ܢܗܝܼܪܐܝܼܬ ܢܕܢܲܚ ܨܡܚܵܐ ܕܡܠܲܬܼ ܦܘܡܲܢ</l>
                    <l n="56">ܠܥܝܼܢ ܪ̈ܘܚܢܹܐ ܕܚܵܙܝܢ ܫܦܝܼܪ ܣܘܼܟܵܠ ܡ̈ܠܐ.</l>
                    <l n="57">:ܕܠܵܐ ܬܚܦܝܼܬܼܵܐ ܢܨܘܿܪ ܬܲܫܥܝܼܬܼܵܐ ܕܪ̈ܲܓܲܬ ܢܦܫܲܢ</l>
                    <l n="58">ܒܕܦܵܐ ܕܗܘܢܵܐ ܕܝ̇ܕܥ ܠܡܚܵܪ ܒܥܬܝܼܕܥ̈ܬܐ.</l>
                    <l n="59">:ܥܲܠ ܕܘܪܹ̈ܐ ܕܥܬܝܼܪ̈ܬܐ ܒܥ̇ܝܬ ܕܐܡܠܸܠ</l>
                    <l n="60">ܘܥܲܠ ܬܘܩܢܵܐ ܕܠܐ ܡܸܬܚܒܲܠ ܨ̇ܒܝܬ ܕܐܬܢܹܐ.</l>
                    <l n="61">:ܒܙܟܘܬܼ ܡܲܠܟܐ ܕܙܟܼܵܐ ܒܩܲܝܣܵܐ ܬܗܕܲܬ ܣܲܓܝܼ</l>
                    <l n="62">ܘܪܓܬܢܝ ܕܐܓܼܠܐ ܥܲܠ ܙܟܘܬܹܗ ܠܥܝܼܢ ܦܲܠܚܵܘ̈ܗܝ.</l>
                    <l n="63">:ܒܐܓܘܿܢ ܥܡ̈ܠܐ ܕܦܠܚ̈ܐ ܕܓܼܒܵܐ ܦܗܵܘ ܚܘܼܫܒܲܝ̈</l>
                    <l n="64">ܕܥܡܵܐ ܥܲܙܝܼܘ ܠܘܼܩܒܼܵܠ ܩܐܪ̈ܣܹܐ ܕܪ̈ܓܝܼܓܬܼܵܐ.</l>
                    <l n="65">:ܐܘܪܚܵܐ ܕܝܼܠܹܗ ܘܕܒܢܲܝ̈ ܒܲܝܬܹܗ ܚܙܹܝܬ ܕܐܠܝܼܨܵܐ</l>
                    <l n="66">ܘܐܡ̇ܪܬ ܕܐܸܪܕܹܐ ܐܦܸܢ ܒܡ̈ܠܹܐ ܠܘܵܬܼ ܗܲܠܟ̈ܬܐ.</l>
                    <l n="67">:ܛܘܒܹ̈ܐ ܡܠܝܼܟܹ̈ܐ ܫܡܥܸ̇ܬ ܕܲܟܣܹܝܢ ܒܐܲܠܝܼܨܘܼܬܵܗ̇</l>
                    <l n="68">ܘܐܠܨܢܝ ܪܸܥܝܵܢܝ ܕܐܸܫܡܲܥ ܐܸܢܘܿܢ ܐܦܸܢ ܡܸܫܡܲܥ.</l>
                    <l n="69">:ܡܫܡܲܥ ܫܡ̇ܥܬ ܕܛܒ̣ܐ ܐܘܪܚܵܐ ܕܗܵܕܹܐ ܠܘܝܵܬܼܵܐ</l>
                    <l n="70">ܘܪܢ̇ܝܬ ܕܕܒܪ ܐܘܬܲܪ ܐ̄ܢܵܫܵܐ ܡ̣ܢ ܝܘܼܬܪܵܢܵܗ̇.</l>
                    <l n="71">:ܬܵܘ ܚܙܘܩܹ̈ܐ ܕܪܚܝܼܡܵܐ ܠܗܘܿܢ ܐܘܼܪܚܵܐ ܕܚ̈ܝܹܐ</l>
                    <l n="72">ܚܙܘܩܘ ܥܲܡ ܫܪܒܲܢ ܣܘܒܼܘ ܣܘܼܟܝܵܐ ܕܚ̈ܝܹܐ ܚܲܕܹܬܹܐ.</l>
                    <l n="73">:ܒܚܘܼܒܐ ܢܫܡܲܥ ܫܲܪܒܵܐ ܕܚ̈ܝܹܐ ܪ̈ܘܚܢܝܹܐ</l>
                    <l n="74">ܘܒܣܘܟܠܵܐ ܢܨܘܬ ܣܘܼܟܠܵܐ ܕܣܬܝܼܪ̈ܬܵܐ.</l>
                    <l n="75">:ܒܣܲܒܼܪܵܐ ܢܲܫܲܪ ܠܲܕܡܬܡ̈ܠܠܢ ܥܲܠ ܕܥܬܝ̈ܕܵܢ</l>
                    <l n="76">ܕܐܦܸܢ ܟܣܝ̈ܢ ܠܹܗ ܫܲܪܝܲܪ̈ܢ ܛܵܒܼ ܡ̣ܢ ܫܸܡܫܵܐ.</l>
                    <l n="77">:ܗܵܠܹܝܢ ܐܢܹܝܢ ܬܠܬܼ ܕܡܟܪ̈ܢ ܐܡ̣ܪ ܦܵܘܠܘܿܣ</l>
                    <l n="78">ܡܵܕܹܝܢ ܫܲܪܝܼܪ ܕܗܢܹܝܢ ܡܨܝ̈ܢ ܒܚܹܝܠ ܟܠܡܸܕܹܡ.</l>
                    <l n="79">:ܥܣܸܩ ܕܘܼܒܪܵܐ ܕܪ̈ܘܚܢܝܬܼܵܐ ܠܦܓܼܪ̈ܢܝܹܐ</l>
                    <l n="80">ܘܐܲܝܟܵܐ ܕܗܢܹܝܢ ܚܠܝܼ̈ܛܵܢ ܥܲܡܹܗ ܕܠܝܼܠ ܘܡܛܟܣ.</l>
                    <l n="81">:ܐܸܦ ܡܚܝܼܒܲܢ ܦܫܩ ܘܓܼܠܝܗܝ ܠܚܲܝܠܵܐ ܕܒܼܗܝܼܢ</l>
                    <l n="82">ܕܡܨܚ̈ܢ ܚܣܢ̈ܢ ܩܸܐܪܣܵܐ ܕܢܲܦܫܵܐ ܘܕܗܕܡܹ̈ܐ.</l>
                    <l n="83">:ܟܠ ܠܡ ܐܝܕܐ ܕܠܘܬ ܐ̄ܢܫܐ ܥܛܠܐ ܠܡܸܗܘܵܐ</l>
                    <l n="84">ܠܘܵܬ ܐܠܗܵܐ ܡܨܝܵܐ ܠܡܸܗܘܵܐ ܒܗܲܝܡܢܘܬܼܵܐ.</l>
                    <l n="85">:ܫܸܡܫܵܐ ܗ̄ܝ̣ ܕܲܬܪܝܼܢ ܗܲܝܡܢܘܼܬܵܐ ܠܥܝܢܲܝ̈ ܦܓܼܪܐ</l>
                    <l n="86">ܬܵܘ ܢܚܙܹܐ ܒܗ̇ ܫܘܼܦܪܵܐ ܦܲܐܝܐ ܕܥܬܝܼ̈ܕܵܬܵܐ.</l>
                    <l n="87">:ܛܵܒܼ ܡ̣ܢ ܫܸܡܫܵܐ ܢܲܗܝܼܪ ܕܠܸܩܵܗܿ ܠܕܚ̇ܐܪ ܒܵܗ̇</l>
                    <l n="88">ܘܟܲܕ ܥܲܠ ܐܪܥܵܐ ܗ̄ܘ̣ ܚ̇ܙܐ ܕܛܣܝ̈ܢ ܠܥܸܠ ܒܲܫܡܲܝܵܐ. </l>
                
                <pb ed="http://syriaca.org/manuscript/2289" n="f.316v"/>
                
                    <l n="89">:ܬܗܪܵܐ ܪܲܒܵܐ ܡܠܹܐ ܕܘܒܪܵܐ ܕܗܲܝܡܢܘܼܬܼܵܐ</l>
                    <l n="90">:ܬܵܘ ܢܬܗܲܪ ܒܵܗ̇ ܘܢܹܐܠܲܦ ܛܲܟܼܣܵܐ ܕܡܸܬܡܠܲܠ ܒܵܗ̇</l>
                    <l n="91">:ܓܲܙ̈ܐ ܣܒܝܼ̈ܣܸܐ ܡܠܹܝܢ ܣܘܼܥܪ̈ܢܹܐ ܕܣܥܘܿܪܘܼܬܵܗ̇</l>
                    <l n="92">ܢܩܪܘܿܒܼ ܟܠܢܵܫ ܢܸܣܲܒܼ ܡܓܢ ܣܘܼܢܩܵܢ ܚܲܝܵܘ̈ܗܝ.</l>
                    <l n="93">:ܠܲܬܪܲܥ ܒܝܬܗ̇ ܢܨܘܒܼܘܼܢ ܐܦ ܚܲܟܝܼܡܹ̈ܐ</l>
                    <l n="94">ܘܗܵܐ ܡܬܡܠܝܢ ܣܘܼܢܩܢܲܝܗ̈ܘܿܢ ܕܠܵܐ ܫܘܼܚܵܪܵܐ.</l>
                    <l n="95">:ܬܵܘ ܟܠ ܬܓܼܡܝܼ̈ܢ ܥܲܡ ܟܠ ܡܘܼܫ̈ܚܵܢ ܥܬܲܪܘ ܫܲܘܝܵܐܝܼܬ</l>
                    <l n="96">ܡ̣ܢ ܒܹܝܬܼ ܓܲܙܵܐ ܕܗܝܡܢܘܼܬܼܵܐ ܕܠܵܐ ܡܸܣܬܝܲܟ.</l>
                    <l n="97">:ܒܗܝܡܢܘܼܬܼܵܐ ܢܫܡܲܠ ܐܪ̈ܙܹܐ ܕܗܝܡܢܘܼܬܼܵܐ</l>
                    <l n="98">ܘܲܒܼܬܘܟܼܠܢܵܗ̇ ܢܣܝܼܡ ܬܘܟܠܢܲܢ ܥܲܠ ܕܥ̣ܬܝܕ̈ܢ.</l>
                    <l n="99">:ܒܢܘܼܗܪܵܗ̇ ܢܚܸܙܹܐ ܠܲܕܠܵܐ ܓܠܝ̈ܢ ܠܥܝܢܲܝ̈ ܒܸܣܪܵܐ</l>
                    <l n="100">ܡܥܢܝ ܡܥܢܝܢܵܗ̇ ܢܥܝܪ ܢܦܫܲܢ ܒܫܒܝܼܚ̈ܬܵܐ.</l>
                    <l n="101">:ܫܘܼܒܚܵܐ ܪܲܒܵܐ ܕܠ̇ܐ ܡܬܡܲܠܲܠ ܡܠܹܐ ܥܸܢܝܵܢܵܗ̇</l>
                    <l n="102">ܘܫܒܼܝܼܚܐܝܼܬ ܡܫܲܒܚܵܐ ܒܫܘܼܒܼܚܵܐ ܠܪ̈ܚܡܲܝ ܚܘܼܒܵܗ̇.</l>
                    <l n="103">:ܒܗ̇ ܐܫܬܲܒܲܚܘ ܢܒܼܝ̈ܐ ܒܐܪ̈ܙܹܐ ܕܥܬܝܕܬ̈ܐ</l>
                    <l n="104">ܘܒܵܗ̇ ܐܬܢܨܲܝܘ ܫܠܝܼܚܹ̈ܐ ܒܚܲܝܠܵܐ ܕܓܒܪ̈ܘܼܬܼܵܐ.</l>
                    <l n="105">:ܥܲܠ ܒܢܝܢܗ̇ ܒܢܵܘ ܥܡܠܲܝ̈ܗܘܿܢ ܟܐܢܹ̈ܐ ܘܢܲܟ̈ܦܹܐ</l>
                    <l n="106">ܘܡܛܵܐ ܪܘܡܵܐ ܕܕܘܒܪ̈ܲܝܗܘܿܢ ܥܕܡܵܐ ܠܪܵܘܡܵܐ.</l>
                    <l n="107">:ܗܢܘܿܢ ܫܪܝܼܘ ܠܡܒܼܢܵܐ ܫܪܵܪܵܐ ܒܥܠܡܵܐ ܪܲܦܝܵܐ</l>
                    <l n="108">ܘܫܪܝܼܘ ܐ̄ܢܵܫ̈ܐ ܠܡܒܼܢܵܐ ܥܡ̈ܠܹܐ ܥܲܠ ܥܲܡܠܲܝ̈ܗܘܿܢ.</l>
                    <l n="109">:ܥܲܠ ܫܬܐܣܬܵܗ̇ ܣܡ ܬܘܕܝܼܬܹܗ ܫܡܥܘܿܢ ܟܹܐܦܵܐ</l>
                    <l n="110">ܘܢܣܲܒܼ ܐܓܼܪܵܐ ܟܠܝܼܠ̇ܐ ܕܛܘܼܒܹ̈ܐ ܕܠܵܐ ܡܸܬܚܒܲܠ.</l>
                    <l n="111">:ܛܘܒܲܝܟ ܫܡܥܘܿܢ ܐܡ̣ܪ ܦܘܡܵܐ ܕܡܠܸܐ ܛܘܼܒܹ̈ܐ</l>
                    <l n="112">ܕܫܘܼܝܬ ܕܬܐܠܦ ܐ̄ܪܙ ܟܣܝ̈ܬܐ ܡ̣ܢ ܦܘܼܡ ܟܣܝܵܐ.</l>
                    <l n="113">:ܠܵܘ ܠܲܡ ܒܸܣܪܵܐ ܘܲܕܼܡܵܐ ܓܼܠܐ ܠܵܟ ܕܬܲܘܕܹܐ ܫܲܦܝܼܪ</l>
                    <l n="114">ܐܸܠܵܐ ܐܒܼܵܐ ܕܐܝܼܬ ܠܹܗ ܝܲܠܕܵܐ ܕܕܡ̇ܐ ܠܝܘܼܩܢܹܗ.</l>
                    <l n="115">:ܝܘܩܢܵܐ ܦܐܝ̇ܐ ܕܠܵܐ ܪܘܟܒܼܵܐ ܓܠ̣ܐ ܠܹܗ ܠܫܸܡܥܘܿܢ</l>
                    <l n="116">:ܕܢܘܼܕܹܐ ܒܐܒܼܵܐ ܕܐܝܬܼ ܠܹܗ ܝܲܠܕܵܐ ܕܬܪܬܹܝܢ ܕܡ̈ܘܢ</l>
                    <l n="117">:ܒܕܡܘܼܬ ܫܡܥܘܿܢ ܢܘܕܐ ܟܠܢܵܫ ܕܡܵܘܕܹܐ ܒܒܼܪܵܐ</l>
                    <l n="118">ܘܠܵܐ ܢܬܦܠܓܼ ܕܐܝܟܵܢ ܡܠܬܐ ܘܦܓܼܪܵܐ ܐܟ̄ܚܕ.</l>
                    <l n="119">:ܫܠܝܼܚܹ̈ܐ ܒܚܘܒܵܐ ܩܲܒܠܘ ܘܲܫܠܸܡܘ ܠܗ̇ܝ ܕܐܣܬܥܪܲܬ̤</l>
                    <l n="120">ܕܡܠܬܼܵܐ ܒܦܓܼܪܐ ܥܡ̣ܪ ܨܒܝܢܹܗ ܠܦܘܼܪܩܵܢ ܚܲܝܲܝ̈ܢ.</l>
                    <l n="121">:ܡܛܠ ܚܲܝ̈ܢ ܥܡ̇ܪ ܨܒܝܢܹܗ ܒܦܓܼܪܐ ܕܡܫܲܢ</l>
                    <l n="122">ܘܚܲܪܲܪ ܚܲܝܲܝ̈ܢ ܡ̣ܢ ܥܲܒܼܕܘܼܬܼܵܐ ܕܒܝܼܫܵܐ ܘܡܵܘܬܼܵܐ.</l>
                    <l n="123">:ܒܚܫ̈ܐ ܓܡܪܗ̇ ܠܗ̇ܝ ܕܗܘ̤ܵܐ ܠܲܢ ܥܠܲܬܼ ܚܲܝܹ̈ܐ</l>
                    <l n="124">ܒܚܲܫܹ̈ܐ ܡܕܝܹܢ ܒܓܼܡܘܿܪ ܪܗܛܵܐ ܕܕܘܒܵܪ ܚܲܝܹ̈ܢ.</l>
                    <l n="125">:ܡܢܹܗ ܢܐܠܲܦ ܒܐܲܝܠܹܝܢ ܚܫܹ̈ܐ ܫܩ݂ܲܠ ܙܟܘܬܼܵܐ</l>
                    <l n="126">ܘܐܝܟܵܢ ܐܩܠܝܼ ܥܲܠ ܚܘܬܚ̈ܬܹܐ ܕܪ̈ܓܝܼܓܼܵܬܼܵܐ.</l>
                    <l n="127">:ܡ̣ܢ ܟܪ̈ܘܙܵܘܗܝ ܢܫܡܲܥ ܥܲܡܠܹܗ ܘܚܘܼܡܣܵܢ ܢܲܦܫܹܗ</l>
                    <l n="128">ܕܐܲܝܠܹܝܢ ܥܡܠ̈ܐ ܨܵܪ ܒܩܢܘܿܡܹܗ ܩܕܲܡ ܥܡܠܲܝ̈ܗܘܿܢ.</l>
                    <l n="129">:ܗܢܘܿܢ ܢܬܢܘܿܢ ܐܦ ܥܲܠ ܕܘܡܝܵܐ ܕܕܘܒܪ̈ܝܗܘܿܢ</l>
                    <l n="130">ܕܐܝܟܵܢ ܥܲܙܝܼܘ ܠܘܩܒܼܵܠ ܚܫܹ̈ܐ ܒܲܩܢܘܡܲܝ̈ܗܘܿܢ.</l>
                    <l n="131">ܒܦܕܼܪܐ ܐܩܪܸܒܼܘ ܥܲܡ ܚܘܬܚ̈ܬܹܐ ܕܪܓܲܬܼ ܒܸܣܪܵܐ.</l>
                    <l n="132">ܘܒܪܥܝܢܵܐ ܐܚܲܕܘ ܕܲܪܵܐ ܥܲܡ ܙܘܿܥܹܝ̈ܗܘܿܢ.</l>
                    <l n="133">:ܒܚܫܘܿܫܘ̈ܬܐ ܚܣܲܢܘ ܠܥܝܼܪ̈ܐ ܕܚܫܘܿܫܘܼܬܼܵܐ</l>
                    <l n="134">ܘܒܪܝܼܗܘܼܬܼܵܐ ܐܩܢܝܼܘ ܚܲܝܠܵܐ ܠܡܝܘܬܘܼܬܼܵܐ.</l>
                    <l n="135">:ܒܐܘܟܼܠܵܐ ܐܘܟܸܠܘ ܐܡ̣ܠܵܐ ܕܪܘܚܵܐ ܠܪܸܥܝܵܢܝܗܘܿܢ</l>
                    <l n="136">ܘܒܝܲܕ ܫܢܬܐ ܪܕܦ̣ܘ ܩܘܛܥܵܐ ܡ̣ܢ ܡܲܕܥܲܝ̈ܗܘܿܢ.</l>
                    <l n="137">:ܒܹܗ ܒܟܼܝܢܵܐ ܙܟܼܘ ܠܟܼܝܢܵܐ ܘܲܠܚܘܼܬܚܵܬܵܘ̈</l>
                    <l n="138">ܘܟܲܕ ܒܹܗ ܐܢܘܿܢ ܗܘ̤ܵܘ ܐܲܝܟ ܐ̄ܢܵܫ̈ܐ ܕܠܵܘ ܐܸܢܘܿܢ. </l>
                
                <pb ed="http://syriaca.org/manuscript/2289" n="f.317r"/>
                
                    <l n="139">:ܫܡ̣ܥܘ ܕܥܬܝܼܕܝܼܢ ܠܡܸܗܘܵܐ ܒܚ̈ܝܹܐ ܠܵܐ ܡܵܝܘ̈ܬܼܵܐ</l>
                    <l n="140">ܘܐܫܝܼܛܘ ܐܸܢܘܿܢ ܠܚܲ̈ܝܹܐ ܕܙܒܼܢܵܐ ܐܲܝܟ ܠܵܐ ܚܲܝܹ̈ܐ.</l>
                    <l n="141">:ܚ̣ܙܵܘ ܕܐܬܚܕܲܬܘ ܐ̄ܪܙܢܵܐܝܼܬ ܒܡܲܥܡܘܿܕܝܼܬܼܵܐ</l>
                    <l n="142">ܘܲܠܒܸܫܘ ܕܘܡܝܵܐ ܕܪ̈ܘܚܢܝܵܬܐ ܥܲܠ ܪ̈ܓܫܲܝܗܘܿܢ.</l>
                    <l n="143">:ܚܙ̣ܵܘ ܕܩܪܸܒܼ ܠܹܗ ܙܒܲܢ ܦܘܪܥܢܵܐ ܕܐܓܘܢܝ̈ܗܘܿܢ</l>
                    <l n="144">ܘܩܕܡܘ ܨܪܘܼܗ̇ ܠܗ̇ܝ ܕܥܬܼܝܕܵܐ ܥܲܕܠܵܐ ܬܸܗܘܹܐ.</l>
                    <l n="145">:ܥܠܡܵܐ ܕܥܬܝܼܕ ܨܵܪܘ ܫܪܝܼܪܹ̈ܐ ܒܕܘܼܒܵܪ̈ܲܝܗܘܿܢ</l>
                    <l n="146">ܘܒܼܕܡܘܼܬ ܨܲܠܡܵܐ ܣܡܘܼܗܝ ܒܐܪܵܥܵܐ ܩܕܼܵܡ ܚܙ̈ܝܹܐ.</l>
                    <l n="147">:ܐܲܝܟ ܣܡܡܢܹ̈ܐ ܡܕܟܼܘ ܥܲܡܠܹ̈ܐ ܕܟܼܠ ܐܸܣܟܹܝܡܝܼ̈ܢ</l>
                    <l n="148">ܘܒܓܚ̈ܬܐ ܪܫܡܘ ܬܚܘܝܼܬܵܐ ܕܣܬܝܼܪ݁ܬܼܵܐ.</l>
                    <l n="149">:ܒܨܘܡܵܐ ܚܵܘܝܼܘ ܕܕܠܵܐ ܐܘܼܟܼܠܵܐ ܚ̇ܝܐ ܦܓܼܪܵܐ</l>
                    <l n="150">ܘܒܨܠܘ̈ܬܐ ܕܒܼܪܘܼܚ ܗܘ̇ܐ ܥܢܵܝܵܐ ܕܢܲܦܫܵܐ.</l>
                    <l n="151">:ܒܫܲܗܪܵܐ ܐܠܸܦܘ ܕܠܵܐ ܬܘܼܒܼ ܕܡ̇ܟ ܟܝܵܢ ܡܵܝܘ̈ܬܐ</l>
                    <l n="152">ܘܒܙܡܝܼܪ̈ܬܵܐ ܕܕܠܵܐ ܩܘܛܵܥ ܙܡ̇ܪ ܫܘܒܼܚܵܐ.</l>
                    <l n="153">:ܒܫܝܛܘܼ ܢܟܣܹ̈ܐ ܒܕܸܩܘ ܥܘܼܬܪܵܐ ܕܟܼܣܹܐ ܒܪܘܡܵܐ</l>
                    <l n="154">ܘܒܨܥܝܼܪ݁ܬܵܐ ܕܪܫ̣ܘ ܡܲܪܕܝܼܬܼܵܐ ܠܘܬܼ ܕܲܫܒܝܼ̈ܚܵܢ.</l>
                    <l n="155">:ܨܡ̣ܘ ܡ̣ܢ ܠܲܚܡܵܐ ܠܵܘ ܕܣܢܹܐ ܗ̄ܘ̣ܵܐ ܐܘܟܼܠܵܐ ܕܡܸܢܹܗ</l>
                    <l n="156">ܐܸܠܐ ܕܢܸܚܢܘܢ ܠܗ̇ܘ ܕܘܒܪܵܐ ܕܕܠܵܐ ܐܘܼܟܼܠܵܐ.</l>
                    <l n="157">:ܫܒܲܩܘ ܙܘܘܓܹܐ ܠܵܘ ܕܛܡܐ ܗ̄ܘ̣ܵܐ ܢܩܦܐ ܕܥܡܹܗ</l>
                    <l n="158">ܐܸܠܵܐ ܕܢܗܘܘܿܢ ܐܲܝܟ ܕܥܬܼܝܼܕܝܼܢ ܠܡܸܗܘܵܐ ܬܲܡ̇ܢ.</l>
                    <l n="159">:ܫܛܘ ܠܥܢܝܢܵܐ ܠܵܘ ܟܕ ܪܡ̇ܝܢ ܡ̣ܢ ܣܘܼܢܩܵܢܵܐ</l>
                    <l n="160">ܐܠܵܐ ܕܢܫܘܘܿܢ ܠܡܬܒܣܡܘܼ ܒܲܕܼ ܠܵܐ ܫܘܼܠܵܡ.</l>
                    <l n="161">:ܟܒܸܫܘ ܚ̇ܫܵܐ ܒܥܪܝܼܪ̈ܝܹܐ ܕܦܓܪܵܐ ܘܢܲܦܫܵܐ</l>
                    <l n="162">ܟܲܕ ܐܝܬܝܗܘܿܢ ܦܓܼܪ̈ܢܵܝܹܐ ܘܢܲܦܫܢܝܹ̈ܐ.</l>
                    <l n="163">:ܣܢܵܘ ܥܸܢܝܵܢܵܐ ܕܐܪ̈ܥܢܝܵܬܐ ܟܲܕ ܐܲܪ̈ܥܵܢܝܵܢ</l>
                    <l n="164">ܘܪܚܸܡܘ ܗܪ̈ܓܹܐ ܕܪ̈ܘܚܢܝܵܬܐ ܟܲܕ ܪܚܝܼܩܝܼܢ.</l>
                    <l n="165">:ܥܒ̣ܕ ܬܟܬܘܫܵܐ ܥܲܡ ܟܠ ܚܫܝܼ̈ܢ ܕܟܣܹܝܢ ܘܓܼܠܹܝܢ</l>
                    <l n="166">ܘܠܵܐ ܐܬܪܦܝܼܘ ܡ̣ܢ ܬܘܟܼܠܢܵܐ ܕܥܬܼܝܼܪ̈ܬܵܐ.</l>
                    <l n="167">:ܫܝܢܘ ܚܡܬܐ ܡܟܟܘ ܚܘܬܪܐ ܣܚܦܘ ܠܚܣܡܵܐ</l>
                    <l n="168">ܘܠܐ ܐܦܣܘ ܠܹܗ ܠܚܲܨܪܵܐ ܕܢܪܗܲܛ ܐܲܝܟ ܨܒܝܢܹܗ.</l>
                    <l n="169">:ܦܓܘ̈ܕܐ ܢܟܦܹܐ ܐܪܡܝܼܘ ܢܟܦܹ̈ܐ ܒܪܓܲܬܼ ܦܓܼܪܵܐ</l>
                    <l n="170">ܘܟܲܕ ܩܠܝܼܠܵܐ ܗ̄ܝ݂ ܥܲܒܼܕܘܗ̇ ܕܬܸܪܗܲܛ ܡܲܬܝܼܢܵܐܝܼܬ.</l>
                    <l n="171">:ܡܝ̈ܐ ܟܢܝܼܪܹ̈ܐ ܪܣܘ ܥܲܠ ܢܘܼܪܵܐ ܕܒܗܕܵܡܹ̈ܐ</l>
                    <l n="172">ܘܲܫܗܵܐ ܥܘܼܙܵܗ̇ ܘܠܵܐ ܐܬܟܬܫܲܬ̤ ܐܲܝܟ ܕܡܥܕܵܐ.</l>
                    <l n="173">:ܐܲܝܟ ܕܥܲܠ ܪ̈ܟܼܫܐ ܪܟܸܒܘ ܙܘܥܲܝ̈ܗܘܿܢ ܥܲܠ ܪ̈ܓܫܲܝܗܘܿܢ</l>
                    <l n="174">ܘܛܟܸܣܘ ܪܗܛܵܐ ܕܟܼܠܗ̇ ܐ̄ܢܵܫܐ ܕܠܵܐ ܢܸܬܕܘܕ.</l>
                    <l n="175">:ܩܐܡܵܐ ܕܫܝܢܵܐ ܐܪܡܝܼܘ ܒܦܘܼܡܵܐ ܣܘܣܝܵܐ ܕܡ̈ܠܹܐ</l>
                    <l n="176">ܘܪܸܟܫܲܬ̤ ܢܦܫܵܐ ܐܲܝܟ ܗܸܢܝܘܟܵܐ ܠܥܸܠ ܡ̣ܢ ܚܨܹܗ.</l>
                    <l n="177">:ܠܥܝܢܹ̈ܐ ܒܛܟܼܣܵܐ ܝܗܒܼܘ ܕܢܚܘܪ̈ܢ ܒܲܕܡܬ ܚܙ̈ܝܢ</l>
                    <l n="178">ܘܠܐܕܼܢܹ̈ܐ ܒܟܝܠܵܐ ܐܦܣܘ ܫܸܡܥܵܐ ܕܲܟܼܡܐ ܢܥܘܠ.</l>
                    <l n="179">:ܠܐܝܼܕܐ ܐܠܦܘܼܗ̇ ܕܬܙܪܘܿܥ ܙܲܪ̈ܥܹܐ ܕܙܕܝܼܩܘܼܬܼܵܐ</l>
                    <l n="180">ܘܬܟܢܸܫ ܠܗ̇ ܦܐܪܹ̈ܐ ܕܫܘܒܼܚܵܐ ܒܝܲܕܼ ܙܕܩ̈ܬܵܗ̇.</l>
                    <l n="181">:ܠܪܓܼܠܐ ܕܪܫܘܼܗ̇ ܕܬܪܕܹܐ ܒܐܘܼܪܚܵܐ ܕܠܘܵܬ ܐ̄ܢܵܫܵܐ</l>
                    <l n="182">ܘܬܸܣܥܘܿܪ ܐܢܘܿܢ ܒܝܲܕܼ ܕܘܼܪ̈ܘܬܼܵܐ ܪ̈ܘܚܢܝܵܬܼܵܐ.</l>
                    <l n="183">:ܠܟܠܹܗ ܦܓܹܪܐ ܕܟܢܘ ܐ̄ܢܵܫܝ̈ܐ ܒܦܘܼܠܚܵܢ ܚܲܝܹ̈ܐ</l>
                    <l n="184">ܘܐܥܢܝܼܘ ܚܲܝܵܘ̈ܗܝ ܒܥܢܝܵܢ ܚܲܝܹ̈ܐ ܕܢܘܟܪ̈ܝܝܼܢ ܠܹܗ.</l>
                    <l n="185">:ܠܟܼܠܹܗ ܟܝܢܵܐ ܥ̣ܨܘ ܕܢܕܡܹܐ ܒܕܠܵܐ ܟܝܢܹܗ</l>
                    <l n="186">ܘܐܪܦܝܼ ܕܝܼܠܹܗ ܘܫܲܪܝܼ ܡܕܲܡܹܐ ܒܲܕܠܵܐ ܕܝܼܠܹܗ.</l>
                    <l n="187">ܟܝܵܢܹܗ ܕܦܓܼܪܵܐ ܒܦܓܼܪ̈ܢܝܵܬܐ ܗ̇ܪܓ ܟܠܫܵܥ </l>
                
                <pb ed="http://syriaca.org/manuscript/2289" n="f.317v"/>
                
                    <l n="188">ܘܗܸܢܘܿܢ ܥܲܒܼܘܼܗܝ ܕܢܛܥܹܐ ܕܝܼܠܹܗ ܘܢܗܪܘܿܓܼ ܒܕܪܘܼܚ.</l>
                    <l n="189">:ܟܝܢܵܐ ܕܢܲܦܫܵܐ ܟܝܢܝ̈ܬܐ ܡܥܕ ܡܬܪܥܹܐ</l>
                    <l n="190">ܘܗܢܘܿܢ ܫܲܚܠܸܦܘ ܥܢܝܵܢ ܢܦܫܵܐ ܠܘܬ ܕܫܒܝܼܚܵܢ.</l>
                    <l n="191">:ܬܗܪܵܐ ܪܲܒܵܐ ܚܘܝܼܘ ܒܐܪܥܵܐ ܐ̄ܢܵܫ̈ܐ ܠܐܢ̄ܫ̈ܐ</l>
                    <l n="192">ܕܒܦܓܪ̈ܝܗܘܿܢ ܥܒܲܕܘ ܬܟܬܘܫܵܐ ܥܲܡ ܦܓܼܪ̈ܲܝܗܘܿܢ.</l>
                    <l n="193">:ܐܘܪܚܵܐ ܚܲܕܬܼܵܐ ܕܪܫܘ ܒܲܒܼܪܝܼܬܼܵܐ ܒܢܲܝ̈ ܕܚܝܼܚܵܐ</l>
                    <l n="194">ܕܐܚܲܕܘ ܕܲܪܐ ܥܲܡ ܩܘ̈ܠܥܹܐ ܕܗܕܡܲܝ̈ܗܘܿܢ.</l>
                    <l n="195">:ܕܠܵܐ ܒܥܝܕܵܐ ܣܥ̣̇ܘ ܡܝܘ̈ܬܹܐ ܒܡܵܝܘܿܬܘܼܬܼܵܐ</l>
                    <l n="196">ܕܨܪܘ ܚܘܕܬܵܐ ܟܲܕ ܐܣܝܼܪܝܢ ܒܚܒܠܲܝ̈ ܡܵܘܬܼܵܐ.</l>
                    <l n="197">:ܡܢܘܼ ܡ̣ܢ ܡܬܘܡ ܚ̣ܙܵܐ ܗܕܡܹ̈ܐ ܡܸܬܚܒܠܢܹ̈ܐ</l>
                    <l n="198">ܕܥܒܼܕܝܼܢ ܩܐܪܣܵܐ ܥܲܡ ܚܲܫܝ̈ܘܿܢ ܚܫܘܿܫܵܐܝܼܬ.</l>
                    <l n="199">:ܡ̇ܢ ܐܬܒܩܝܼ ܒܙܘ̈ܥܹܐ ܢܣܝܼ̈ܣܹܐ ܘܡܨܛܠܝܢܹ̈ܐ</l>
                    <l n="200">ܕܐܚܕܝܼܢ ܕܲܪܵܐ ܥܲܡ ܫܘܼܚܠܦܹ̈ܐ ܪ̈ܦܝܐ ܕܒܼܗܘܿܢ.</l>
                    <l n="201">:ܠܡ̇ܢ ܐܬܝܼܗܒܲܬ̤ ܓܲܢܒܵܪܘܼܬܼܵܐ ܐܲܝܟ ܕܠܐ̄ܢܵܫܵܐ</l>
                    <l n="202">ܕܟܲܕ ܚܲܝܵܒܝܹܢ ܫܩܲܠ̣ܘ ܙܟܘܼܬܐ ܕܠܵܐ ܡܙܕܟܝܵܐ.</l>
                    <l n="203">:ܐ̄ܢܫܐ ܐ̄ܢܫܐ ܗ̄ܘ̣ ܟܡ̣ܵܐ ܐܸܢ ܙܟ̇ܐ ܒܲܕܠܵܐ ܕܝܼܠܹܗ</l>
                    <l n="204">ܘܗܢܵܘ ܬܗܪܵܐ ܕܙܟ̇ܐ ܒܲܐܚ̄ܪܹܝܢ ܐܲܝܟ ܕܒܕܝܼܠܹܗ.</l>
                    <l n="205">:ܚܕܬܵܐ ܓܕܫܬ̤ ܠܒܢܲܝ̈ ܐܵܕܵܡ ܐܕܡܬܼܵܐ ܕܐܪܥܵܐ</l>
                    <l n="206">ܘܫܚܠܸܦܘ ܥܲܦܪܵܐ ܒܕܘܼܒܪ̈ܝܗܘܿܢ ܠܕܗܒܼܵܐ ܕܪܘܚܵܐ.</l>
                    <l n="207">:ܐܕܡ ܐܵܕܹܡܵܬܐ ܓܒܝܠܲܬ̤ ܒܐܝܼܕܵܐ ܠܵܐ ܡܪܟܒܬܼܵܐ</l>
                    <l n="208">ܡܢܘܼ ܥܒܕܵܟ ܕܬܛܥܹܐ ܟܝܵܢܵܟ ܒܕܠܵܐ ܟܝܢܵܟ.</l>
                    <l n="209">:ܟܝܵܢܵܟ ܥܦܪܐ ܗ̄ܘ̣ ܘܣܗ̇ܕ ܥܲܦܪܟ ܕܥܲܦܪܵܟ ܥܲܦܪܵܐ ܗ̄ܘ̣</l>
                    <l n="210">:ܘܕܘܒܵܪ ܚ̈ܝܹܐ ܕܐܚܕܬ ܗܵܫ̇ܐ ܪܡ ܡ̣ܢ ܥܲܦܪܵܟ</l>
                    <l n="211">ܘܐܝܟ ܕܠܟܸܬܐ ܗܦܝܼܟ ܚܫܹ̈ܐ ܠܚܫܘܿܫܘܼܬܹܗ.</l>
                    <l n="212">:ܚܫܘܫܵܐ ܐܢܬ ܘܚܫ̈ܐ ܥܙܝܼܠܝܼܢ ܒܟܘܬܝܼܢ ܓܘܼܫܡܵܟ</l>
                    <l n="213">ܘܡ̇ܢ ܠܵܐ ܢܬܗܲܪ ܒܚܫܘܫܘܼܬܵܟ ܕܚܫܢܬ̤ ܗܝ̣ ܠܗ̇.</l>
                    <l n="214">:ܬܵܘ ܚܫܘܫܹ̈ܐ ܬܗܲܪܘ ܘܐܬܕܡܲܪܘ ܒܐ̄ܚܢܲܝ̈ܟܘܿܢ</l>
                    <l n="215">ܕܲܚܣܸܢܘ ܚܫܹ̈ܐ ܕܩܢܘܡܲܝ̈ܗܘܿܢ ܒܨܒܝܢܲܝ̈ܗܘܿܢ.</l>
                    <l n="216">:ܬܵܘ ܡܝܘ̈ܬܐ ܚܙ̣ܵܘ ܡܝܘ̈ܬܐ ܟܡܵܐ ܐܬܓܢܒܲܪܘ</l>
                    <l n="217">ܕܡܝܼܬܘ ܟܲܕ ܠܐ ܡܝܼܬܘ ܘܩܕܡܘ ܘܚܝܵܘ ܥܕܠܵܐ ܢܚܘܢ.</l>
                    <l n="218">:ܬܵܘ ܐܪ̈ܥܢܹܐ ܚܘܪܘ ܒܐܪ̈ܥܢܹܐ ܟܡܵܐ ܐܬܚܟܲܡܘ</l>
                    <l n="219">ܕܕܵܢܘ ܟܹܐܢܵܐܝܹܬ ܣܘܼܥܪܵܢܲܝܗܘܿܢ ܩܕܼܵܡ ܝܘܿܡ ܕܝܼܢܵܐ.</l>
                    <l n="220">:ܕܝܢܵܐ ܟܹܐܢܵܐ ܣܡܘ ܐܲܝܟ ܢܝܼܫܵܐ ܩܕܼܵܡ ܥܲܝܢܲܝ̈ܗܘܿܢ</l>
                    <l n="221">ܘܚܢ̣ܘ ܣܓܝܼ ܠܡܒܣܲܪ ܡܘܼܡܹ̈ܐ ܕܩܢܘ ܕܩܢܘܡܲܝ̈ܗܘܿܢ.</l>
                    <l n="222">:ܩܕܲܡ ܒܘܚܪܢܵܐ ܥܲܠܘ ܠܒܨܵܬܼܵܐ ܕܚܘܼܫܒܲܝ̈ܗܘܿܢ</l>
                    <l n="223">ܘܩܛܪܓܼܘ ܘܐܲܟܸܣܘ ܠܫܟܼܝܼܪ̈ܬܐ ܕܦܓܼܪܐ ܘܢܦܫܵܐ.</l>
                    <l n="224">:ܠܚܨܪܵܐ ܕܒܼܗܘܿܢ ܥܒܲܕܘ ܕܝ̇ܢܐ ܒܹܝܬܼ ܛܵܒܼ ܘܲܠܒܝܼܫ</l>
                    <l n="225">ܘܩܠܸܣܘ ܩܘܼܫܬܐ ܘܓܢܝܼܘ ܠܙܹܐܦܵܐ ܕܠܵܐ ܒܘܼܣܪܢܵܐ.</l>
                    <l n="226">:ܕܠܐ ܒܘܣܪܢܵܐ ܕܢܘ ܫܲܪܝܼܪܹ̈ܐ ܐܝܕܵܐ ܕܟܹܐܢܵܐ</l>
                    <l n="227">ܘܚܘܝܼܘ ܕܡܨܝܢ ܐ̄ܢܫܐ ܠܡܕܢ ܫܪ̣ܪܵܐ ܒܟܹܐܢܘܼ.</l>
                    <l n="228">:ܠܲܝܬ ܟܹܝܬ ܥܸܠܬܼܵܐ ܠܪ̈ܚܡܲܝ ܥܠܠܹ̈ܐ ܠܡܸܬܥܠܠܘܼ</l>
                    <l n="229">ܕܗܵܐ ܗܘ̤ܘ ܐ̄ܢܫܐ ܡ̣ܢ ܐ̄ܢܫܘܼܬܵܐ ܕܕܢܘ ܟܐܢܘܼܬܼܵܐ.</l>
                    <l n="230">:ܠܲܝܬ ܠܵܟ ܐ̄ܢܫ̈ܐ ܡܦܬܲܚ ܦܘܡܵܐ ܥܲܠ ܣܘܼܥܪ̈ܢܲܝܟ</l>
                    <l n="231">ܘܠܵܐ ܡܨܝܬ ܕܬܐܡܲܪ ܕܲܥܣܸܩ ܪܗܛܵܐ ܕܙܲܕܝܩܘܼܬܵܐ.</l>
                    <l n="232">:ܦܫܝܼܩ ܠܵܟ ܣܓܝܼ ܐܸܢܗܘ̤ ܕܬܨܒܹܐ ܠܡܸܙܕܕܩܘܼ</l>
                    <l n="233">ܐܲܝܟ ܕܐܙܕܕܲܩܘ ܟܐܢܹ̈ܐ ܐܚܝܢܲܝ̈ܟ ܒܕܪ̈ܝܢ ܕܪ̈ܝܼܢ.</l>
                    <l n="234">:ܡܬܘܚ ܪܥܝܢܵܟ ܨܝܕ ܕܘܼܒܵܪܵܐ ܕܒܢܲܝ̈ ܓܸܢܣܟ</l>
                    <l n="235">ܘܲܚܙܝܼ ܫܪܵܪܵܐ ܕܡܸܕܡ ܕܐܡ̇ܪܬ ܒܣܘܼܥܪ̈ܢܲܝܗܘܿܢ.</l>
                    <l n="236">:ܚܙܘܩ ܒܠܘܼܝܬܵܐ ܕܣܦܪ̈ܲ ܪܘܼܚܵܐ ܒܪܸ̈ܓܼܠܹܐ ܕܗܵܘܢܵܐ</l>
                    <l n="237">ܘܲܪܕܝܼ ܫܲܦܝܼܪ ܠܘܲܥܕܵܐ ܟܹܐܢܵܐ ܕܥܲܡ̈ܠܹܐ ܕܲܒܼܗܘܿܢ. </l>
                
                <pb ed="http://syriaca.org/manuscript/2289" n="f.318r"/>
                
                    <l n="238">:ܐܲܚܘܼܕ ܐܘܼܪܚܵܐ ܡ̣ܢ ܫܘܼܪܵܝܵܐ ܕܫܘܼܪܵܝ ܐ̄ܢܵܫ̈ܐ</l>
                    <l n="239">ܘܣܝܼܡ ܐܵܬܘܿܬܼܵܐ ܒܒܹܝܬܼ ܐܵܘܵܢܹ̈ܐ ܕܕܘܼܒܵܪ̈ܲܝܗܘܿܢ.</l>
                    <l n="240">:ܥܘܼܠ ܠܒܹܝܬܼ ܐܪ̈ܟܐ ܕܲܟܼܬܝܼ̈ܒܵܬܼܵܐ ܕܲܡܠܸܟ ܡܲܠܟܹ̈ܐ</l>
                    <l n="241">ܘܲܩܪܝܼ ܒܫܲܪ̈ܒܹܐ ܕܡܠܝܼܢ ܡܸܐܹܐ ܕܢܸܨܚܵܢ ܐ̄ܢܵܫܵܐ.</l>
                    <l n="242">:ܠܒܘܿܟ ܩܲܪܛܲܝܣܵܐ ܕܲܪܫܝܼܡܵܐ ܒܹܗ ܬܲܫܥܝܼܬ ܗܵܒܹܝܠ</l>
                    <l n="243">ܘܚܘܪ ܟܲܕ ܕܵܒܲܚ ܐܸܡܪܵܬ ܕܲܟܼܝܵܐ ܘܕܲܟܼܝܘܼܬܼ ܢܦܲܫܵܐ.</l>
                    <l n="244">:ܡܪܘܿܩ ܪܸܥܝܵܢܵܟ ܡ̣ܢ ܨܵܐܘܼܬܼܵܐ ܕܢܸܟܼܠܵܐ ܨܐܐ</l>
                    <l n="245">ܘܩܲܪܸܒܼ ܕܸܒܼܚܵܐ ܕܕܲܟܼܝܼܘܼܬ ܢܲܦܫܵܐ ܕܕܵܡܹܐ ܠܕܝܼܠܸܗ.</l>
                    <l n="246">:ܦܬܲܚ ܡܲܫܡܲܥܬܵܟ ܠܡܨܬ ܫܸܡܥܵܐ ܕܝܘܿܡ ܥܘܼܢܕܵܢܹܗ</l>
                    <l n="247">ܘܨܘܼܬܼ ܒܲܪܬ ܩܵܠܵܐ ܕܬܲܒܼܥܵܐ ܥܝܵܪܬܵܐ ܕܛܠܝܼܡܘܼܬܹܗ.</l>
                    <l n="248">:ܩܵܠܵܐ ܕܕܵܡܸ̇ܐ ܢܸܗܘܹܐ ܒܝܼܫܵܐ ܠܚܘܼܡܣܵܢ ܢܲܦܫܵܟ</l>
                    <l n="249">ܘܠܵܐ ܬܸܟܼܪܹܐ ܠܵܟ ܡܵܐ ܕܡܬܥܠܒܬ ܥܵܘܼܠܵܐܝܼܬ.</l>
                    <l n="250">:ܘܡܵܐ ܕܐܸܬܒܲܝܐܬ ܒܣܲܒܼܪܵܐ ܕܡܵܘܬܹܗ ܕܒܘܼܟܼܪܵܐ ܕܡܝܼ̈ܬܹܐ</l>
                    <l n="251">ܐܲܗܦܸܟ ܕܲܦܵܐ ܘܲܚܙܝܼ ܩܪܸܫܹܗ ܚܢܘܿܟ ܕܐܸܫܬܲܢܝܼ.</l>
                    <l n="252">:ܫܡܲܥ ܥܲܠ ܓܲܒܼܪܵܐ ܠܒܝܼܫ ܗܲܕܡܹ̈ܐ ܡܸܬܼܚܲܒܠܵܢܹܐ</l>
                    <l n="253">ܕܐܵܘܥܝܼ ܓܸܦܹ̈ܐ ܘܲܦܪܲܚ ܒܐܵܐܲܪ ܠܥܸܠ ܡ̣ܢ ܚܲܫܹ̈ܐ.</l>
                    <l n="254">:ܚܙ̣ܵܝ ܬܸܕܡܘܼܪܬܵܐ ܚܲܕܬܵܐ ܕܲܗܘ̤ܬ ܨܝܹܕ ܒܲܪܢܵܫܵܐ</l>
                    <l n="255">ܕܥܲܒܼܕܹܗ ܠܛܲܟܼܣܵܐ ܕܲܒܼܢܲܝ̈ܢܵܫܵܐ ܒܝܲܕ ܫܘܼܢܝܹܗ.</l>
                    <l n="256">:ܒܵܬܲܪ ܫܲܪܒܹܗ ܩܪܝܼ ܒܦܵܣܘܿܩܵܐ ܕܲܪܫܝܼܡ ܒܹܗ ܢܘܼܚ</l>
                    <l n="257">ܕܲܒܼܢܝܼܚܘܼܬܹܗ ܢܵܚ ܠܘܼܚܵܡܵܐ ܕܲܓܙܪ ܕܝܼܢܵܐ.</l>
                    <l n="258">:ܥܒܼܪ ܦܘܼܩܕܵܢܵܐ ܓܙܪ ܥܲܠ ܐ̄ܢܵܫܵܐ ܟܸܐܒܹ̈ܐ ܘܚܲܫܹ̈ܐ</l>
                    <l n="259">ܘܲܒܼܢܘܿܚ ܢܚܲܬ̤ ܥܲܙܝܼܙܘܼܬܼܵܐ ܕܢܸܓܼܕܵܗ̇ ܕܐܲܪܥܵܐ.</l>
                    <l n="260">:ܐܵܘܠܹܟܝ ܢܲܦܫܵܐ ܡܲܠܝܲܬ̤ ܢܵܘܚܵܐ ܕܙܲܕܝܼܩܘܼܬܼܵܐ</l>
                    <l n="261">ܕܢܵܚܘ ܒܹܟܼܝ ܐ̄ܢܵܫ̈ܐ ܡ̣ܢ ܛܘܼܪܵܦܵܐ ܕܚܲܝܹ̈ܐ ܥܡ̈ܝܼܠܹܐ.</l>
                    <l n="262">:ܡ̣ܢ ܢܘܿܚ ܢܹܐܠܲܦ ܐܲܝܢܵܐ ܕܒܵܥܹܐ ܕܢܹܐܠܲܦ ܫܲܦܝܼܪ</l>
                    <l n="263">ܕܡܨܹܐ ܗ̄ܘ̣ ܐ̄ܢܵܫܵܐ ܠܡܸܙܟܼܵܐ ܠܚܲܫ̈ܐ ܠܕܚܵܫܘܿܫܵܐ ܗ̄ܘ̣.</l>
                    <l n="264">:ܚܵܫܘܿܫܵܐ ܗ̄ܘ̣ܵܐ ܢܘܿܚ ܢܝܼܚ ܢܲܦܫܵܐ ܘܲܒܼܢܲܝ̈ ܕܲܪܹܗ</l>
                    <l n="265">ܘܒܹܗ ܒܲܟܼܝܵܢܹܗ ܙܟܼܵܐ ܠܲܩܪܵܒܼܵܐ ܕܚܲܫܹ̈ܐ ܘܡܲܝ̈ܵܐ.</l>
                    <l n="266">:ܘܐܵܦ ܫܝܹܡ ܒܘܼܘܼܪܹܗ ܠܢܝܼܫܵܐ ܕܝܼܠܹܗ ܚܢܵܐ ܕܲܟܼܝܵܐܝܼܬ</l>
                    <l n="267">ܘܒܼܲܕܿܟܼܝܼܘܼܬܹܗ ܫܘܐ ܕܲܢܩܲܒܸܠ ܕܲܪܓܼܵܐ ܪܵܡܵܐ.</l>
                    <l n="268">:ܒܝܲܕ ܒܘܼܪ̈ܟܵܬܹܗ ܒܛܠ ܠܵܘܛܵܬܐ ܕܓܙܵܪ ܕܝܼܢܵܐ</l>
                    <l n="269">ܘܫܲܪܝܼܘ ܐ̄ܢܵܫ̈ܐ ܠܡܸܬܒܲܪܵܟܼܘܼ ܒܫܸܡ ܒܵܪܘܿܝܵܐ.</l>
                    <l n="270">:ܘܥܲܡ ܝܲܠܕܵܬܹ̈ܗ ܪ̈ܕܲܝ ܒܘܼܪ̈ܟܵܬܐ ܕܝܲܗܒ̣ ܠܹܗ ܐܲܒܘܼܗܝ</l>
                    <l n="271">ܥܕܲܡܵܐ ܕܡܛܝܼ ܨܹܝܕ ܐܲܒܼܪܵܗܵܡ ܐܲܒܼܵܐ ܕܥܲܡܡܹ̈ܐ.</l>
                    <l n="272">:ܨܝܹܕ ܐܲܒܼܪܵܗܵܡ ܣܡܟ ܒܘܼܪ̈ܟܵܬܼܵܐ ܕܲܪ̈ܓܲܝ ܡ̣ܢ ܢܘܿܚ</l>
                    <l n="273">ܘܒܹܗ ܐܸܫܬܵܘܬܲܦܘ ܥܲܡܡܹ̈ܐ ܥܘܼܪ̈ܠܹܐ ܒܒܘܼܪܟܲܬ ܟܹܐܢܵܐ.</l>
                    <l n="274">:ܒܪܘܼܚ ܨܸܒܼܝܵܢܹܗ ܓ̣ܡܲܪ ܨܒܼܝܵܢܹܗ ܡܲܬܩܸܢ ܟܠܵܐ</l>
                    <l n="275">ܘܫܵܘܬܹܦ ܐ̄ܢܵܫܵܐ ܒܥܘܼܬܼܪܵܐ ܪܲܒܵܐ ܕܒܲܣܝܼܡܘܼܬܹܗ.</l>
                    <l n="276">:ܥܘܼܬܼܪܵܐ ܕܲܪ̈ܚܡܵܘܗܝ ܝܲܗ̣ܒ ܪܲܚܡܵܢܵܐ ܒܝܲܕ ܐܲܒܼܪܵܗܵܡ</l>
                    <l n="277">ܘܐܲܩܸܨ ܥܘܼܬܪܵܐ ܕܪܲܒܘܼܬܼ ܚܘܼܒܹܗ ܥܲܠ ܒܲܪ ܒܲܝܬܹܗ.</l>
                    <l n="278">:ܥܸܠܬܼܵܢܵܐܝܼܬ ܣܟܲܪ ܨܒܼܝܵܢܹܗ ܨܝܕ ܬܘܩܵܢܹܗ</l>
                    <l n="279">ܕܢܛܢ ܐ̄ܢܵܫܵܐ ܠܡܸܪܕܵܐ ܒܐܘܼܪܚܵܐ ܕܗܲܝܡܵܢܘܼܬܹܗ.</l>
                    <l n="280">:ܛܢܵܢܵܐ ܐܲܪܡܝܼ ܐ̄ܢܵܫܵܐ ܒܐ̄ܢ̇ܫܵܐ ܪܵܚܸܡܢܵܫܵܐ</l>
                    <l n="281">ܕܢܹܐܣܘܿܪ ܐܸܢܘܿܢ ܒܚܘܼܒܵܐ ܕܲܫܡܹܗ ܕܠܐ ܢܛܥܘܼܢܵܘܗܝ.</l>
                    <l n="282">:ܡ̣ܢ ܐܲܒܼܪܵܗ̇ܡ ܚܙܲܩ ܨܒܝܵܢܹܗ ܘܲܫܪܵܐ ܒܐܝܼܣܚܲܩ</l>
                    <l n="283">ܘܬܲܪܓܸܡ ܥܲܡܹܗ ܩܵܠܹ̈ܐ ܕܚܘܼܒܵܐ ܘܲܕܬܿܥܘܼܬܼܵܐ.</l>
                    <l n="284">:ܐܝܼܣܚܲܩ ܡܪܝܼ ܒܨܒܝܢ ܐܲܒܼܘܼܗܝ ܕܲܠܘܵܬ ܡܵܪܹܗ</l>
                    <l n="285">ܘܲܗܘ̤ܵܐ ܝܵܪܬܵܐ ܕܡܘܼܠܟܵܢ ܚܲܝܹ̈ܐ ܕܠܵܐ ܡܸܬܕܲܓܲܠ.</l>
                    <l n="286">ܒܗܲܝܡܵܢܘܼܬܼܵܐ ܫܠܸܡ ܙܲܕܝܼܩܵܐ ܠܩܵܠ ܡܘܼܠܟܵܢܵܐ: </l>
                
                <pb ed="http://syriaca.org/manuscript/2289" n="f.318v"/>
                
                    <l n="287">ܘܕܲܚܙܵܐ ܕܫܲܪܝܼܪ ܝܲܗܒܹܗ ܠܝܲܥܩܘܿܒܼ ܕܢܸܬܼܦܲܪܢܲܣ ܒܹܗ.</l>
                    <l n="288">:ܝܲܥܩܘܿܒܼ ܐܲܩܠܝܼ ܥܲܠ ܟܠ ܩ̈ܠܝܼ̈ܢ ܕܩ̣ܫܝܘܼܬܼ ܚܲܫܹ̈ܐ</l>
                    <l n="289">ܘܲܚܦܝܼܛܵܐܝܼܬ ܚܒܲܨ ܥܲܠ ܕܲܪܓܼܵܐ ܕܒܹܝܬܼ ܐܲܒܼܪܵܗܵܡ.</l>
                    <l n="290">:ܫܲܪܝܼܪ ܗ̄ܘ̣ܵܐ ܠܹܗ ܩ̇ܠܵܐ ܕܩܵܪܹܐ ܐܲܒܼܪܵܡ ܐܲܒܼܪܵܡ</l>
                    <l n="291">ܘܪܲܟܸܒܼ ܥܸܠܠܹ̈ܐ ܕܢܸܗܘܹܐ ܚܲܒܼܪܵܐ ܠܗ̇ܝ ܒܲܪܬܿ ܩܵܠܵܐ.</l>
                    <l n="292">:ܟܠ ܐܘܼܠܨܵܢܝܼ̈ܢ ܣܲܝܒܲܪ ܘܲܣܒܲܠ ܡܠܹܐ ܚܵܘܣܵܢܵܐ</l>
                    <l n="293">ܕܠܵܐ ܢܼܬܢܲܟܼܪܹܐ ܡ̣ܢ ܡܘܼܠܟܵܢܵܐ ܕܒܹܝܬܼ ܐܲܒܼܵܗܵܘ̈ܗܝ.</l>
                    <l n="294">:ܫ̈ܢܲܝܵܐ ܥܸܣܪ̈ܝܼܢ ܦܠܲܚ ܬܲܡܝܼܡܵܐ ܒܲܐ̄ܓܼܪܵܐ ܕܢܸܫܹ̈ܐ</l>
                    <l n="295">ܕܲܒܼܝܲܕ ܢܸܫܹ̈ܐ ܢܸܫܬܘܸܐ ܠܐܲܓܼܪܵܐ ܕܡ̣ܢ ܐܲܠܵܗܵܐ.</l>
                    <l n="296">:ܐܲܓܼܪܵܐ ܛܵܒܼܵܐ ܩܨ ܒܵܪܘܿܝܵܐ ܠܲܟܼܝܵܢ ܐ̄ܢܵܫܵܐ</l>
                    <l n="297">ܘܛܢܘ ܫܲܪܝܼܪܹ݁ܐ ܕܲܢܝܲܒܠܘܼܢܸܝܗܝ ܡ̣ܢ ܚܲܕ ܠܲܐ̄ܚܪܹܝܢ.</l>
                    <l n="298">:ܫܲܪܝܼܪ ܗ̄ܘ̣ܵܐ ܠܗܘܿܢ ܩܵܠ ܡܘܼܠܟܵܢܵܐ ܟܲܕ ܛܵܒܼ ܪܲܚܝܼܩ</l>
                    <l n="299">ܘܐܲܝܟ ܩܲܪܝܼܒܼܵܐ ܡܸܬܒܲܩܝܼܢ ܒܵܗ̇ ܒܪܲܚܝܼܩܘܼܬܹܗ.</l>
                    <l n="300">:ܒܝܲܕ ܥܲܡܠܲܝ̈ܗܘܿܢ ܒܲܕܩܸܘ ܚܘܼܒܵܐ ܕܪܸ̈ܥܝܵܢܲܝܗܘܿܢ</l>
                    <l n="301">ܕܲܟܼܡܵܐ ܪܲܚܡܘܼܗܝ ܠܫܸܡ ܒܵܪܘܿܝܵܐ ܕܝܲܩܲܪ ܐܸܢܘܿܢ.</l>
                    <l n="302">:ܥܲܡܠܹܗ ܕܝܵܘܣܸܦ ܣܵܗܕܵܐ ܗ̄ܘ̣ ܓܲܠܝܵܐ ܕܩܘܼܫܬܼܵܐ ܓܲܠܝܵܐ</l>
                    <l n="303">ܕܲܗܘ̤ܵܐ ܥܲܒܼܕܵܐ ܘܠܵܐ ܐܸܫܬܿܥܒܲܕ ܠܲܪ̈ܓܼܝܼܓܼܵܬܐ.</l>
                    <l n="304">:ܙܲܒܼܢܹܗ ܚܣܵܡܵܐ ܡ̣ܢ ܡܵܪܘܼܬܵܐ ܠܘܵܬܼ ܥܲܒܼܕܘܼܬܼܵܐ</l>
                    <l n="305">ܘܠܵܐ ܐܸܬܼܥܲܣܲܩ ܕܐܲܝܟܲܢ ܘܥܲܠ ܡ̇ܢ ܥܵܘܠܵܐܝܼܬܼ.</l>
                    <l n="306">:: ܗ̄: ܢܘܼܟܼܪܵܝܵܐ</l>
                    <l n="307">:ܒܹܝܬܼ ܢܘܼܟܼܪ̈ܵܝܹܐ ܦܠܲܚ ܒܲܪ ܒܲܝܬܼܵܐ ܕܗܲܝܡܵܢܘܼܬܼܵܐ</l>
                    <l n="308">ܘܟܲܕ ܥܘܼ̇ܕܚܵܐ ܗ̄ܘ̣ ܢܣܲܒܼ ܫܘܼܠܛܵܢܵܐ ܕܡܵܪ̈ܲܝ ܐܲܬܼܪܵܐ.</l>
                    <l n="309">:ܝܵܘܣܸܦ ܢܸܗܘܸܐ ܚܘܪܵܐ ܦܲܐܝܵܐ ܠܲܕܡܵܫܬܲܚܩܝܼܢ</l>
                    <l n="310">ܕܲܟܼܡܵܐ ܫܲܚܩܘܼܗܝ ܚܲܫܹ̈ܐ ܘܐ̄ܢܫ̈ܐ ܘܠܵܐ ܚܵܒܼ ܘܐܲܫܦܸܠ.</l>
                    <l n="311">:ܩܪܵܒܹܐ ܕܢܸܫܹ̈ܐ ܘܲܕܣܵܩܘܿܪ̈ܵܘܗܝ ܙܟܼܵܐ ܒܲܪ ܝܲܥܩܘܿܒܼ</l>
                    <l n="312">ܘܒܲܕܸܩ ܘܲܓܼܠܵܐ ܕܫܲܠܝܼܛ ܐ̄ܢܵܫܵܐ ܥܲܠ ܚܹܐܪܘܼܬܹܗ.</l>
                    <l n="313">:ܐܲܝܟ ܫܝܼܦܘܿܪܵܐ ܩܵܥܹ̇ܐ ܥܲܡܠܹܗ ܒܟܼܠܗܘܿܢ ܕܵܪܹ̈ܐ</l>
                    <l n="314">ܕܲܫܡܲܥ ܐ̄ܢܵܫܵܐ ܙܵܟܘܼܬܼ ܐ̄ܢܵܫܵܐ ܕܲܒܼܒܲܪܢܵܫܵܐ.</l>
                    <l n="315">:ܩܸܐܪܣܵܐ ܕܚܲܫܹ̈ܐ ܙܟܼܵܐ ܐܵܦ ܡܘܼܫܹܐ ܚܲܒܼܪܹܗ ܕܝܵܘܣܸܦ</l>
                    <l n="316">ܘܲܗܘ̤ܵܐ ܪܕܝܼܦܵܐ ܘܣܲܝܒܲܪ ܚܲܫܹ̈ܐ ܕܥܸܕܚܵܘܼܬܼܵܐ.</l>
                    <l n="317">ܠܦܵܠܚܲܝ̈ ܫܸܐܕܹ̈ܐ ܐܵܘܓܲܪ ܢܲܦܫܹܗ ܦܵܠܚܵܐ ܕܩܘܼܫܬܵܐ.</l>
                    <l n="318">ܘܠܵܐ ܐܸܬܼܟܲܬܡܲܬ̤ ܕܲܟܼܝܘܼܬ ܢܲܦܫܹܗ ܒܥܘܼܡܪܵܐ ܛܲܡܐܵܐ.</l>
                    <l n="319">:ܫܲܪܝܼܪܵܐܝܼܬ ܦܠܲܚ ܫܲܪܝܼܪܵܐ ܒܒܹܝܬ ܕܲܓܵܠܹ̈ܐ</l>
                    <l n="320">ܘܠܵܐ ܐܸܬܪܦܝܼ ܒܕܲܓܵܠܘܼܬܼܵܐ ܕܕܸܚܠܲܬܼ ܫܸܐܕܹ̈ܐ.</l>
                    <l n="321">:ܒܵܬܲܪ ܥܲܡܠܹܗ ܚܙܵܐ ܠܲܚܙܬܵܐ ܘܲܫܡܲܥ ܩܵܠܵܐ</l>
                    <l n="322">ܕܲܡܬܲܪܓܼܡ ܗ̄ܘܵܐ ܩܠܹ̈ܐ ܚܲܕ̈ܬܹܐ ܒܹܝܬܼ ܐܲܪ̈ܥܵܢܹܐ.</l>
                    <l n="323">:ܩܵܠܵܐ ܕܲܩܪܵܐ ܒܪܵܫܝܼܬ̇ ܒ̇ܪܝܼܬܼܵܐ ܩܪܵܝܗܝ ܠܲܬܼܪܝܼܨܵܐ</l>
                    <l n="324">ܕܢܟܼܪܸܙ ܒܐܝܼܕܹܗ ܪܲܒܘܼܬ ܚܲܝܠܵܐ ܕܥܒܲܕ ܐܝܼܕܵܘ̈ܗܝ.</l>
                    <l n="325">:ܐܲܝܟ ܨܲܝܵܪܵܐ ܨܵܪܹܗ ܠܥܵܠܡܵܐ ܒܝܲܕ ܒܲܪܬ ܩܵܠܹܗ</l>
                    <l n="326">ܘܐܲܠܸܠ ܣܵܡܹܗ ܩܕܵܡ ܡܲܠܵܠܹ̈ܐ ܕܢܸܬܒܲܩܘܿܢ ܒܹܗ.</l>
                    <l n="327">:ܩܲܢܝܵܬ ܬܪܝܼܨܵܐ ܗܘ̤ܵܐ ܠܸܫܵܢܹܗ ܠܐܝܼܕܵܐ ܕܪܘܼܚ̇ܐ</l>
                    <l n="328">ܘܨܵܪ ܒܸܪ̈ܝܬܼܵܐ ܒܛܘܼܦܣܵܐ ܕܲܗܘ̤̈ܝ ܡ̣ܢ ܫܘܼܪܵܝܵܐ.</l>
                    <l n="329">:ܣܸܦܪܵܐ ܕܪܘܼܚܵܐ ܟܬܲܒܼ ܠܲܡܠܝܼ̈ܠܹܐ ܠܥܸܠ ܠܸܫܢܵܐ</l>
                    <l n="330">ܘܐܲܗܓܝܼ ܐܸܢܘܿܢ ܒܲܗܘܵܝ ܬܸܒܹܝܠ ܕܐܲܝܟܵܢ ܬܩܢܲܬ̤.</l>
                    <l n="331">:ܐܲܝܟ ܣܘܦܣܛܵܐ ܬܲܪܓܸܡ ܦܹܐܩܵܐ ܒܐܸܕܢܲܝ̈ ܐ̄ܢܵܫ̈ܐ</l>
                    <l n="332">ܘܐܲܫܡܲܥ ܐܸܢܘܿܢ ܫܸܡ ܒܪ̈ܵܘܿܝܵܐ ܕܥܒܲܕ ܐ̄ܢܵܫܵܐ.</l>
                    <l n="333">:ܐܣܩܛܐ ܕܪܘܼܚܵܐ ܠܒܲܟ ܡܲܠܦ̇ܢܵܐ ܕܕܸܚܲܠܬܼ ܩܘܼܫܬܵܐ</l>
                    <l n="334">ܘܫܲܪܝܼ ܕܢܸܕܪܹܐ ܫܲܒܼܪܘܼܬܼ ܐ̄ܢܵܫ̈ܐ ܒܕܸܚܠܲܬܼ ܩܘܼܫܬܵܐ.</l>
                    <l n="335">:ܥܲܠ ܡܸܨܪ̈ܵܝܹܐ ܐܲܪܝܼܡ ܐܝܼܕܹܗ ܪܲܒܵܐ ܡܗܝܼܪܵܐ</l>
                    <l n="336">ܘܲܒܼܡܲܪܕܝܼܬܗܘܿܢ ܐܲܪܡܝܼ ܕܸܚܠܵܐ ܟܠ ܥܲܡܡܝ̈ܢ. </l>
                
                <pb ed="http://syriaca.org/manuscript/2289" n="f.319r"/>
                
                    <l n="337">:ܢܸܓܼܪܹ̈ܐ ܩܫܲܝܵܐ ܐܲܣܪܲܚ ܦܘܼܡܹܗ ܕܦܘܼܡܵܐ ܕܪܘܼܚܵܐ</l>
                    <l n="338">ܕܢܣܓܹܐ ܢܫܲܪܲܪ ܦܓܼܪ̈ܵܢܵܝܹܐ ܒܪ̈ܘܼܚܵܢܝܵܬܼܵܐ.</l>
                    <l n="339">:ܒܲܕܡܘܼܬ ܐܵܣܝܵܐ ܗܘ̤ܬ ܒܲܪܬ ܩܵܠܹܗ ܒܹܝܬܼ ܡܵܝܘ̈ܬܹܐ</l>
                    <l n="340">ܘܥܨܒܹܗ ܠܥܲܡܵܠܹܐ ܕܲܡܒܲܣܒܲܣ ܗ̄ܘ̣ܵܐ ܒܟܸܐܒܹ̈ܐ ܕܛܘܥܝܲܝ.</l>
                    <l n="341">:ܡ̇ܢ ܠܵܐ ܢܬܗܲܪ ܒܚܹܝܠ ܥܘܼܕܵܪܢܵܐ ܐܲܠܵܗܵܝܵܐ</l>
                    <l n="342">ܕܒܼܐܝܼܕܵܐ ܕܐ̄ܢܵܫܵܐ ܐܲܣܝܼ ܠܐ̄ܢܵܫܵܐ ܡܹܢ ܟܹܐܒܲܝ̈ܗܘܿܢ.</l>
                    <l n="343">:ܒܡܘܼܫܹܐ ܐܲܣܝܼ ܠܟܘܼܪܗܵܢ ܥܵܘ̣ܠܵܐ ܕܲܒܼܢܲܝ̈ ܥܲܡܹܗ</l>
                    <l n="344">ܘܚܵܘܝܼ ܕܡܵܨܐ ܕܢܲܐܣܹܐ ܐ̄ܢܵܫܵܐ ܠܲܒܼܢܲܝ̈ܢܵܫܵܐ.</l>
                    <l n="345">:ܐܵܣܘ̈ܬܐ ܗܘ̤ܵܘ ܙܕܝܼܩܹ̈ܐ ܒܕܵܪ̈ܝܼܢ ܕܵܪ̈ܝܼܢ</l>
                    <l n="346">ܘܦܸܬܓܼܵܡܲܝ̈ܗܘܿܢ ܐܲܝܟ ܣܲܡܡܵܢܹ̈ܐ ܠܫܘܼܚ̈ܢܹܐ ܕܥܵܘ̣ܠܵܐ.</l>
                    <l n="347">:ܡܘܼܫܹܐ ܐܲܫܠܸܡ ܐܘܼܡܵܢܘܼܬܹܗ ܠܝܼܫܘܿܥ ܒܲܪܢܘܿܢ</l>
                    <l n="348">ܕܢܲܐܣܸܐ ܟܸܐܒܸ̈ܐ ܕܝܣܲܪ̈ܠܵܝܹܐ ܒܣܲܡܵܐ ܕܡܸܠܘ̈ܗܝ.</l>
                    <l n="349">:ܦܲܪܙܠܵܐ ܕܪܘܼܚܵܐ ܠܒܼܵܟ ܬܲܠܡܝܼܕܵܐ ܕܪܒܵܐ ܡܗܝܼܕܵܐ</l>
                    <l n="350">ܘܓܲܙܪܹܗ ܠܥܲܡܵܐ ܡ̣ܢ ܥܘܼܪܠܘܼܬܼܵܐ ܕܦܲܓܼܪܵܐ ܘܢܲܦܫܵܐ.</l>
                    <l n="351">:ܛܢܵܢܵܐ ܩܲܫܝܵܐ ܠܒܸܫ ܚܲܡܝܼܡܵܐ ܠܘܼܩܒܼܵܠ ܥܵܘ̣ܠܵܐ</l>
                    <l n="352">ܘܚܲܪܲܪ ܦܲܣܩܹܗ ܡ̣ܢ ܗܲܕܵܡܹ̈ܐ ܘܡ̣ܢ ܪܸܥܝܵܢ̇ܐ.</l>
                    <l n="353">:ܗܵܐ ܣܘܼܥܪ̈ܵܢܹܐ ܕܐ̄ܢܫ̈ܐ ܟܸܐܢܸ̈ܐ ܕܲܗܘ̤ܵܘ ܒܓܸܢܣܲܢ</l>
                    <l n="354">ܢܩܘܿܡ ܢܸܬܼܕܲܡܹܐ ܒܕܘܼܡܝܵܐ ܛܵܒܼܵܐ ܕܚܵܘܝܼܘ ܒܐܲܪܥܵܐ.</l>
                    <l n="355">:ܒܪܲܗܛܐ ܛܵܒܼܵܐ ܕܕܘܼܒܵܪ̈ܲܝܗܘܿܢ ܢܚܘܿܪ ܬܲܩܢܵܐܝܼܬ</l>
                    <l n="356">ܘܐܲܝܟ ܗܲܠܟܼܵܬܼܗܘܿܢ ܢܗܲܠܸܟ ܒܲܐܪܥܵܐ ܕܬܵܘܬܵܒܼܘܿܬܲܢ.</l>
                    <l n="357">:ܥܘܼܡܪܵܐ ܕܙܲܒܼܢܵܐ ܚܲܫܒܼܘܗܝ ܠܥܘܼܡܪܵܐ ܐܲܪܥܵܢܵܝܵܐ</l>
                    <l n="358">ܒܲܕܡܘܼܬ ܐܲܪ̈ܚܹܐ ܒܬܼܵܘ ܒܲܒܼܪܝܼܬܼܵܐ ܘܩܕܡܘ ܫܲܢܝܼܘ.</l>
                    <l n="359">:ܐܝܼܘܿܒܼ ܩܵܥܹ̇ܐ ܕܠܵܐ ܫܲܪܝܼܪܝܼܢ ܛܘܼܒܹ̈ܐ ܕܙܲܒܼܢܵܐ</l>
                    <l n="360">ܘܚܲܬܸܡ ܘܐܸܡܲܪ ܕܥܲܪܛܸܠ ܐܸܬܹܝܬܼ ܘܥܲܪܛܸܠ ܐܹܙܲܠ.</l>
                    <l n="361">:ܥܲܪܛܸܠܵܐܝܼܬܼ ܩܵܡܘ ܙܲܕܝܼ̈ܩܹܐ ܕܠܵܐ ܬܲܟܼܣܝܼܬܼܵܐ</l>
                    <l n="362">ܘܚܵܘܝܼܘ ܠܟܼܠ ܐ̄ܢܵܫ ܕܠܲܝܬ ܗܸܢܝܵܢܐ ܒܲܕܡܸܬܚܲܙ̈ܝܢ.</l>
                    <l n="363">:ܫܸܡ ܒܵܪܘܿܝܵܐ ܐܲܚܸܒܘ ܘܲܪܚܸܡܘ ܡ̣ܢ ܟܠ ܡܸܕܸܡ</l>
                    <l n="364">ܘܠܵܐ ܣܲܡ̣ܵܘ ܡܸܕܸܡ ܡܸܬܚܲܙܝܵܢܵܐ ܥܲܡ ܟܲܣܝܘܼܬܹܗ.</l>
                    <l n="365">:ܐܲܝܟ ܕܲܒܓܸܠܝܵܐ ܡܸܬܼܒܲܩܹܐ ܗ̄ܘ̣ܵܐ ܒܲܕܠܵܐ ܓܲܠܝܵܢ</l>
                    <l n="366">ܘܲܒܓܠܝܵܬܼܵܐ ܐܲܝܟ ܠܵܐ ܓܲܠܝ̈ܢ ܡܸܬܼܚܲܫܲܝ ܗ̄ܘ̣ܵܐ.</l>
                    <l n="367">:ܐܵܘ ܐܲܪܥܵܢܵܐ ܕܲܫܒܲܩ ܐܲܪܥܵܐ ܟܲܕ ܐܲܪܥܵܢܵܐ ܗ̄ܘ̣</l>
                    <l n="368">ܘܪܓܼ ܠܲܫܡܲܝܵܐ ܟܲܕ ܠܵܐ ܚܙܹܐ ܠܹܗ ܥܘܼܡܪܵܐ ܕܲܠܥܸܠ.</l>
                    <l n="369">:ܐܘ ܠܒܲܪ ܐ̄ܢܵܫܵܐ ܠܒܝܼܫ ܗܲܕܡܹ̈ܐ ܡܸܬܼܚܲܒܠܵܢܹ̈ܐ</l>
                    <l n="370">ܕܥܒܼܕ ܓܘܼܫܡܹܗ ܐܲܝܟ ܐܵܕܵܡܘܿܣ ܩܕܼܵܡ ܢܸܣܝܘܿܢܹ̈ܐ.</l>
                    <l n="371">:ܒܲܪ ܐ̄ܢܵܫܵܐ ܗ̄ܘ̣ܵܐ ܐܝܼܘܿܒܼ ܐ̄ܢܵܫܵܐ ܐܘ ܐ̄ܢܵܫܝܼ̈ܐ</l>
                    <l n="372">ܘܟܲܕ ܐ̄ܢܵܫܵܝܵܐ ܗ̄ܘ̣ ܙܟܼܵܐ ܬܲܟܼܬܘܼ̈ܫܹܐ ܕܚܲܫܹ̈ܐ ܫܓܼܝܼ̈ܫܹܐ.</l>
                    <l n="373">:ܒܕܲܡܘܼܬ ܓܲܠܠܹ̈ܐ ܫܓܲܫܘ ܢܸܣܝܘܿܢܹ̈ܐ ܠܦܲܓܼܪܹܗ ܘܢܲܦܫܹܗ</l>
                    <l n="374">ܘܠܵܐ ܐܸܬܛܲܒܲܥ ܒܒܹܝܬܼ ܡܲܚܫܘ̈ܠܹܐ ܕܲܦܣܵܩ ܣܲܒܼܪܵܐ.</l>
                    <l n="375">:ܣܲܒܼܪܵܐ ܛܵܒܼܵܐ ܠܒܲܟ ܠܲܝܟ ܠܹܐܩܵܐ ܒܐܝܼܕܼܵܐ ܕܙܵܘܥܘ̈ܗܝ</l>
                    <l n="376">ܘܲܕܩܲܪ ܢܲܦܫܹܗ ܠܲܠܡܹܐܝܢ ܫܲܝܢܵܐ ܕܡܸܠܲܬܼ ܡܵܪܹܗ.</l>
                    <l n="377">:ܐܲܝܟ ܕܲܒܼܝܲܡܵܐ ܕܪܵܘ ܢܲܨܝܼܚܹ̈ܐ ܒܡܸܨܥܲܬ̤ ܚܲܫܹ̈ܐ</l>
                    <l n="378">ܘܲܕܠܵܐ ܩܸܢܛܵܐ ܕܲܒܲܪܘ ܐܸܠܦܹ̈ܐ ܕܪܸ̈ܥܝܵܢܲܝܗܘܿܢ.</l>
                    <l n="379">:ܠܘܲܥܕܵܐ ܕܫܲܝܢܵܐ ܚܵܪܵܘ ܡܲܠܵܚܹ̈ܐ ܕܗܲܝܡܵܢܘܼܬܼܵܐ</l>
                    <l n="380">ܘܗܲܝܼܡܸܢܘ ܘܐܲܫܲܪܘ ܕܠܵܐ ܡܸܬܛܲܠܡܝܼܢ ܦܘܼܪ̈ܥܵܢܲܝܗܘܿܢ.</l>
                    <l n="381">:ܒܗܲܝܡܵܢܘܼܬܵܐ ܣܒܲܠܘ ܟܠ ܚܲܫܲܝܼܢ ܕܲܟܼܣܹܝܢ ܘܲܓܼܠܹܝܢ</l>
                    <l n="382">ܘܐܲܪܦܝܼܘ ܛܘܼܦܣܵܐ ܕܕܘܼܒܵܪ̈ܝܗܘܿܢ ܠܲܕܒܵܬܲܪܗܘܿܢ.</l>
                    <l n="383">:ܚܲܕ ܒܵܬܲܪ ܚܲܕ ܚܙܲܩܘ ܒܲܫܒܝܼ̈ܠܹܐ ܕܥܲܡܹ̈ܐ ܥܡܝܼ̈ܠܹܐ</l>
                    <l n="384">ܘܡܲܢܲܥܘ ܘܲܡܛܵܘ ܠܘܵܬܼ ܐܵܘܵܢܵܐ ܕܲܡܠܹܐ ܛܘܼܒܹ̈ܐ.</l>
                    <l n="385">ܒܡܘܼܫܸܐ ܘܝܼܫܘܿܥ ܕܲܡܝܼ ܒܵܪܲܡ ܘܡܲܪܝܼ ܓܸܕܥܘܿܢ: </l>
                
                <pb ed="http://syriaca.org/manuscript/2289" n="f.319v"/>
                
                    <l n="386">ܘܲܒܼܦܲܠܚܘܼܬܼܗܘܿܢ ܐܲܦܠܲܚ ܢܲܦܬܲܚ ܘܫܸܡܫܘܿܢ ܪܲܒܵܐ.</l>
                    <l n="387">:ܫܡܘܼܐܹܝܠ ܐܲܪܝܼܡ ܓܸܦܵܐ ܕܪܲܗܛܹܗ ܘܲܥܒܲܪ ܐܸܢܘܿܢ</l>
                    <l n="388">ܘܲܢܣܲܒܼ ܕܪܓܼܵܐ ܕܲܢܒܼܝܘܼܬܵܐ ܘܲܕܟܼܵܗܢܘܼܬܼܵܐ.</l>
                    <l n="389">:ܡ̣ܢ ܛܲܠܝܘܼܬܹܗ ܫܲܪܝܼ ܒܪܲܗܛܵܐ ܕܙܲܕܝܼܩܘܼܬܵܐ</l>
                    <l n="390">ܘܥܲܡ ܡܸܢܝܵܢܵܐ ܕܲܫܢܲܝ̈ ܚܲܝܵܘ̈ܗܝ ܡܬܲܚ ܚܘܼܡܵܣܵܢܹܗ.</l>
                    <l n="391">:ܣܵܗܕܘܼܬ ܩܘܼܫܬܵܐ ܣܗܸܕ ܥܲܠ ܢܲܦܫܹܗ ܩܕܼܵܡ ܐܲܠܵܗܵܐ</l>
                    <l n="392">ܕܠܵܐ ܐܸܬܼܟܲܬܡܲܬ̤ ܦܵܪܘܿܫܘܼܬܹܗ ܒܡܣܒܼ ܒܲܐܦܹ̈ܐ.</l>
                    <l n="393">:ܫܒܼܝܠ ܦܘܼܠܚܵܢܹܗ ܚܙܵܐ ܐܵܦ ܕܵܘܝܼܕ ܕܟܹܐ ܪܸܥܝܵܢܵܐ</l>
                    <l n="394">ܘܥܲܬܸܕ ܢܲܦܫܹܗ ܠܡܸܪܕܵܐ ܒܥܲܡܹ̈ܠܹܐ ܪ̈ܘܼܚܵܢܵܝܹܐ.</l>
                    <l n="395">:ܪܘܼܚܵܢܐܼܬܼ ܓܒܼܵܐ ܠܹܗ ܕܢܸܦܐܘܿܝܝ ܦܵܠܚܵܐ ܕܪܘܼܚܵܐ</l>
                    <l n="396">ܘܥܲܡ ܪ̈ܘܼܚܵܢܹܐ ܪܓܼܝܼܓܼ ܗ̄ܘ̣ܵܐ ܠܡܸܦܪܲܝܝ ܠܐܲܦܝ̈ ܪܵܘܡܵܐ.</l>
                    <l n="397">:ܐܲܝܟ ܨܒܼܝܵܢܵܐ ܕܗ̇ܘ ܕܲܨܒܼܵܐ ܒܹܗ ܡܢܚ ܗ̄ܘ̣ܵܐ ܕܢܚܵܐ</l>
                    <l n="398">ܘܐܸܠܘܼ ܩܲܠܝܼܠ ܠܵܐ ܢܡ ܘܲܕܡܸܟ ܓܡܝܼܪ ܗ̄ܘ̣ܵܐ ܒܚܘܼܒܹܗ.</l>
                    <l n="399">:ܚܛܝܼܬܵܐ ܙܟܬܹܗ ܒܲܕܡܘܼܬ ܫܸܢܬܵܐ ܠܥܝܼܪ ܪܸܥܝܵܢܵܐ</l>
                    <l n="400">ܘܟܲܕ ܛܵܒܼ ܐܲܣܟܸܠ ܦܢܵܐ ܘܐܸܬܥܪܡ ܕܠܵܐ ܬܘܼܒܼ ܢܲܣܟܸܠ.</l>
                    <l n="401">:ܦܘܼܪ̈ܣܸܐ ܨܢܝܼ̈ܥܹܐ ܝܠܦ ܒܲܚܛܝܼܬܹܗ ܥܠܹܝܗ̇ ܕܲܚܛܝܼܬܵܐ</l>
                    <l n="402">ܘܠܵܐ ܬܘܼܒܼ ܝܲܗ̣ܒ ܠܵܗ̇ ܐܲܬܼܪܵܐ ܕܬܸܥܘ̇ܠ ܨܝܕ ܚܘܼܫܵܒܼܵܘ̈ܗܝ.</l>
                    <l n="403">:ܥܸܠܬܵܐ ܛܒܼܬܵܐ ܗܘ̤ܵܬ ܠܹܗ ܒܝܼܫܬܵܐ ܟܡܵܐ ܐܸܢ ܒܝܼܫܵܐ</l>
                    <l n="404">ܘܐܲܥܝܼܪ ܢܲܦܫܹܗ ܕܠܵܐ ܬܘܼܒܼ ܢܸܕܡܲܟ ܘܬܒܙܲܚ ܒܹܗ.</l>
                    <l n="405">:ܪܲܒܵܐ ܡܗܝܼܪܵܐ ܗܘ̤ܵܐ ܢܸܣܝܵܢܵܐ ܠܲܡܗܝܼܪ ܗܵܘܢܵܐ</l>
                    <l n="406">ܘܢܛܲܪ ܓܲܙܹܗ ܕܠܵܐ ܢܸܬܼܚܲܝܠܲܟ ܡ̣ܢ ܢܸܟܼܝܵܢܹ̈ܐ.</l>
                    <l n="407">:ܬܵܘ ܟܠ ܬܸܓܼܡܝܼ̈ܢ ܕܟܸܐܢܹ̈ܐ ܘܟܲܟܼ̈ܦܹܐ ܘܲܕܚܲܛܝܹ̈ܐ</l>
                    <l n="408">ܘܚܘܼܪܘ ܒܲܬܼܪܝܼܨܵܐ ܟܡܵܐ ܐܸܬܓܲܢ̄ܒܹܿܪ ܥܲܠ ܣܘܼܪܚܵܢܹܗ.</l>
                    <l n="409">:ܬܵܘ ܨܘܼܬܼܘ ܩܵܠܹܗ ܟܲܕ ܡܸܬܬܲܢܲܚ ܥܲܠ ܡܲܦܘܼܠܬܹܗ</l>
                    <l n="410">ܘܡܒܟܐ ܠܹܗ ܠܥܵܘ̣ܠܹܗ ܒܩܵܠܵܐ ܪܵܥܘܡܵܐܝܼܬ.</l>
                    <l n="411">:ܩܵܠܹܐ ܚܢܲܝ̈ܓܹܐ ܪܲܟܸܒ ܟܸܐܢܵܐ ܒܢܒܼܝܘܼܬܵܐ</l>
                    <l n="412">ܘܲܚܢܝܼܵܓܼܐܝܼܬ ܐܲܝܠܸܠ ܘܲܒܟܼܵܐ ܥܲܠ ܣܘܼܪܚܵܢܹܗ.</l>
                    <l n="413">:ܐܲܠܵܗܝ ܐܲܠܵܗܝ ܠܡܵܢܵܐ ܫܒܲܩܬܵܢܝ ܠܡܵܪܹܗ ܐܸܡܲܪ</l>
                    <l n="414">ܘܐܲܪܚܸܩܬܝܗܝ ܡܸܢܝ ܠܦܘܼܪܩܵܢ ܚܲܝܹ̈ܐ ܡܛܠ ܣܲܟܼܠܘܼܬܝ.</l>
                    <l n="415">:ܐܵܘ ܠܹܟܼܝ ܢܦܲܫܵܐ ܝܲܕܥܬ̤ ܦܘܼܪ̈ܣܹܐ ܕܲܬܼܘܵܬܼ ܢܲܦܫܵܐ</l>
                    <l n="416">ܟܡܵܐ ܐܬܦܪܣܬܝ ܠܡܸܥܨܲܒܼ ܟܸܐܒܹ̈ܐ ܕܚܲܝܵܒܘܼܬܹܟܼܝ.</l>
                    <l n="417">:ܐܘ ܠܵܟ ܓܲܒܼܪܵܐ ܓܲܢ̄ܒܵܪ ܚܲܝܠܐ ܕܚܵܒܼ ܒܚܛܝܼܬܵܐ</l>
                    <l n="418">ܟܡܵܐ ܐܬܓܢ̄ܒܪܬ ܕܬܣܲܒܼ ܡܸܢܵܟ ܫܸܡ ܚܲܝܵܒܹ̈ܐ.</l>
                    <l n="419">:ܐܘ ܠܵܟ ܕܵܘܝܼܕ ܪܚܸܡ ܕܝܼܢܵܐ ܕܙܲܕܝܼܩܘܼܬܵܐ</l>
                    <l n="420">ܟܡܵܐ ܥܲܩܸܒܼܬܵܝܗܝ ܠܕܝܼܢܵܐ ܕܢܲܦܫܵܟ ܚܲܬܝܼܬܵܐܝܼܬ.</l>
                    <l n="421">:ܠܵܐ ܐ̄ܢܵܫ ܝܵܕܼܥ ܕܲܢܕܘܢ ܗܵܟܼܵܢ ܥܲܠ ܣܘܼܪ̈ܚܵܢܵܘܗܝ</l>
                    <l n="422">ܐܲܝܟ ܡܵܐ ܕܕܵܘܝܼܕ ܕܪܵܠ ܠܲܩܢܘܿܡܹܗ ܒܐܲܝܠܹܝܢ ܕܲܚܛܐ.</l>
                    <l n="423">:ܚܛܵܐ ܘܐܬܟܬܡ ܢܲܚܬܐ ܕܢܲܦܫܹܗ ܒܲܕܡܵܐ ܛܠܝܼܡܵܐ</l>
                    <l n="424">ܘܩܵܡ ܘܐܲܫܝܼܓܹܗ ܒܡ̈ܝܵܐ ܕܕܸܡ̈ܥܹܐ ܪ݁ܵܥܘܿܡܵܬܵܐ.</l>
                    <l n="425">:ܚܕܵܐ ܙܒܲܢ ܐܲܣܟܸܿܠ ܟܲܕܼ ܠܵܐ ܪܥܹܐ ܗ̄ܘ̣ܵܐ ܕܢܸܣܟܲܠ ܡܸܡܬܘܿܡ</l>
                    <l n="426">ܘܲܕܠܐ ܡܸܢܝܵܢ ܥܵܦ ܬܸܢܚ̈ܬܐ ܕܲܬܸܘܵܬ ܢܲܦܫܵܐ.</l>
                    <l n="427">:ܬܵܒܼ ܘܐܸܬܼܟܲܫܲܦ ܘܲܒܼܥܵܐ ܘܐܲܦܝܼܣ ܥܲܠ ܣܘܼܪܚܵܢܹܗ</l>
                    <l n="428">ܘܲܦܫܵܐ ܠܕܲܪܓܹܗ ܘܬܲܪܓܸܡ ܩܵܠܹܐ ܕܲܢܒܼܝܼܘܼܬܵܐ.</l>
                    <l n="429">:ܒܦܘܼܡܹܗ ܐܲܟܼܪܸܙ ܪܘܼܚ ܓܸܠܝܢܵܐ ܥܲܠ ܪܘܼܡܪܵܡܹܗ</l>
                    <l n="430">ܕܗܘ̤ ܠܹܗ ܐܲܫܡܲܥ ܥܲܠ ܡܘܼܠܟܵܢܵܐ ܕܲܠܘܵܬ ܙܲܪܥܹܗ</l>
                    <l n="431">ܒܙܲܪܥܹܗ ܩܲܒܸܠ ܡܘܼܠܟܵܢ ܚܲܝܹ̈ܐ ܕܠܵܐ ܫܘܼܠܵܡܵܐ: </l>
                
                <pb ed="http://syriaca.org/manuscript/2289" n="f.320r"/>
                
                    <l n="432">ܘܗܲܝܡܸܢ ܘܐܲܫܲܪ ܕܗܘܝܵܐ ܘܗܘ̤ܬ ܐܲܝܟ ܕܐܸܬܢܲܒܝܼ.</l>
                    <l n="433">:ܗܘ̤ܵܬ ܒܲܥܒܵܕܵܐ ܡܸܠܬܐ ܕܠܸܥܙܲܬ̤ ܒܙܵܘܥܲܝ̈ ܢܦܲܫܹܗ</l>
                    <l n="434">ܘܩܵܡ ܡ̣ܢ ܙܪܲܥܹܗ ܓܲܒܼܪܵܐ ܕܝܵܗܸܒ̣ ܚܲܝܹ̈ܐ ܠܐ̄ܢܵܫܵܐ.</l>
                    <l n="435">:ܙܪܲܥܹܗ ܐܝܼܬܼܵܘܗܝ ܗܘ̇ ܕܲܗܘ̤ܵܐ ܠܲܢ ܥܠܲܬܼ ܚܲܝܹ̈ܐ</l>
                    <l n="436">ܘܣܵܗܸܕ ܙܪܲܥܹܗ ܕܚܲܝ̣ܵܐ ܘܐܲܚܝܼ ܠܲܕܗܲܝܡܢ ܒܹܗ.</l>
                    <l n="437">:ܐܝܼܬܼ ܟܲܝ ܕܲܪܓܝܼܫ ܒܗܵܢ ܦܘܪܩܵܢܵܐ ܕܡ̣ܢ ܒܹܝܬܼ ܕܵܘܝܼܕ</l>
                    <l n="438">ܘܝܵܕܲܥ ܕܲܢܚܘܿܪ ܒܕܘܼܒܵܪ ܟܸܐܢܹ̈ܐ ܕܨܵܪܘ ܕܸܡܘܵܬܹ̈ܗ.</l>
                    <l n="439">:ܐܝܼܬܼ ܟܲܝ ܕܡܦܣ ܒܪܘܼܚ ܓܸܠܝܵܢܵܐ ܕܲܢܒܼܝܼܘܬܵܐ</l>
                    <l n="440">ܘܥܝܼܪ ܪܸܥܝܵܢܹܗ ܠܡܸܣܬܲܟܵܠܘܼ ܒܦܘܼܫܵܩ ܐ̄ܪܵܙܹܗ.</l>
                    <l n="441">:ܐܝܼܬ ܟܲܝ ܕܲܚܠܝܼܡ ܡ̣ܢ ܟܘܼܪܗܵܢܵܐ ܕܠܵܐ ܝܼܕܲܥܬܵܐ</l>
                    <l n="442">ܘܫܲܪܝܼܪ ܠܸܒܹܗ ܠܡܸܣܲܒ ܐܘܼܟܼܠܵܐ ܕܗܲܝܡܵܢܘܼܬܵܐ.</l>
                    <l n="443">:ܒܗܲܝܡܵܢܘܼܬܵܐ ܚܵܪܘ ܩܲܕܡܵܝܹ̈ܐ ܒܕܲܩܕܵܡܲܝ̈ܗܘܿܢ</l>
                    <l n="444">ܘܛܢܘ ܘܐܸܬܕܲܡܝܼܘ ܒܕܘܼܡܝܵܐ ܕܩܲܒܸܠܘ ܚܲܕ ܡ̣ܢ ܚܲܒܼܪܹܗ.</l>
                    <l n="445">:ܕܘܼܡܝܵܐ ܕܕܵܘܝܼܕ ܚܙ̣ܵܐ ܚܙܩܝܵܐ ܒܲܟܼܬܝܼܒܼܵܬܹܗ</l>
                    <l n="446">ܘܲܫܩܲܠ ܨܵܪܹܗ ܥܲܠ ܗܲܕܵܡܵܘ̈ܗܝ ܘܥܲܠ ܪܸܥܝܵܢܹܗ.</l>
                    <l n="447">:ܚܲܬܝܼܬܵܐܝܼܬ ܨܵܪ ܕܸܡ̈ܘܬܵܐ ܕܲܨܠܸܡ ܥܲܡܠܘ̈ܗܝ</l>
                    <l n="448">ܘܛܵܟ ܥܒܼܪܸܗ ܗ̄ܘ̣ܵܐ ܕܲܓܼܡܝܼ̇ܪܘܼܬܵܐ ܒܐܘܼܡܵܢܘܬܵܐ.</l>
                    <l n="449">:ܐܵܦ ܝܘܿܫܝܼܵܐ ܛܵܒܼ ܐܸܬܓܢ̄ܒܼܪ ܥܲܠ ܕܲܟܸܬܝܼ̈ܒܵܢ</l>
                    <l n="450">ܘܡ̣ܢ ܨܒܼܝܵܢܹܗ ܪܓܼܝܼܓܼ ܗ̄ܘ̣ܵܐ ܕܟܼܠܢܵܫ ܠܹܗ ܢܸܬܕܲܡܹܐ.</l>
                    <l n="451">:ܕܲܓܬܵܐ ܛܵܒܼܬܵܐ ܕܪܸܚܡܲܬܼ ܩܘܼܫܬܵܐ ܡܠܹܝܢ ܗ̄ܘ̣ܵܘ ܟܸܐܢܸ̈ܐ</l>
                    <l n="452">ܘܡܸܬܼܬܼܝܲܐܒܝܼܢ ܗ̄ܘ̣ܵܘ ܕܲܢܲܨܘܼܪܘܼܢܵܗ̇ ܒܪܸܥܝܵܢ ܐ̄ܢܵܫܵܐ.</l>
                    <l n="453">:ܡܠܘܿܐ̇ܐ ܛܵܒܼܵܐ ܕܕܘܼܒܵܪ̈ܝܗܘܿܢ ܫܒܲܩܘ ܒܲܒܼܪܝܼܬܵܐ</l>
                    <l n="454">ܕܢܸܬܬܲܓܪܘܢ ܒܹܗ ܨܪ̈ܝܼܟܲܝ ܥܘܼܡܪܵܐ ܘܢܸܩܢܘܿܢ ܚܲܝܹ̈ܐ.</l>
                    <l n="455">:ܗܸܢܘܿܢ ܚܵܘܝܼܘ ܙܢܲܝ̈ ܬܹܐܓܼܘܿܪܬܵܐ ܪܘܼܚܵܢܝܵܬܵܐ</l>
                    <l n="456">ܘܝܼܠܸܦ ܐ̄ܢܵܫ̈ܐ ܠܡܸܬܬܲܓܵܪܘܼ ܪܘܼܚܵܢܵܐܝܼܬ.</l>
                    <l n="457">:ܐܸܠܦܸ̈ܐ ܕܚܘܼܒܵܐ ܪܼ̈ܟܸܒܼܘ ܘܲܩܛܲܪܘ ܒܪܸ̈ܥܝܵܢܲܝܗܘܿܢ</l>
                    <l n="458">ܘܫܲܡܲܪܘ ܐܸܢܹܝܢ ܒܝܲܡܵܐ ܫܓܼܝܼܫܵܐ ܕܚܲܫܲܝ̈ ܦܲܓܼܪܵܐ.</l>
                    <l n="459">:ܐܘܼܡܵܢܘܼܬܵܐ ܚܲܕܬܵܐ ܐܲܦܸܩܘ ܒܒܹܝܬܼ ܐܲܪ̈ܥܵܢܹܐ</l>
                    <l n="460">ܕܢܸܗܘܘܿܢ ܐ̄ܢܵܫ̈ܐ ܦܠܚ̈ܝ ܒܲܐܪܥܵܐ ܫܡܲܝܵܢܵܝ̈ܬܐ.</l>
                    <l n="461">:ܐܸܠܦܪܘܼܬܵܐ ܕܝܲܡܵܐ ܕܗܵܘܢܵܐ ܥܒܲܕܘ ܟܲܫܝܼܪܹ݁ܐ</l>
                    <l n="462">ܕܠܵܐ ܩܲܝ̈ܣܹܐ ܐܲܪܡܝܼܘ ܠܸܩܹ̈ܐ ܡܨܥܲܬ̤ ܚܲܫܹ̈ܐ.</l>
                    <l n="463">:ܐܲܝܟ ܐܪܡܢܘܿܢ ܩܛܲܪܘ ܙܵܘܥܲܝܗܘܿܢ ܥܲܡ ܪܸ̈ܫܲܝܼܗܘܿܢ</l>
                    <l n="464">ܕܢܸܗܘܘܿܢ ܩܒܝܐ ܕܚܲܝܠܵܐ ܠܪܲܗܛܵܐ ܕܪܘܼܚܵܐ.</l>
                    <l n="465">:ܠܘܲܥܕܵܐ ܕܠܗܠ ܬܪܲܨܘ ܡܲܪܕܝܼܬܵܐ ܕܣܘܼܥܵܪ݁ܢܲܝܼܗܘܿܢ</l>
                    <l n="466">ܘܐܲܝܟ ܕܲܒܼܟܼܵܘܟܒܼܵܐ ܚܵܪܘ ܘܐܸܬܼܒܲܩܝܼܘ ܒܲܥܬܝܼ̈ܕܵܬܵܐ.</l>
                    <l n="467">:ܒܪܵܘܡܵܐ ܐܲܣܪܘܼܗ̇ ܠܗܲܝܡܵܢܘܼܗܘܿܢ ܐܲܝܟ ܐܘܩܝܢܵܐ</l>
                    <l n="468">ܕܠܵܐ ܬܸܙܕܲܥܙܲܥ ܡ̣ܢ ܢܸܟܼܝܵܢܹ̈ܐ ܕܪ̈ܘܼܚܲܝ ܚܲܫܹ̈ܐ.</l>
                    <l n="469">:ܥܲܣܩܘܼܬ ܚܲܫܹ̈ܐ ܚܙܵܘ ܚܵܫܘܿܫܹ̈ܐ ܕܲܟܼܡܵܐ ܥܲܣܩܵܐ</l>
                    <l n="470">:ܘܐܲܣܓܝܼܘ ܪܲܟܒܘ ܦܘܼܪ̈ܣܹܐ ܕܥܵܗܢܝܼܢ ܠܡܸܙܟܵܐ ܠܚܲܫܹ̈ܐ</l>
                    <l n="471">:ܐܘܼܡܵܢܵܐܝܼܬ ܥܲܠܘ ܠܲܩܪܵܒܼܵܐ ܥܲܡ ܚܲܫܲܝ̈ܗܘܿܢ</l>
                    <l n="472">ܘܲܒܼܢܝܼܚܘܼܬܼܵܐ ܡܲܟܸܟܼܘ ܪܵܘܡܵܐ ܕܚܘܼܬܚܵܬܲܝ̈ܗܘܿܢ.</l>
                    <l n="473">:ܐܲܝܟ ܐܲܬܼܠܹܝܛ̈ܐ ܣܠܸܩܘ ܡ̣ܢ ܥܵܠܡܵܐ ܡܠܹܐ ܬܲܟܼܬܼܘܼ̈ܫܹܐ</l>
                    <l n="474">ܘܢܵܚܘ ܒܲܠܡܹܐܢܵܐ ܕܣܲܒܼܪܵܐ ܛܵܒܼܵܐ ܕܡܘܼܠܟܵܢܲܝ̈ܗܘܿܢ.</l>
                    <l n="475">:ܒܣܲܒܼܪܵܐ ܣܲܝܟܘܼܗܝ ܠܪܲܗܛܵܐ ܠܲܐܝܵܐ ܕܐܵܓܼܘܿܢܲܝ̈ܗܘܿܢ</l>
                    <l n="476">ܐܵܦ ܗܘ̤ ܣܲܒܼܪܵܐ ܫܲܪܲܪ ܐܸܢܘܿܢ ܣܲܒܼܪܵܐ ܕܲܥܠܵܘܗܝ.</l>
                    <l n="477">:ܒܐܝܼܕܵܘ̈ܗܝ ܐܲܓܼܥܸܠܘ ܓܘܼܥܵܠܢܲܝ̈ܗܘܿܢ ܐܲܝܟ ܫܲܪܝܼܪܹ̈ܐ</l>
                    <l n="478">ܕܢܲܛܲܪ ܐܸܢܘܿܢ ܠܝܘܿܡ ܦܘܼܪܥܵܢܵܐ ܕܲܒܼܫܘܼܠܵܡܵܐ.</l>
                    <l n="479">:ܬܵܘ ܟܹܝܬܼ ܐ̄ܢܵܫ̈ܐ ܒܲܓܼܥܸܠ ܚܲܝܲܝ̈ܢ ܠܣܲܒܼܪܵܐ ܛܵܒܼܵܐ</l>
                    <l n="480">ܕܠܵܐ ܢܸܬܚܲܠܨܘܢ ܡ̣ܢ ܓܲܢܒܹ̈ܐ ܐ̄ܢܵܫ̈ܐ ܨܢܝܼ̈ܥܹܐ. </l>
                
                <pb ed="http://syriaca.org/manuscript/2289" n="f.320v"/>
                
                    <l n="481">:ܒܐܲܬܼܪܵܐ ܕܲܠܥܸܠ ܢܣܝܼܡ ܣܝܼ̈ܡܵܬܵܐ ܕܦܘܼܠܚܵܢ ܢܲܦܫܲܢ</l>
                    <l n="482">ܐܲܝܟܵܐ ܕܠܵܐ ܐܝܼܬܼ ܚܵܫܘܿܫܘܼܬܵܐ ܣܵܣܵܐ ܕܬܸܪܹܝܢ.</l>
                    <l n="483">:ܒܲܕܡܘܼܬ ܣܵܣܵܐ ܡܚܲܒܠܝܼܢ ܚܲܫܹ̈ܐ ܠܢܚ̈ܬܝ ܢܲܦܫܲܢ</l>
                    <l n="484">ܢܢܲܦܸܨ ܐܸܢܘܿܢ ܒܫܸܡܥܵܐ ܕܚܲܝܹ̈ܐ ܠܵܐ ܚܵܫܘܵܫܹ̈ܐ.</l>
                    <l n="485">:ܥܘܼܡܪܵܐ ܗ̄ܝ̣ ܨܵܐܬܼܵܐ ܦܲܓܼܪܵܢܘܼܬܵܐ ܘܚܲܝܝܢ ܪܚܝܗ̇</l>
                    <l n="486">:ܢܸܫܝܼܓܼܝܼܗ̇ ܒܡܲܝ̈ܐ ܕܡܸܠܲܬܼ ܩܘܼܫܬܵܐ ܢܸܒܼܥܵܐ ܚܲܠܝܵܐ</l>
                    <l n="487">:ܚܨܦܵܐ ܗ̄ܘ̣ ܦܲܓܼܪܲܢ ܘܲܙܓܘܿܓܼܝܼܬܵܐ ܡܲܠܝܲܬ̤ ܥܸܠܠܹ̈ܐ</l>
                    <l n="488">ܠܵܐ ܢܩܪܸܒܼ ܠܵܗ̇ ܥܝܵܕܹ̈ܐ ܒܝܼܫܹ̈ܐ ܕܠܵܐ ܬܬܒܲܪ.</l>
                    <l n="489">:ܥܸܠܬܐ ܗ̄ܘ̣ ܒܵܥܹܝܢ ܡܵܐܢܲܝ̈ ܪܸ̈ܓܼܫܲܝܢ ܩܪ̈ܘܣܬܢܹܐ</l>
                    <l n="490">:ܘܐܲܝܟ ܕܲܠܚܸܨܦܵܐ ܡܥܕܝܢ ܚܲܫ̈ܐ ܕܢܲܟܘܢ ܐܸܢܘܿܢ</l>
                    <l n="491">:ܟܹܐܦܲܝ̈ ܚܲܫܹ̈ܐ ܢܵܩܫܝܼܢ ܟܠܫܵܥ ܥܲܠ ܗܲܕܸܡܲܝ̈ܢ</l>
                    <l n="492">ܘܐܸܠܘܼ ܒܪܘܼܚܵܐ ܠܵܐ ܫܓܼܝܪܝܼܢ ܗ̄ܘ̣ܵܘ ܐܲܒܕܝܼܢܝܼܢ ܗ̄ܘ̣ܵܘ.</l>
                    <l n="493">:ܒܚܲܝܠܵܐ ܕܪܘܼܚܵܐ ܢܛܝܼܪ ܫܪܟܵܢܵܐ ܕܫܝܼܛܘܼܬܼ ܡܸܕܪܲܢ</l>
                    <l n="494">ܘܲܒܼܥܘܼܕܪ̈ܵܢܵܘܗܝ ܒܥܸܢܵܐ ܚܲܝܹ̈ܐ ܠܓܼܘ ܡ̣ܢ ܚܸܨܦܵܘ̈ܗܝ.</l>
                    <l n="495">:ܠܲܝܬܵܘܗܝ ܡܸܕܸܡ ܒܸܠܥܵܕ ܚܲܝܠܵܐ ܕܲܡܚܲܝܠܵܢܹܗ</l>
                    <l n="496">ܘܐܸܢ ܫܵܒܸܩ ܠܹܗ ܐܵܘܦܝܼ ܘܛܵܠܸܩ ܡ̣ܢ ܚܲܝܘܼܬܵܐ.</l>
                    <l n="497">:ܒܚܲܝܘܼܬܼ ܚܲܝܹ̈ܐ ܠܵܐ ܡܵܝܘ̈ܬܹܐ ܚܲܝ ܘܲܡܗܲܠܸܟ</l>
                    <l n="498">ܘܐܸܢ ܡܲܪܦܝܼܢ ܠܹܗ ܗܵܦܸܟ ܠܐܲܪܥܹܗ ܘܗܵܘܹܐ ܡܸܕܪܵܐ.</l>
                    <l n="499">:ܡܸܕܪܵܐ ܗ̄ܘ̣ ܡܸܕܿܪܢ ܘܲܒܼܡܲܝ̈ ܚܲܫܹ̈ܐ ܓܒܝܼܠ ܬܘܼܩܵܢܲܢ</l>
                    <l n="500">ܠܵܐ ܢܲܣܓܹܐ ܒܹܗ ܡܲܝܵ̈ܐ ܕܚܲܫܹ̈ܐ ܕܠܵܐ ܢܲܬܼܪܘܼܢܵܝܗܝ.</l>
                    <l n="501">:ܚܹܝܠ ܕܘܼܒܵܪܵܐ ܢܸܗܘܸܐ ܥܵܠܸܒܼ ܠܡܵܝܘܿܬܘܼܬܵܐ</l>
                    <l n="502">ܕܠܵܐ ܬܹܐܒܲܕ ܠܵܗ̇ ܡ̣ܢ ܪܲܦܝܘܼܬܵܐ ܕܡܵܝܘܿܬܘܼܬܵܗ̇.</l>
                    <l n="503">:ܒܗܲܝܡܵܢܘܼܬܼܵܐ ܢܚܘܿܨ ܪܲܦܝܼܘܬܹܗ ܕܛܝܼܢܲܢ ܪ̈ܲܦܝܵܐ</l>
                    <l n="504">ܘܠܵܐ ܢܬܪܦܹܐ ܘܢܸܗܘܸܐ ܡܲܝܵ̈ܐ ܡܸܬܼܐܫܕܵܢܹ̈ܐ.</l>
                    <l n="505">:ܒܚܘܼܒܵܐ ܢܟܲܦܲܪ ܕܘܥܬܵܐ ܣܢܝܼܬܵܐ ܕܚܵܫܘܿܫܘܼܬܲܢ</l>
                    <l n="506">ܕܠܵܐ ܢܥܬܩ ܒܲܢ ܪܹܚܵܐ ܕܥܵܘ̣ܠܵܐ ܡܣܢܐ ܕܦܲܐ̄ܝܵܢ.</l>
                    <l n="507">:ܒܣܲܒܼܪܵܐ ܢܚܙܹܩ ܒܸܢܝܵܢ ܢܲܦܫܲܢ ܐܲܝܟ ܕܒܥܪ̈ܩܹܐ</l>
                    <l n="508">ܕܠܵܐ ܢܟܼܘܼܢܵܝܗܝ ܡܲܫܒܹ̈ܐ ܕܚܲܫܹ̈ܐ ܒܲܥܪܝܼܵܪ̈ܝܹܐ.</l>
                    <l n="509">:ܫܪܵܪܵܐ ܢܸܒܼܢܸܐ ܥܲܠ ܫܲܬܸܐܣܬܵܐ ܕܣܵܡܘ ܩܲܕܡܵܝܹ̈ܐ</l>
                    <l n="510">ܘܐܲܝܟ ܥܲܡܠܲܝ̈ܗܘܿܢ ܢܛܟܸܣ ܪܲܗܛܵܐ ܕܡܸܠܲܬܼ ܦܘܼܡܲܢ.</l>
                    <l n="511">:ܒܗܘܿܢ ܢܸܬܼܕܲܡܹܐ ܒܦܘܼܠܚܵܢ ܚܲܝܹ̈ܐ ܪ̈ܘܼܚܵܢܝܼܐ</l>
                    <l n="512">ܘܨܠܡ ܨܲܠܡܵܐ ܕܕܘܼܒܵܪ݁ܲܝܗܘܿܢ ܢܨܘܪ ܒܲܩܢܘܿܡܲܢ. </l>
                </div2>
            </div1>
        </body>
    </text>
</TEI>
