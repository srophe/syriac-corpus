<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/94">1 John (Peshitta
                    Version) - <foreign xml:lang="syr">ܐܓܪܬܐ ܕܝܘܚܢܢ ܫܠܝܚܐ</foreign></title>
                <title xml:lang="en" level="s" ref="http://syriaca.org/work/160">Catholic Epitles
                    (Peshitta Version)</title>
                <title xml:lang="en" level="s" ref="http://syriaca.org/work/10513">Acts and the
                    Catholic Epitles (Peshitta Version)</title>
                <title xml:lang="en" level="s" ref="http://syriaca.org/work/70">The Peshitta New
                    Testament</title>
                <title level="s">The Oxford-BYU Syriac Corpus</title>
                <author>John the Apostle</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/141</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>British and Foreign Bible Society</editor>
                        <idno type="URI">http://syriaca.org/bibl/2491</idno>
                    </analytic>
                    <monogr>
                        <title level="a">Syriac New Testament - <foreign xml:lang="syr">ܕܝܬܝܩܐ ܚܕܬܐ
                                ܕܡܪܢ ܝܫܘܥ ܡܫܝܚܐ</foreign></title>
                        <imprint>
                            <pubPlace>London</pubPlace>
                            <publisher>United Bible Societies</publisher>
                            <date when="1905">1905</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-25" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>

            <div type="title" n="0">
                <ab xml:lang="syr">ܐܓܪܬܐ ܕܝܘܚܢܢ ܫܠܝܚܐ</ab>
            </div>
            <div type="chapter" n="1" xml:lang="syr">
                <head>Chapter 1</head>
                <ab type="verse" n="1">ܡܣܰܒ݁ܪܺܝܢܰܢ ܠܟ݂ܽܘܢ ܆ ܠܗܰܘ ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܒ݁ܪܺܫܺܝܬ݂ ܇
                    ܗܰܘ ܕ݁ܰܫܡܰܥܢ ܘܰܚܙܰܝܢܳܝܗ̱ܝ ܒ݁ܥܰܝܢܰܝܢ̈ . ܚܙܰܝܢ ܘܓ݂ܰܫܢ ܒ݁ܺܐܝܕ݂ܰܝܢ̈ ܆ ܗܰܘ
                    ܕ݁ܺܐܝܬ݂ܰܘܗ̱ܝ ܡܶܠܬ݂ܳܐ ܕ݁ܚܰܝܶܐ̈ .</ab>
                <ab type="verse" n="2">ܘܚܰܝܶܐ̈ ܐܶܬ݂ܓ݁ܠܺܝܘ . ܘܰܚܙܰܝܢ ܘܣܳܗܕ݁ܺܝܢܰܢ . ܘܡܰܟ݂ܪܙܺܝܢܰܢ
                    ܠܟ݂ܽܘܢ ܚܰܝܶܐ̈ ܕ݁ܰܠܥܳܠܰܡ ܇ ܗܳܢܽܘܢ ܕ݁ܺܐܝܬ݂ܰܝܗܽܘܢ ܗ̱ܘܰܘ ܠܘܳܬ݂ ܐܰܒ݂ܳܐ ܂ ܘܶܐܬ݂ܓ݁ܠܺܝܘ
                    ܠܰܢ .</ab>
                <ab type="verse" n="3">ܘܡܶܕ݁ܶܡ ܕ݁ܰܚܙܰܝܢ ܘܰܫܡܰܥܢ ܆ ܡܰܘܕ݁ܥܺܝܢܰܢ ܐܳܦ݂ ܠܟ݂ܽܘܢ ܇
                    ܕ݁ܬ݂ܶܗܘܶܐ ܠܟ݂ܽܘܢ ܫܰܘܬ݁ܳܦ݂ܽܘܬ݂ܳܐ ܥܰܡܰܢ . ܘܫܰܘܬ݁ܳܦ݂ܽܘܬ݂ܰܢ ܕ݁ܶܝܢ ܕ݁ܺܝܠܰܢ ܐܺܝܬ݂ܶܝܗ ܆
                    ܥܰܡ ܐܰܒ݂ܳܐ ܘܥܰܡ ܒ݁ܪܶܗ ܝܶܫܽܘܥ ܡܫܺܝܚܳܐ .</ab>
                <ab type="verse" n="4">ܘܗܳܠܶܝܢ ܟ݁ܳܬ݂ܒ݁ܺܝܢܰܢ ܠܟ݂ܽܘܢ ܆ ܕ݁ܚܰܕ݂ܽܘܬ݂ܰܢ ܕ݁ܰܒ݂ܟ݂ܽܘܢ ܬ݁ܶܗܘܶܐ
                    ܡܫܰܡܠܝܳܐ .</ab>
                <ab type="verse" n="5">ܘܗܳܕ݂ܶܐ ܗ̱ܝ ܣܒ݂ܰܪܬ݂ܳܐ ܕ݁ܰܫܡܰܥܢ ܡܶܢܶܗ ܇ ܘܰܡܣܰܒ݁ܪܺܝܢܰܢ ܠܟ݂ܽܘܢ ܆
                    ܕ݁ܰܐܠܳܗܳܐ ܢܽܘܗܪܳܐ ܗ̱ܘ ܆ ܘܚܶܫܽܘܟ݂ܳܐ ܟ݁ܽܠ ܟ݁ܽܠܶܗ ܠܰܝܬ݁ ܒ݁ܶܗ .</ab>
                <ab type="verse" n="6">ܘܶܐܢ ܐܳܡܪܺܝܢܰܢ ܕ݁ܫܰܘܬ݁ܳܦ݂ܽܘܬ݂ܳܐ ܐܺܝܬ݂ ܠܰܢ ܥܰܡܶܗ ܘܰܡܗܰܠܟ݂ܺܝܢܰܢ
                    ܒ݁ܚܶܫܽܘܟ݂ܳܐ ܆ ܕ݁ܰܓ݁ܳܠܶܐ̈ ܚ̱ܢܰܢ ܘܠܰܘ ܒ݁ܰܫܪܳܪܳܐ ܪܳܕ݂ܶܝܢܰܢ .</ab>
                <ab type="verse" n="7">ܐܶܢ ܕ݁ܶܝܢ ܒ݁ܢܽܘܗܪܳܐ ܡܗܰܠܟ݂ܺܝܢܰܢ ܐܰܝܟ݂ ܕ݁ܗܽܘ ܐܺܝܬ݂ܰܘܗ̱ܝ
                    ܒ݁ܢܽܘܗܪܳܐ ܆ ܐܺܝܬ݂ ܠܰܢ ܫܰܘܬ݁ܳܦ݂ܽܘܬ݂ܳܐ ܥܰܡ ܚܕ݂ܳܕ݂ܶܐ̈ ܇ ܘܰܕ݂ܡܳܐ ܕ݁ܝܶܫܽܘܥ ܒ݁ܪܶܗ
                    ܡܕ݂ܰܟ݁ܶܐ ܠܰܢ ܡܶܢ ܟ݁ܽܠܗܽܘܢ ܚܛܳܗܰܝܢ̈ .</ab>
                <ab type="verse" n="8">ܘܶܐܢ ܢܺܐܡܰܪ ܕ݁ܠܰܝܬ݁ ܠܰܢ ܚܛܺܝܬ݂ܳܐ ܆ ܢܰܦ݂ܫܰܢ ܡܰܛܥܶܝܢܰܢ .
                    ܘܰܫܪܳܪܳܐ ܠܰܝܬ݁ ܒ݁ܰܢ .</ab>
                <ab type="verse" n="9">ܐܶܢ ܕ݁ܶܝܢ ܡܰܘܕ݁ܶܝܢܰܢ ܒ݁ܰܚܛܳܗܰܝܢ̈ ܆ ܡܗܰܝܡܰܢ ܗ̱ܽܘ ܘܙܰܕ݁ܺܝܩ ܁
                    ܕ݁ܢܶܫܒ݁ܽܘܩ ܠܰܢ ܚܛܳܗܰܝܢ̈ ܇ ܘܰܢܕ݂ܰܟ݁ܶܝܢ ܡܶܢ ܟ݁ܽܠܶܗ ܥܰܘܠܰܢ .</ab>
                <ab type="verse" n="10">ܘܶܐܢ ܐܳܡܪܺܝܢܰܢ ܕ݁ܠܳܐ ܚܛܰܝܢ ܆ ܥܳܒ݂ܕ݁ܺܝܢܰܢ ܠܶܗ ܕ݁ܰܓ݁ܳܠܳܐ .
                    ܘܡܶܠܬ݂ܶܗ ܠܰܝܬ݁ ܠܘܳܬ݂ܰܢ ܀</ab>
            </div>
            <div type="chapter" n="2" xml:lang="syr">
                <head>Chapter 2</head>
                <ab type="verse" n="1">ܒ݁ܢܰܝ̈ ܆ ܗܳܠܶܝܢ ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܂ ܕ݁ܠܳܐ ܬ݁ܶܚܛܽܘܢ . ܘܶܐܢ
                    ܐ̱ܢܳܫ ܢܶܚܛܶܐ ܆ ܐܺܝܬ݂ ܠܰܢ ܦ݁ܰܪܰܩܠܺܛܳܐ ܠܘܳܬ݂ ܐܰܒ݂ܳܐ ܇ ܝܶܫܽܘܥ ܡܫܺܝܚܳܐ ܙܰܕ݁ܺܝܩܳܐ
                    .</ab>
                <ab type="verse" n="2">ܗܽܘܝܽܘ ܓ݁ܶܝܪ ܚܽܘܣܳܝܳܐ ܕ݁ܥܰܠ ܐܰܦ݁ܰܝ̈ ܚܛܳܗܰܝܢ̈ . ܘܠܰܘ ܚܠܳܦ݂ܰܝܢ
                    ܕ݁ܺܝܠܰܢ ܒ݁ܰܠܚܽܘܕ݂ ܆ ܐܶܠܳܐ ܐܳܦ݂ ܚܠܳܦ݂ ܟ݁ܽܠܶܗ ܥܳܠܡܳܐ .</ab>
                <ab type="verse" n="3">ܘܰܒ݂ܗܳܕ݂ܶܐ ܡܰܪܓ݁ܫܺܝܢܰܢ ܕ݁ܺܝܕ݂ܰܥܢܳܝܗ̱ܝ ܆ ܐܶܢ ܢܳܛܪܺܝܢܰܢ
                    ܦ݁ܽܘܩܕ݁ܳܢܰܘܗ̱ܝ̈ .</ab>
                <ab type="verse" n="4">ܗܰܘ ܓ݁ܶܝܪ ܕ݁ܳܐܡܰܪ ܕ݁ܺܝܕ݂ܰܥܬ݂ܶܗ ܇ ܘܦ݂ܽܘܩܕ݁ܳܢܰܘܗ̱ܝ̈ ܠܳܐ ܢܳܛܰܪ ܆
                    ܕ݁ܰܓ݁ܳܠܳܐ ܗܽܘ . ܘܰܫܪܳܪܳܐ ܠܰܝܬ݁ ܒ݁ܶܗ .</ab>
                <ab type="verse" n="5">ܗܰܘ ܕ݁ܶܝܢ ܕ݁ܢܳܛܰܪ ܡܶܠܬ݂ܶܗ ܆ ܒ݁ܗܳܢܳܐ ܡܫܰܠܰܡ ܫܰܪܺܝܪܳܐܝܺܬ݂
                    ܚܽܘܒ݁ܶܗ ܕ݁ܰܐܠܳܗܳܐ . ܒ݁ܗܳܕ݂ܶܐ ܓ݁ܶܝܪ ܝܳܕ݂ܥܺܝܢܰܢ ܁ ܕ݁ܒ݂ܶܗ ܚܢܰܢ .</ab>
                <ab type="verse" n="6">ܗܰܘ ܕ݁ܳܐܡܰܪ ܕ݁ܒ݂ܶܗ ܐܺܝܬ݂ܰܝ ܆ ܘܳܠܶܐ ܠܶܗ ܕ݁ܰܐܝܟ݂ ܗܰܠܟ݂ܳܬ݂ܶܗ̈
                    ܕ݁ܺܝܠܶܗ ܢܗܰܠܶܟ݂ ܀.܀.܀܀</ab>
                <milestone unit="SyrChapter" n="1"/>
                <ab type="verse" n="7">ܚܰܒ݁ܺܝܒ݂ܰܝ̈ ܆ ܠܰܘ ܦ݁ܽܘܩܕ݁ܳܢܳܐ ܚܰܕ݂̱ܬ݂ܳܐ ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ
                    ܆ ܐܶܠܳܐ ܦ݁ܽܘܩܕ݁ܳܢܳܐ ܥܰܬ݁ܺܝܩܳܐ ܇ ܗܰܘ ܕ݁ܺܐܝܬ݂ ܗ̱ܘܳܐ ܠܟ݂ܽܘܢ ܡܶܢ ܒ݁ܪܺܫܺܝܬ݂ .
                    ܦ݁ܽܘܩܕ݁ܳܢܳܐ ܕ݁ܶܝܢ ܥܰܬ݁ܺܝܩܳܐ ܐܺܝܬ݂ܰܘܗ̱ܝ ܡܶܠܬ݂ܳܐ ܗܳܝ ܕ݁ܰܫܡܰܥܬ݁ܽܘܢ .</ab>
                <ab type="verse" n="8">ܬ݁ܽܘܒ݂ ܦ݁ܽܘܩܕ݁ܳܢܳܐ ܚܰܕ݂̱ܬ݂ܳܐ ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܇ ܗܰܘ
                    ܕ݁ܺܐܝܬ݂ܰܘܗ̱ܝ ܫܰܪܺܝܪܳܐ ܁ ܒ݁ܶܗ ܘܰܒ݂ܟ݂ܽܘܢ ܆ ܕ݁ܚܶܫܽܘܟ݂ܳܐ ܥܒ݂ܰܪ ܠܶܗ ܇ ܘܢܽܘܗܪܳܐ
                    ܫܰܪܺܝܪܳܐ ܫܰܪܺܝ ܡܶܬ݂ܚܙܶܐ .</ab>
                <ab type="verse" n="9">ܡܰܢ ܕ݁ܳܐܡܰܪ ܗܳܟ݂ܺܝܠ ܕ݁ܺܐܝܬ݂ܰܘܗ̱ܝ ܒ݁ܢܽܘܗܪܳܐ ܇ ܘܣܳܢܶܐ ܠܰܐܚܽܘܗ̱ܝ
                    ܆ ܒ݁ܚܶܫܽܘܟ݂ܳܐ ܐܺܝܬ݂ܰܘܗ̱ܝ ܥܕ݂ܰܡܳܐ ܠܗܳܫܳܐ .</ab>
                <ab type="verse" n="10">ܗܰܘ ܕ݁ܶܝܢ ܕ݁ܡܰܚܶܒ݂ ܠܰܐܚܽܘܗ̱ܝ ܆ ܒ݁ܢܽܘܗܪܳܐ ܡܟ݂ܰܬ݁ܰܪ . ܘܟ݂ܶܫܠܳܐ
                    ܠܰܝܬ݁ ܒ݁ܶܗ .</ab>
                <ab type="verse" n="11">ܗܰܘ ܕ݁ܶܝܢ ܕ݁ܣܳܢܶܐ ܠܰܐܚܽܘܗ̱ܝ ܆ ܒ݁ܚܶܫܽܘܟ݂ܳܐ ܐܺܝܬ݂ܰܘܗ̱ܝ .
                    ܘܰܒ݂ܚܶܫܽܘܟ݂ܳܐ ܡܗܰܠܶܟ݂ . ܘܠܳܐ ܝܳܕ݂ܰܥ ܁ ܠܰܐܝܟ݁ܳܐ ܐܳܙܶܠ ܇ ܡܶܛܽܠ ܕ݁ܚܶܫܽܘܟ݂ܳܐ ܣܰܡܺܝ
                    ܐܶܢܶܝܢ̈ ܥܰܝܢܰܘܗ̱ܝ̈ ܀</ab>
                <ab type="verse" n="12">ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܒ݁ܢܰܝܳܐ̈ ܆ ܕ݁ܶܐܫܬ݁ܒ݂ܶܩܘ ܠܟ݂ܽܘܢ
                    ܚܛܳܗܰܝܟ݁ܽܘܢ̈ ܂ ܡܶܛܽܠ ܫܡܶܗ .</ab>
                <ab type="verse" n="13">ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܐܰܒ݂ܳܗܶܐ̈ ܆ ܕ݁ܺܝܕ݂ܰܥܬ݁ܽܘܢܳܝܗ̱ܝ ܠܗܰܘ
                    ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܒ݁ܪܺܫܺܝܬ݂ . ܟ݁ܳܬ݂ܶܒ݂ ܐ̱ܢܳܐ ܠܟ݂ܽܘܢ ܥܠܰܝܡܶܐ̈ ܆
                    ܕ݁ܰܙܟ݂ܰܝܬ݁ܽܘܢܳܝܗ̱ܝ ܠܒ݂ܺܝܫܳܐ . ܟ݁ܶܬ݂ܒ݁ܶܬ݂ ܠܟ݂ܽܘܢ ܛܠܳܝܶܐ̈ ܆ ܕ݁ܺܝܕ݂ܰܥܬ݁ܽܘܢ ܠܰܐܒ݂ܳܐ
                    .</ab>
                <ab type="verse" n="14">ܟ݁ܶܬ݂ܒ݁ܶܬ݂ ܠܟ݂ܽܘܢ ܐܰܒ݂ܳܗܶܐ̈ ܆ ܕ݁ܺܝܕ݂ܰܥܬ݁ܽܘܢ ܠܗܰܘ ܕ݁ܡܶܢ
                    ܒ݁ܪܺܫܺܝܬ݂ . ܟ݁ܶܬ݂ܒ݁ܶܬ݂ ܠܟ݂ܽܘܢ ܥܠܰܝܡܶܐ̈ ܆ ܕ݁ܚܰܝܠܬ݂ܳܢܶܐ̈ ܐܢ̱ܬ݁ܽܘܢ . ܘܡܶܠܬ݂ܶܗ
                    ܕ݁ܰܐܠܳܗܳܐ ܫܰܪܝܳܐ ܒ݁ܟ݂ܽܘܢ . ܘܰܙܟ݂ܰܝܬ݁ܽܘܢܳܝܗ̱ܝ ܠܒ݂ܺܝܫܳܐ .</ab>
                <ab type="verse" n="15">ܠܳܐ ܬ݁ܶܪܚܡܽܘܢ ܠܥܳܠܡܳܐ ܆ ܘܠܳܐ ܠܡܶܕ݁ܶܡ ܕ݁ܺܐܝܬ݂ ܒ݁ܶܗ . ܡܰܢ
                    ܓ݁ܶܝܪ ܕ݁ܪܳܚܶܡ ܠܥܳܠܡܳܐ ܆ ܚܽܘܒ݁ܶܗ ܕ݁ܰܐܒ݂ܳܐ ܠܰܝܬ݁ ܒ݁ܶܗ .</ab>
                <ab type="verse" n="16">ܟ݁ܽܠ ܡܶܕ݁ܶܡ ܓ݁ܶܝܪ ܕ݁ܺܐܝܬ݂ ܒ݁ܶܗ ܒ݁ܥܳܠܡܳܐ ܆ ܪܶܓ݁ܬ݂ܳܐ ܗܽܘ
                    ܕ݁ܦ݂ܰܓ݂ܪܳܐ . ܘܪܶܓ݁ܬ݂ܳܐ ܕ݁ܥܰܝܢܶܐ̈ ܆ ܘܫܽܘܒ݂ܗܳܪܳܐ ܕ݁ܥܳܠܡܳܐ . ܗܳܠܶܝܢ ܕ݁ܠܳܐ ܗ̱ܘܰܝ̈
                    ܡܶܢ ܐܰܒ݂ܳܐ ܆ ܐܶܠܳܐ ܡܶܢܶܗ ܐܶܢܶܝܢ̈ ܡܶܢ ܥܳܠܡܳܐ .</ab>
                <ab type="verse" n="17">ܘܥܳܒ݂ܰܪ ܥܳܠܡܳܐ ܁ ܗܽܘ ܘܪܶܓ݁ܬ݂ܶܗ . ܗܰܘ ܕ݁ܶܝܢ ܕ݁ܥܳܒ݂ܶܕ݂
                    ܨܶܒ݂ܝܳܢܶܗ ܕ݁ܰܐܠܳܗܳܐ ܆ ܡܩܰܘܶܐ ܠܥܳܠܰܡ ܀</ab>
                <ab type="verse" n="18">ܒ݁ܢܰܝ̈ ܆ ܙܰܒ݂ܢܳܐ ܗܽܘ ܐ̱ܚܪܳܝܳܐ . ܘܰܐܝܟ݂ ܡܶܕ݁ܶܡ ܕ݁ܰܫܡܰܥܬ݁ܽܘܢ
                    ܕ݁ܳܐܬ݂ܶܐ ܡܫܺܝܚܳܐ ܕ݁ܰܓ݁ܳܠܳܐ ܆ ܘܗܳܫܳܐ ܗܘܰܘ ܠܗܽܘܢ ܣܰܓ݁ܺܝܶܐܐ̈ ܡܫܺܝܚܶܐ̈ ܕ݁ܰܓ݁ܳܠܶܐ̈ .
                    ܘܡܶܢ ܗܳܕ݂ܶܐ ܝܳܕ݂ܥܺܝܢܰܢ ܆ ܕ݁ܙܰܒ݂ܢܳܐ ܗܽܘ ܐ̱ܚܪܳܝܳܐ .</ab>
                <ab type="verse" n="19">ܡܶܢܰܢ ܢܦ݂ܰܩܘ ܆ ܐܶܠܳܐ ܠܰܘ ܡܶܢܰܢ ܗ̱ܘܰܘ . ܐܶܠܽܘ ܓ݁ܶܝܪ ܡܶܢܰܢ
                    ܗ̱ܘܰܘ ܆ ܠܘܳܬ݂ܰܢ ܡܟ݂ܰܬ݁ܪܺܝܢ ܗ̱ܘܰܘ . ܐܶܠܳܐ ܢܦ݂ܰܩܘ ܡܶܢܰܢ ܆ ܕ݁ܬ݂ܶܬ݂ܺܝܕ݂ܰܥ ܕ݁ܠܰܘ
                    ܡܶܢܰܢ ܗ̱ܘܰܘ .</ab>
                <ab type="verse" n="20">ܘܰܐܢ̱ܬ݁ܽܘܢ ܁ ܡܫܺܝܚܽܘܬ݂ܳܐ ܐܺܝܬ݂ ܠܟ݂ܽܘܢ ܡܶܢ ܩܰܕ݁ܺܝܫܳܐ ܆
                    ܘܦ݂ܳܪܫܺܝܢ ܐܢ̱ܬ݁ܽܘܢ ܗ̱ܽܘ ܠܟ݂ܽܠ ܐ̱ܢܳܫ .</ab>
                <ab type="verse" n="21">ܠܳܐ ܟ݁ܶܬ݂ܒ݁ܶܬ݂ ܠܟ݂ܽܘܢ ܆ ܕ݁ܠܳܐ ܝܳܕ݂ܥܺܝܢ ܐܢ̱ܬ݁ܽܘܢ ܠܶܗ ܠܰܫܪܳܪܳܐ
                    ܇ ܐܶܠܳܐ ܕ݁ܝܳܕ݂ܥܺܝܢ ܐܢ̱ܬ݁ܽܘܢ ܠܶܗ ܇ ܘܰܕ݂ܟ݂ܽܠܳܗ ܕ݁ܰܓ݁ܳܠܽܘܬ݂ܳܐ ܠܳܐ ܗ̱ܘܳܬ݂ ܡܶܢܶܗ ܡܶܢ
                    ܫܪܳܪܳܐ .</ab>
                <ab type="verse" n="22">ܡܰܢܽܘ ܕ݁ܰܓ݁ܳܠܳܐ ܆ ܐܶܠܳܐ ܐܶܢ ܐܰܝܢܳܐ ܕ݁ܟ݂ܳܦ݂ܰܪ ܕ݁ܝܶܫܽܘܥ ܠܳܐ
                    ܗ̱ܘܳܐ ܡܫܺܝܚܳܐ . ܗܳܢܳܐ ܗܽܘ ܡܫܺܝܚܳܐ ܕ݁ܰܓ݁ܳܠܳܐ . ܗܰܘ ܕ݁ܟ݂ܳܦ݂ܰܪ ܒ݁ܰܐܒ݂ܳܐ ܆ ܟ݁ܳܦ݂ܰܪ
                    ܐܳܦ݂ ܒ݁ܰܒ݂ܪܳܐ .</ab>
                <ab type="verse" n="23">ܘܗܰܘ ܕ݁ܟ݂ܳܦ݂ܰܪ ܒ݁ܰܒ݂ܪܳܐ ܆ ܐܳܦ݂ܠܳܐ ܒ݁ܰܐܒ݂ܳܐ ܡܗܰܝܡܶܢ . ܡܰܢ
                    ܕ݁ܡܰܘܕ݁ܶܐ ܒ݁ܰܒ݂ܪܳܐ ܆ ܐܳܦ݂ ܒ݁ܰܐܒ݂ܳܐ ܡܰܘܕ݁ܶܐ .</ab>
                <ab type="verse" n="24">ܘܰܐܢ̱ܬ݁ܽܘܢ ܁ ܡܶܕ݁ܶܡ ܕ݁ܰܫܡܰܥܬ݁ܽܘܢ ܡܶܢ ܩܕ݂ܺܝܡ ܆ ܢܩܰܘܶܐ
                    ܠܘܳܬ݂ܟ݂ܽܘܢ . ܐܶܢ ܓ݁ܶܝܪ ܡܩܰܘܶܐ ܠܘܳܬ݂ܟ݂ܽܘܢ ܡܶܕ݁ܶܡ ܕ݁ܰܫܡܰܥܬ݁ܽܘܢ ܡܶܢ ܩܕ݂ܺܝܡ ܆ ܐܳܦ݂
                    ܐܰܢ̱ܬ݁ܽܘܢ ܡܩܰܘܶܝܢ ܐܢ̱ܬ݁ܽܘܢ ܒ݁ܰܐܒ݂ܳܐ ܘܒ݂ܰܒ݂ܪܳܐ .</ab>
                <ab type="verse" n="25">ܘܗܳܢܰܘ ܫܽܘܘ̱ܕ݁ܳܝܳܐ ܕ݁ܶܐܫܬ݁ܰܘܕ݁ܺܝ ܠܰܢ ܆ ܚܰܝܶܐ̈ ܕ݁ܰܠܥܳܠܰܡ
                    .</ab>
                <ab type="verse" n="26">ܗܳܠܶܝܢ ܕ݁ܶܝܢ ܟ݁ܶܬ݂ܒ݁ܶܬ݂ ܠܟ݂ܽܘܢ ܆ ܡܶܛܽܠ ܐܰܝܠܶܝܢ ܕ݁ܡܰܛܥܶܝܢ
                    ܠܟ݂ܽܘܢ .</ab>
                <ab type="verse" n="27">ܘܳܐܦ݂ ܐܰܢ̱ܬ݁ܽܘܢ ܁ ܐܶܢ ܬ݁ܩܰܘܶܐ ܠܘܳܬ݂ܟ݂ܽܘܢ ܡܫܺܝܚܽܘܬ݂ܳܐ
                    ܕ݁ܩܰܒ݁ܶܠܬ݁ܽܘܢ ܡܶܢܶܗ ܆ ܠܳܐ ܣܢܺܝܩܺܝܢ ܐܢ̱ܬ݁ܽܘܢ ܕ݁ܐ̱ܢܳܫ ܢܰܠܶܦ݂ܟ݂ܽܘܢ . ܐܶܠܳܐ ܐܰܝܟ݂
                    ܡܫܺܝܚܽܘܬ݂ܳܐ ܕ݁ܺܐܝܬ݂ܶܝܗ ܡܶܢ ܐܰܠܳܗܳܐ ܆ ܗܺܝ ܡܰܠܦ݂ܳܐ ܠܟ݂ܽܘܢ ܥܰܠ ܟ݁ܽܠܡܶܕ݁ܶܡ .
                    ܘܫܰܪܺܝܪܳܐ ܗ̱ܝ ܘܠܰܝܬ݁ ܒ݁ܳܗ ܕ݁ܰܓ݁ܳܠܽܘܬ݂ܳܐ . ܘܰܐܝܟ݂ ܕ݁ܰܐܠܶܦ݂ܟ݂ܽܘܢ ܆ ܩܰܘܰܘ ܒ݁ܶܗ
                    .</ab>
                <ab type="verse" n="28">ܘܗܳܫܳܐ ܒ݁ܢܰܝ̈ ܆ ܩܰܘܰܘ ܒ݁ܶܗ ܆ ܕ݁ܡܳܐ ܕ݁ܡܶܬ݂ܓ݁ܠܶܐ ܁ ܠܳܐ
                    ܢܶܒ݂ܗܰܬ݂ ܡܶܢܶܗ . ܐܶܠܳܐ ܬ݁ܶܗܘܶܐ ܠܰܢ ܓ݁ܰܠܝܽܘܬ݂ ܐܰܦ݁ܶܐ̈ ܒ݁ܡܶܐܬ݂ܺܝܬ݂ܶܗ .</ab>
                <ab type="verse" n="29">ܐܶܢ ܝܺܕ݂ܰܥܬ݁ܽܘܢ ܕ݁ܙܰܕ݁ܺܝܩ ܗ̱ܽܘ ܆ ܕ݁ܰܥܘ ܁ ܕ݁ܳܐܦ݂ ܟ݁ܽܠ
                    ܕ݁ܥܳܒ݂ܶܕ݂ ܙܰܕ݁ܺܝܩܽܘܬ݂ܳܐ ܆ ܡܶܢܶܗ ܐܺܝܬ݂ܰܘܗ̱ܝ ܀</ab>
            </div>
            <div type="chapter" n="3" xml:lang="syr">
                <head>Chapter 3</head>
                <ab type="verse" n="1">ܘܰܚܙܰܘ ܁ ܕ݁ܰܟ݂ܡܳܐ ܣܰܓ݁ܺܝ ܚܽܘܒ݁ܶܗ ܕ݁ܰܐܒ݂ܳܐ ܠܘܳܬ݂ܰܢ ܆
                    ܕ݁ܰܒ݂ܢܰܝܳܐ̈ ܩܪܳܢ ܂ ܐܳܦ݂ ܥܰܒ݂ܕ݁ܰܢ . ܡܶܛܽܠ ܗܳܢܳܐ ܥܳܠܡܳܐ ܠܳܐ ܝܳܕ݂ܰܥ ܠܰܢ ܇ ܡܶܛܽܠ
                    ܕ݁ܳܐܦ݂ܠܳܐ ܠܶܗ ܝܺܕ݂ܰܥ ܀</ab>
                <ab type="verse" n="2">ܚܰܒ݁ܺܝܒ݂ܰܝ̈ ܆ ܗܳܫܳܐ ܒ݁ܢܰܘܗ̱ܝ̈ ܚܢܰܢ ܕ݁ܰܐܠܳܗܳܐ . ܘܠܳܐ ܐܶܬ݂ܓ݁ܠܺܝ
                    ܥܕ݂ܰܡܳܐ ܠܗܳܫܳܐ ܆ ܡܳܢܳܐ ܥܬ݂ܺܝܕ݂ܺܝܢܰܢ ܕ݁ܢܶܗܘܶܐ . ܝܳܕ݂ܥܺܝܢܰܢ ܕ݁ܶܝܢ ܕ݁ܡܳܐ
                    ܕ݁ܶܐܬ݂ܓ݁ܠܺܝ ܆ ܒ݁ܰܕ݂ܡܽܘܬ݂ܶܗ ܗܳܘܶܝܢܰܢ . ܘܚܳܙܶܝܢܰܢ ܠܶܗ ܐܰܝܟ݂ ܡܶܕ݁ܶܡ ܕ݁ܺܐܝܬ݂ܰܘܗ̱ܝ
                    .</ab>
                <ab type="verse" n="3">ܘܟ݂ܽܠ ܐܰܝܢܳܐ ܕ݁ܺܐܝܬ݂ ܠܶܗ ܥܠܰܘܗ̱ܝ ܗܳܢܳܐ ܣܰܒ݂ܪܳܐ ܆ ܡܕ݂ܰܟ݁ܶܐ
                    ܢܰܦ݂ܫܶܗ ܐܰܝܟ݂ ܕ݁ܗܽܘ ܕ݁ܟ݂ܶܐ ܗ̱ܽܘ .</ab>
                <ab type="verse" n="4">ܡܰܢ ܕ݁ܶܝܢ ܕ݁ܥܳܒ݂ܶܕ݂ ܚܛܺܝܬ݂ܳܐ ܆ ܥܰܘܠܳܐ ܣܳܥܰܪ . ܚܛܺܝܬ݂ܳܐ ܓ݁ܶܝܪ
                    ܟ݁ܽܠܳܗ ܥܰܘܠܳܐ ܗ̱ܝ .</ab>
                <ab type="verse" n="5">ܘܝܳܕ݂ܥܺܝܢ ܐܢ̱ܬ݁ܽܘܢ ܆ ܕ݁ܗܰܘ ܕ݁ܶܐܬ݂ܓ݁ܠܺܝ ܕ݁ܢܶܣܰܒ݂ ܚܛܳܗܰܝܢ̈ .
                    ܘܰܚܛܺܝܬ݂ܳܐ ܒ݁ܶܗ ܠܰܝܬ݁ .</ab>
                <ab type="verse" n="6">ܘܟ݂ܽܠ ܕ݁ܒ݂ܶܗ ܡܩܰܘܶܐ ܆ ܠܳܐ ܚܳܛܶܐ . ܘܟ݂ܽܠ ܕ݁ܚܳܛܶܐ ܆ ܠܳܐ ܚܙܳܝܗ̱ܝ
                    ܁ ܘܠܳܐ ܝܰܕ݂ܥܶܗ ܀</ab>
                <ab type="verse" n="7">ܒ݁ܢܰܝ̈ ܆ ܠܳܐ ܐ̱ܢܳܫ ܢܰܛܥܶܝܟ݂ܽܘܢ . ܗܰܘ ܕ݁ܥܳܒ݂ܶܕ݂ ܙܰܕ݁ܺܝܩܽܘܬ݂ܳܐ
                    ܆ ܙܰܕ݁ܺܝܩܳܐ ܗܽܘ ܇ ܐܰܝܟ݂ ܕ݁ܳܐܦ݂ ܗܽܘ ܡܫܺܝܚܳܐ ܐܺܝܬ݂ܰܘܗ̱ܝ ܙܰܕ݁ܺܝܩܳܐ .</ab>
                <ab type="verse" n="8">ܗܰܘ ܕ݁ܣܳܥܰܪ ܚܛܺܝܬ݂ܳܐ ܆ ܡܶܢ ܣܳܛܳܢܳܐ ܗܽܘ ܇ ܡܶܛܽܠ ܕ݁ܡܶܢ
                    ܪܺܫܺܝܬ݂ܳܐ ܗܽܘ ܣܳܛܳܢܳܐ ܚܰܛܳܝܳܐ ܗܽܘ . ܘܡܶܛܽܠ ܗܳܢܳܐ ܐܶܬ݂ܚܙܺܝ ܒ݁ܪܶܗ ܕ݁ܰܐܠܳܗܳܐ ܆
                    ܕ݁ܢܶܫܪܶܐ ܥܒ݂ܳܕ݂ܰܘܗ̱ܝ̈ ܕ݁ܣܳܛܳܢܳܐ .</ab>
                <ab type="verse" n="9">ܟ݁ܽܠ ܕ݁ܶܐܬ݂ܺܝܠܶܕ݂ ܡܶܢ ܐܰܠܳܗܳܐ ܆ ܚܛܺܝܬ݂ܳܐ ܠܳܐ ܥܳܒ݂ܶܕ݂ . ܡܶܛܽܠ
                    ܕ݁ܙܰܪܥܶܗ ܒ݁ܶܗ ܐܺܝܬ݂ܰܘܗ̱ܝ . ܘܠܳܐ ܡܶܫܟ݁ܰܚ ܠܡܶܚܛܳܐ ܇ ܕ݁ܡܶܢ ܐܰܠܳܗܳܐ ܐܶܬ݂ܺܝܠܶܕ݂
                    .</ab>
                <ab type="verse" n="10">ܒ݁ܗܳܕ݂ܶܐ ܡܶܬ݂ܦ݁ܰܪܫܺܝܢ ܒ݁ܢܰܘܗ̱ܝ̈ ܕ݁ܰܐܠܳܗܳܐ ܆ ܡܶܢ ܒ݁ܢܰܘܗ̱ܝ̈
                    ܕ݁ܣܳܛܳܢܳܐ . ܟ݁ܽܠ ܕ݁ܠܳܐ ܥܳܒ݂ܶܕ݂ ܙܰܕ݁ܺܝܩܽܘܬ݂ܳܐ ܘܠܳܐ ܡܰܚܶܒ݂ ܠܰܐܚܽܘܗ̱ܝ ܆ ܠܰܝܬ݁ܰܘܗ̱ܝ
                    ܡܶܢ ܐܰܠܳܗܳܐ .</ab>
                <ab type="verse" n="11">ܕ݁ܗܳܢܰܘ ܦ݁ܽܘܩܕ݁ܳܢܳܐ ܕ݁ܰܫܡܰܥܬ݁ܽܘܢ ܡܶܢ ܩܕ݂ܺܝܡ ܆ ܕ݁ܬ݂ܰܚܒ݂ܽܘܢ
                    ܚܰܕ݂ ܠܚܰܕ݂ .</ab>
                <ab type="verse" n="12">ܠܰܘ ܐܰܝܟ݂ ܩܳܐܝܶܢ ܁ ܗܰܘ ܕ݁ܺܐܝܬ݂ܰܘܗ̱ܝ ܗ̱ܘܳܐ ܡܶܢ ܒ݁ܺܝܫܳܐ ܘܰܩܛܰܠ
                    ܠܰܐܚܽܘܗ̱ܝ . ܘܡܶܛܽܠ ܡܳܢܳܐ ܩܰܛܠܶܗ ܆ ܐܶܠܳܐ ܡܶܛܽܠ ܕ݁ܒ݂ܺܝܫܺܝܢ ܗ̱ܘܰܘ ܥܒ݂ܳܕ݂ܰܘܗ̱ܝ̈ ܇
                    ܘܕ݂ܰܐܚܽܘܗ̱ܝ ܙܰܕ݁ܺܝܩܺܝܢ .</ab>
                <ab type="verse" n="13">ܘܠܳܐ ܬ݁ܶܬ݁ܕ݁ܰܡܪܽܘܢ ܐܰܚܰܝ̈ ܆ ܐܶܢ ܣܳܢܶܐ ܠܟ݂ܽܘܢ ܥܳܠܡܳܐ .</ab>
                <ab type="verse" n="14">ܚܢܰܢ ܝܳܕ݂ܥܺܝܢܰܢ ܕ݁ܫܰܢܺܝܢܰܢ ܡܶܢ ܡܰܘܬ݁ܳܐ ܠܚܰܝܶܐ̈ ܇ ܒ݁ܗܳܕ݂ܶܐ
                    ܕ݁ܡܰܚܒ݂ܺܝܢܰܢ ܠܰܐܚܰܝܢ̈ . ܗܰܘ ܕ݁ܠܳܐ ܡܰܚܶܒ݂ ܠܰܐܚܽܘܗ̱ܝ ܆ ܡܩܰܘܶܐ ܒ݁ܡܰܘܬ݁ܳܐ .</ab>
                <ab type="verse" n="15">ܟ݁ܽܠ ܓ݁ܶܝܪ ܕ݁ܣܳܢܶܐ ܠܰܐܚܽܘܗ̱ܝ ܆ ܩܳܛܶܠ ܐ̱ܢܳܫܳܐ ܗܽܘ . ܘܝܳܕ݂ܥܺܝܢ
                    ܐܢ̱ܬ݁ܽܘܢ ܕ݁ܟ݂ܽܠ ܕ݁ܩܳܛܶܠ ܐ̱ܢܳܫܳܐ ܆ ܠܳܐ ܡܶܫܟ݁ܚܺܝܢ ܡܩܰܘܶܝܢ ܒ݁ܶܗ ܚܰܝܶܐ̈ ܕ݁ܰܠܥܳܠܰܡ
                    .</ab>
                <ab type="verse" n="16">ܒ݁ܗܳܕ݂ܶܐ ܝܳܕ݂ܥܺܝܢܰܢ ܚܽܘܒ݁ܶܗ ܕ݁ܰܠܘܳܬ݂ܰܢ ܆ ܕ݁ܗܽܘ ܝܰܗ̱ܒ݂
                    ܢܰܦ݂ܫܶܗ ܚܠܳܦ݂ܰܝܢ . ܘܳܐܦ݂ ܚܢܰܢ ܁ ܙܳܕ݂ܶܩ ܠܰܢ ܆ ܕ݁ܥܰܠ ܐܰܦ݁ܰܝ̈ ܐܰܚܰܝܢ̈ ܢܶܬ݁ܶܠ
                    ܢܰܦ݂ܫܳܬ݂ܰܢ̈ .</ab>
                <ab type="verse" n="17">ܘܰܐܝܢܳܐ ܕ݁ܺܐܝܬ݂ ܠܶܗ ܩܶܢܝܳܢܳܐ ܕ݁ܥܳܠܡܳܐ ܇ ܘܢܶܚܙܶܐ ܠܰܐܚܽܘܗ̱ܝ
                    ܕ݁ܰܣܢܺܝܩ ܇ ܘܢܶܐܚܽܘܕ݂ ܪܰܚܡܰܘܗ̱ܝ̈ ܡܶܢܶܗ ܆ ܐܰܝܟ݁ܰܢܳܐ ܐܺܝܬ݂ ܒ݁ܶܗ ܚܽܘܒ݁ܶܗ ܕ݁ܰܐܠܳܗܳܐ
                    ܀</ab>
                <ab type="verse" n="18">ܒ݁ܢܰܝ̈ ܆ ܠܳܐ ܢܰܚܶܒ݂ ܚܰܕ݂ ܠܚܰܕ݂ ܒ݁ܡܶܠܶܐ̈ ܘܰܒ݂ܠܶܫܳܢܳܐ ܇ ܐܶܠܳܐ
                    ܒ݁ܰܥܒ݂ܳܕ݂ܶܐ̈ ܘܒ݂ܰܫܪܳܪܳܐ .</ab>
                <ab type="verse" n="19">ܘܰܒ݂ܗܳܕ݂ܶܐ ܡܶܫܬ݁ܰܘܕ݁ܥܺܝܢܰܢ ܆ ܕ݁ܡܶܢ ܫܪܳܪܳܐ ܐܺܝܬ݂ܰܝܢ . ܘܰܩܕ݂ܳܡ
                    ܕ݁ܢܺܐܬ݂ܶܐ ܗܽܘ ܆ ܡܦ݁ܺܝܣܺܝܢܰܢ ܠܶܒ݁ܰܢ .</ab>
                <ab type="verse" n="20">ܕ݁ܶܐܢ ܗܽܘ ܠܶܒ݁ܰܢ ܒ݁ܳܣܰܪ ܠܰܢ ܆ ܟ݁ܡܳܐ ܐܰܠܳܗܳܐ ܕ݁ܪܰܒ݁ ܡܶܢ
                    ܠܶܒ݁ܰܢ ܘܝܳܕ݂ܰܥ ܟ݁ܽܠܡܶܕ݁ܶܡ ܀.܀.܀܀</ab>
                <milestone unit="SyrChapter" n="2"/>
                <ab type="verse" n="21">ܚܰܒ݁ܺܝܒ݂ܰܝ̈ ܆ ܐܶܢ ܠܶܒ݁ܰܢ ܠܳܐ ܒ݁ܳܣܰܪ ܠܰܢ ܆ ܓ݁ܳܠܝܳܢ̈ ܐܶܢܶܝܢ̈
                    ܐܰܦ݁ܰܝܢ̈ ܩܕ݂ܳܡ ܐܰܠܳܗܳܐ .</ab>
                <ab type="verse" n="22">ܘܟ݂ܽܠܡܶܕ݁ܶܡ ܕ݁ܫܳܐܠܺܝܢܰܢ ܆ ܢܳܣܒ݁ܺܝܢܰܢ ܡܶܢܶܗ ܆ ܡܶܛܽܠ
                    ܕ݁ܢܳܛܪܺܝܢܰܢ ܦ݁ܽܘܩܕ݁ܳܢܰܘܗ̱ܝ̈ ܇ ܘܫܰܦ݁ܺܝܪܳܬ݂ܳܐ̈ ܣܳܥܪܺܝܢܰܢ ܩܕ݂ܳܡܰܘܗ̱ܝ .</ab>
                <ab type="verse" n="23">ܘܗܳܢܳܐ ܗ̱ܽܘ ܦ݁ܽܘܩܕ݁ܳܢܶܗ ܆ ܕ݁ܰܢܗܰܝܡܶܢ ܒ݁ܰܫܡܳܐ ܕ݁ܰܒ݂ܪܶܗ ܝܶܫܽܘܥ
                    ܡܫܺܝܚܳܐ ܇ ܘܢܰܚܶܒ݂ ܚܰܕ݂ ܠܚܰܕ݂ ܂ ܐܰܝܟ݂ ܕ݁ܦ݂ܰܩܕ݁ܰܢ .</ab>
                <ab type="verse" n="24">ܘܰܐܝܢܳܐ ܕ݁ܢܳܛܰܪ ܦ݁ܽܘܩܕ݁ܳܢܰܘܗ̱ܝ̈ ܆ ܒ݁ܶܗ ܡܶܬ݂ܢܛܰܪ . ܘܗܽܘ ܫܳܪܶܐ
                    ܒ݁ܶܗ . ܘܰܒ݂ܗܳܕ݂ܶܐ ܡܶܣܬ݁ܰܟ݁ܠܺܝܢܰܢ ܕ݁ܫܳܪܶܐ ܒ݁ܰܢ ܆ ܡܶܢ ܪܽܘܚܶܗ ܗܳܝ ܕ݁ܝܰܗ̱ܒ݂ ܠܰܢ
                    ܀</ab>
            </div>
            <div type="chapter" n="4" xml:lang="syr">
                <head>Chapter 4</head>
                <ab type="verse" n="1">ܚܰܒ݁ܺܝܒ݂ܰܝ̈ ܆ ܠܳܐ ܠܟ݂ܽܠ ܪܽܘܚܺܝܢ̈ ܬ݁ܗܰܝܡܢܽܘܢ . ܐܶܠܳܐ ܗܘܰܝܬ݁ܽܘܢ
                    ܦ݁ܳܪܫܺܝܢ ܪܽܘܚܶܐ̈ ܆ ܐܶܢ ܡܶܢ ܐܰܠܳܗܳܐ ܐܺܝܬ݂ܰܝܗܶܝܢ . ܡܶܛܽܠ ܕ݁ܣܰܓ݁ܺܝܶܐܐ̈ ܢܒ݂ܺܝܶܐ̈
                    ܕ݁ܰܓ݁ܳܠܶܐ̈ ܢܦ݂ܰܩܘ ܒ݁ܶܗ ܒ݁ܥܳܠܡܳܐ .</ab>
                <ab type="verse" n="2">ܒ݁ܗܳܕ݂ܶܐ ܡܶܬ݂ܝܰܕ݂ܥܳܐ ܪܽܘܚܶܗ ܕ݁ܰܐܠܳܗܳܐ . ܟ݁ܽܠ ܪܽܘܚܳܐ
                    ܕ݁ܡܰܘܕ݁ܝܳܢ ܕ݁ܝܶܫܽܘܥ ܡܫܺܝܚܳܐ ܐܶܬ݂ܳܐ ܒ݁ܰܒ݂ܣܰܪ ܆ ܡܶܢ ܐܰܠܳܗܳܐ ܗ̱ܝ .</ab>
                <ab type="verse" n="3">ܘܟ݂ܽܠ ܪܽܘܚܳܐ ܕ݁ܠܳܐ ܡܰܘܕ݁ܝܳܐ ܕ݁ܝܶܫܽܘܥ ܐܶܬ݂ܳܐ ܒ݁ܰܒ݂ܣܰܪ ܆
                    ܠܰܝܬ݁ܶܝܗ ܡܶܢ ܐܰܠܳܗܳܐ . ܐܶܠܳܐ ܗܳܕ݂ܶܐ ܡܶܢ ܡܫܺܝܚܳܐ ܗ̱ܝ ܕ݁ܰܓ݁ܳܠܳܐ ܇ ܗܰܘ ܕ݁ܰܫܡܰܥܬ݁ܽܘܢ
                    ܕ݁ܳܐܬ݂ܶܐ . ܘܗܳܫܳܐ ܒ݁ܥܳܠܡܳܐ ܐܺܝܬ݂ܰܘܗ̱ܝ ܡܶܢ ܟ݁ܰܕ݁ܽܘ .</ab>
                <ab type="verse" n="4">ܐܰܢ̱ܬ݁ܽܘܢ ܕ݁ܶܝܢ ܡܶܢ ܐܰܠܳܗܳܐ ܐܺܝܬ݂ܰܝܟ݁ܽܘܢ ܒ݁ܢܰܝܳܐ̈ ܆
                    ܘܰܙܟ݂ܰܝܬ݁ܽܘܢ ܐܶܢܽܘܢ . ܡܶܛܽܠ ܕ݁ܪܰܒ݁ ܗܰܘ ܕ݁ܰܒ݂ܟ݂ܽܘܢ ܆ ܡܶܢ ܗܰܘ ܕ݁ܰܒ݂ܥܳܠܡܳܐ .</ab>
                <ab type="verse" n="5">ܘܗܳܠܶܝܢ ܡܶܢ ܥܳܠܡܳܐ ܐܶܢܽܘܢ . ܡܶܛܽܠ ܗܳܢܳܐ ܡܶܢ ܥܳܠܡܳܐ ܡܡܰܠܠܺܝܢ ܆
                    ܘܥܳܠܡܳܐ ܠܗܽܘܢ ܫܳܡܰܥ .</ab>
                <ab type="verse" n="6">ܚܢܰܢ ܕ݁ܶܝܢ ܡܶܢ ܐܰܠܳܗܳܐ ܚܢܰܢ . ܘܗܰܘ ܕ݁ܝܳܕ݂ܰܥ ܠܰܐܠܳܗܳܐ ܆ ܫܳܡܰܥ
                    ܠܰܢ . ܘܗܰܘ ܕ݁ܠܳܐ ܐܺܝܬ݂ܰܘܗ̱ܝ ܡܶܢ ܐܰܠܳܗܳܐ ܆ ܠܳܐ ܫܳܡܰܥ ܠܰܢ . ܒ݁ܳܗ ܒ݁ܗܳܕ݂ܶܐ ܁
                    ܡܶܣܬ݁ܰܟ݁ܠܺܝܢܰܢ ܠܪܽܘܚܳܐ ܕ݁ܰܫܪܳܪܳܐ ܆ ܘܰܠܪܽܘܚܳܐ ܕ݁ܡܰܛܥܝܳܢܽܘܬ݂ܳܐ ܀</ab>
                <ab type="verse" n="7">ܚܰܒ݁ܺܝܒ݂ܰܝ̈ ܆ ܢܰܚܶܒ݂ ܚܰܕ݂ ܠܚܰܕ݂ ܇ ܡܶܛܽܠ ܕ݁ܚܽܘܒ݁ܳܐ ܡܶܢ ܐܰܠܳܗܳܐ
                    ܗܽܘ . ܘܟ݂ܽܠ ܡܰܢ ܕ݁ܡܰܚܶܒ݂ ܆ ܡܶܢ ܐܰܠܳܗܳܐ ܝܺܠܺܝܕ݂ ܇ ܘܝܳܕ݂ܰܥ ܠܰܐܠܳܗܳܐ .</ab>
                <ab type="verse" n="8">ܡܶܛܽܠ ܕ݁ܰܐܠܳܗܳܐ ܚܽܘܒ݁ܳܐ ܗܽܘ . ܘܟ݂ܽܠ ܕ݁ܠܳܐ ܡܰܚܶܒ݂ ܆ ܠܳܐ ܝܳܕ݂ܰܥ
                    ܠܰܐܠܳܗܳܐ .</ab>
                <ab type="verse" n="9">ܒ݁ܗܳܕ݂ܶܐ ܐܶܬ݂ܺܝܕ݂ܰܥ ܚܽܘܒ݁ܶܗ ܕ݁ܰܐܠܳܗܳܐ ܕ݁ܰܠܘܳܬ݂ܰܢ ܆ ܕ݁ܠܰܒ݂ܪܶܗ
                    ܝܺܚܺܝܕ݂ܳܝܳܐ ܫܰܕ݁ܰܪ ܐܰܠܳܗܳܐ ܠܥܳܠܡܳܐ ܕ݁ܢܺܚܶܐ ܒ݁ܺܐܝܕ݂ܶܗ .</ab>
                <ab type="verse" n="10">ܒ݁ܗܳܢܳܐ ܐܺܝܬ݂ܰܘܗ̱ܝ ܚܽܘܒ݁ܳܐ ܇ ܠܳܐ ܗ̱ܘܳܐ ܕ݁ܰܚܢܰܢ ܐܰܚܶܒ݂ܢ
                    ܠܰܐܠܳܗܳܐ ܆ ܐܶܠܳܐ ܗܽܘ ܐܰܚܒ݂ܰܢ ܇ ܘܫܰܕ݁ܰܪ ܠܰܒ݂ܪܶܗ ܚܽܘܣܳܝܳܐ ܥܰܠ ܐܰܦ݁ܰܝ̈ ܚܛܳܗܰܝܢ̈
                    ܀</ab>
                <ab type="verse" n="11">ܚܰܒ݁ܺܝܒ݂ܰܝ̈ ܆ ܐܶܢ ܗܳܟ݂ܰܢܳܐ ܐܰܚܒ݂ܰܢ ܐܰܠܳܗܳܐ ܆ ܐܳܦ݂ ܚܢܰܢ
                    ܚܰܝܳܒ݂ܺܝܢܰܢ ܚܰܕ݂ ܠܚܰܕ݂ ܠܡܰܚܳܒ݂ܽܘ .</ab>
                <ab type="verse" n="12">ܠܰܐܠܳܗܳܐ ܡܶܡܬ݂ܽܘܡ ܐ̱ܢܳܫ ܠܳܐ ܚܙܳܝܗ̱ܝ . ܐܶܢ ܕ݁ܶܝܢ ܢܰܚܶܒ݂ ܚܰܕ݂
                    ܠܚܰܕ݂ ܆ ܐܰܠܳܗܳܐ ܒ݁ܰܢ ܡܩܰܘܶܐ ܇ ܘܚܽܘܒ݁ܶܗ ܡܶܫܬ݁ܰܡܠܶܐ ܒ݁ܰܢ .</ab>
                <ab type="verse" n="13">ܘܰܒ݂ܗܳܕ݂ܶܐ ܝܳܕ݂ܥܺܝܢܰܢ ܁ ܕ݁ܒ݂ܶܗ ܡܩܰܘܶܝܢܰܢ ܇ ܘܗܽܘ ܡܩܰܘܶܐ ܒ݁ܰܢ
                    ܆ ܕ݁ܡܶܢ ܪܽܘܚܶܗ ܝܰܗ̱ܒ݂ ܠܰܢ .</ab>
                <ab type="verse" n="14">ܘܰܚܢܰܢ ܚܙܰܝܢ ܘܡܰܣܗܕ݂ܺܝܢܰܢ ܆ ܕ݁ܰܐܒ݂ܳܐ ܫܰܕ݁ܰܪ ܠܰܒ݂ܪܶܗ
                    ܦ݁ܳܪܽܘܩܳܐ ܠܥܳܠܡܳܐ .</ab>
                <ab type="verse" n="15">ܟ݁ܽܠ ܕ݁ܡܰܘܕ݁ܶܐ ܒ݁ܝܶܫܽܘܥ ܕ݁ܗܽܘܝܽܘ ܒ݁ܪܶܗ ܕ݁ܰܐܠܳܗܳܐ ܆ ܐܰܠܳܗܳܐ
                    ܒ݁ܶܗ ܡܩܰܘܶܐ . ܘܗܽܘ ܡܩܰܘܶܐ ܒ݁ܰܐܠܳܗܳܐ .</ab>
                <ab type="verse" n="16">ܘܰܚܢܰܢ ܗܰܝܡܶܢܢ ܘܺܝܕ݂ܰܥܢ ܚܽܘܒ݁ܳܐ ܇ ܕ݁ܺܐܝܬ݂ ܠܶܗ ܠܰܐܠܳܗܳܐ
                    ܨܶܐܕ݂ܰܝܢ . ܐܰܠܳܗܳܐ ܓ݁ܶܝܪ ܚܽܘܒ݁ܳܐ ܗܽܘ . ܘܟ݂ܽܠ ܕ݁ܰܡܩܰܘܶܐ ܒ݁ܚܽܘܒ݁ܳܐ ܆ ܒ݁ܰܐܠܳܗܳܐ
                    ܡܩܰܘܶܐ .</ab>
                <ab type="verse" n="17">ܘܰܒ݂ܗܳܕ݂ܶܐ ܡܶܫܬ݁ܰܠܰܡ ܚܽܘܒ݁ܶܗ ܥܰܡܰܢ ܆ ܕ݁ܓ݂ܰܠܝܽܘܬ݂ ܐܰܦ݁ܶܐ̈
                    ܬ݁ܶܗܘܶܐ ܠܰܢ ܒ݁ܝܰܘܡܳܐ ܕ݁ܕ݂ܺܝܢܳܐ . ܡܶܛܽܠ ܕ݁ܰܐܝܟ݂ ܕ݁ܰܗܘܳܐ ܗܽܘ ܆ ܗܳܟ݂ܰܢܳܐ ܐܳܦ݂ ܚܢܰܢ
                    ܐܺܝܬ݂ܰܝܢ ܒ݁ܗܳܢܳܐ ܥܳܠܡܳܐ .</ab>
                <ab type="verse" n="18">ܕ݁ܶܚܠܬ݂ܳܐ ܒ݁ܚܽܘܒ݁ܳܐ ܠܰܝܬ݁ . ܐܶܠܳܐ ܚܽܘܒ݁ܳܐ ܡܫܰܡܠܝܳܐ ܆ ܠܒ݂ܰܪ
                    ܫܳܕ݂ܶܐ ܠܳܗ ܠܕ݂ܶܚܠܬ݂ܳܐ ܇ ܡܶܛܽܠ ܕ݁ܕ݂ܶܚܠܬ݂ܳܐ ܒ݁ܩܶܢܛܳܐ ܐܺܝܬ݂ܶܝܗ . ܗܰܘ ܕ݁ܶܝܢ ܕ݁ܕ݂ܳܚܶܠ
                    ܆ ܠܳܐ ܡܫܰܡܠܰܝ ܒ݁ܚܽܘܒ݁ܳܐ .</ab>
                <ab type="verse" n="19">ܚܢܰܢ ܗܳܟ݂ܺܝܠ ܢܰܚܶܒ݂ ܠܰܐܠܳܗܳܐ ܆ ܡܶܛܽܠ ܕ݁ܗܽܘ ܩܰܕ݂ܡܳܝܰܬ݂
                    ܐܰܚܒ݂ܰܢ .</ab>
                <ab type="verse" n="20">ܐܶܢ ܕ݁ܶܝܢ ܐ̱ܢܳܫ ܢܺܐܡܰܪ ܕ݁ܡܰܚܶܒ݂ ܐ̱ܢܳܐ ܠܰܐܠܳܗܳܐ ܇ ܘܠܰܐܚܽܘܗ̱ܝ
                    ܣܳܢܶܐ ܆ ܕ݁ܰܓ݁ܳܠܳܐ ܗܽܘ . ܗܰܘ ܓ݁ܶܝܪ ܕ݁ܠܰܐܚܽܘܗ̱ܝ ܕ݁ܡܶܬ݂ܚܙܶܐ ܠܳܐ ܡܰܚܶܒ݂ ܆ ܠܰܐܠܳܗܳܐ
                    ܗܰܘ ܕ݁ܠܳܐ ܡܶܬ݂ܚܙܶܐ ܁ ܐܰܝܟ݁ܰܢܳܐ ܡܶܫܟ݁ܰܚ ܕ݁ܢܰܚܶܒ݂ .</ab>
                <ab type="verse" n="21">ܘܗܳܢܳܐ ܦ݁ܽܘܩܕ݁ܳܢܳܐ ܩܰܒ݁ܶܠܢ ܡܶܢܶܗ ܆ ܕ݁ܟ݂ܽܠ ܕ݁ܡܰܚܶܒ݂ ܠܰܐܠܳܗܳܐ
                    ܆ ܢܰܚܶܒ݂ ܐܳܦ݂ ܠܰܐܚܽܘܗ̱ܝ .</ab>
            </div>
            <div type="chapter" n="5" xml:lang="syr">
                <head>Chapter 5</head>
                <ab type="verse" n="1">ܟ݁ܽܠ ܕ݁ܰܡܗܰܝܡܶܢ ܕ݁ܝܶܫܽܘܥ ܐܺܝܬ݂ܰܘܗ̱ܝ ܡܫܺܝܚܳܐ ܆ ܡܶܢ ܐܰܠܳܗܳܐ
                    ܝܺܠܺܝܕ݂ . ܘܟ݂ܽܠ ܕ݁ܡܰܚܶܒ݂ ܠܝܳܠܽܘܕ݂ܳܐ ܆ ܡܰܚܶܒ݂ ܐܳܦ݂ ܠܗܰܘ ܕ݁ܶܐܬ݂ܺܝܠܶܕ݂ ܡܶܢܶܗ .</ab>
                <ab type="verse" n="2">ܘܰܒ݂ܗܳܕ݂ܶܐ ܝܳܕ݂ܥܺܝܢܰܢ ܕ݁ܡܰܚܒ݂ܺܝܢܰܢ ܠܰܒ݂ܢܰܘܗ̱ܝ̈ ܕ݁ܰܐܠܳܗܳܐ ܆
                    ܡܳܐ ܕ݁ܠܰܐܠܳܗܳܐ ܡܰܚܒ݂ܺܝܢܰܢ ܘܥܳܒ݂ܕ݁ܺܝܢܰܢ ܦ݁ܽܘܩܕ݁ܳܢܰܘܗ̱ܝ̈ .</ab>
                <ab type="verse" n="3">ܗܳܢܳܐ ܗܽܘ ܓ݁ܶܝܪ ܚܽܘܒ݁ܶܗ ܕ݁ܰܐܠܳܗܳܐ ܆ ܕ݁ܢܶܛܰܪ ܦ݁ܽܘܩܕ݁ܳܢܰܘܗ̱ܝ̈ .
                    ܘܦ݂ܽܘܩܕ݁ܳܢܰܘܗ̱ܝ̈ ܠܳܐ ܝܰܩܺܝܪܺܝܢ .</ab>
                <ab type="verse" n="4">ܡܶܛܽܠ ܕ݁ܟ݂ܽܠ ܕ݁ܺܝܠܺܝܕ݂ ܡܶܢ ܐܰܠܳܗܳܐ ܆ ܙܳܟ݂ܶܐ ܠܶܗ ܠܥܳܠܡܳܐ .
                    ܘܗܳܕ݂ܶܐ ܗ̱ܝ ܙܳܟ݂ܽܘܬ݂ܳܐ ܕ݁ܰܙܟ݂ܳܬ݂ܶܗ ܠܥܳܠܡܳܐ ܂ ܗܰܝܡܳܢܽܘܬ݂ܰܢ .</ab>
                <ab type="verse" n="5">ܡܰܢܽܘ ܓ݁ܶܝܪ ܕ݁ܙܳܟ݂ܶܐ ܠܶܗ ܠܥܳܠܡܳܐ ܆ ܐܶܠܳܐ ܗܰܘ ܕ݁ܰܡܗܰܝܡܶܢ
                    ܕ݁ܝܶܫܽܘܥ ܒ݁ܪܶܗ ܗ̱ܽܘ ܕ݁ܰܐܠܳܗܳܐ .</ab>
                <ab type="verse" n="6">ܗܳܢܰܘ ܕ݁ܶܐܬ݂ܳܐ ܒ݁ܝܰܕ݂ ܡܰܝܳܐ̈ ܘܰܕ݂ܡܳܐ ܁ ܝܶܫܽܘܥ ܡܫܺܝܚܳܐ . ܠܳܐ
                    ܗ̱ܘܳܐ ܒ݁ܡܰܝܳܐ̈ ܒ݁ܰܠܚܽܘܕ݂ ܆ ܐܶܠܳܐ ܒ݁ܡܰܝܳܐ̈ ܘܰܕ݂ܡܳܐ .</ab>
                <ab type="verse" n="7">ܘܪܽܘܚܳܐ ܡܰܣܗܕ݂ܳܐ ܆ ܕ݁ܗܺܝ ܪܽܘܚܳܐ ܐܺܝܬ݂ܶܝܗ ܫܪܳܪܳܐ .</ab>
                <ab type="verse" n="8">ܘܺܐܝܬ݂ܰܝܗܽܘܢ ܬ݁ܠܳܬ݂ܳܐ ܣܳܗܕ݁ܺܝܢ ܆ ܪܽܘܚܳܐ ܘܡܰܝܳܐ̈ ܘܰܕ݂ܡܳܐ .
                    ܘܰܬ݂ܠܳܬ݁ܰܝܗܽܘܢ̈ ܒ݁ܚܰܕ݂ ܐܶܢܽܘܢ .</ab>
                <ab type="verse" n="9">ܐܶܢ ܣܳܗܕ݁ܽܘܬ݂ܳܐ ܕ݁ܰܒ݂ܢܰܝܢܳܫܳܐ̈ ܡܩܰܒ݁ܠܺܝܢܰܢ ܆ ܚܰܕ݂ ܟ݁ܡܳܐ
                    ܣܳܗܕ݁ܽܘܬ݂ܶܗ ܕ݁ܰܐܠܳܗܳܐ ܕ݁ܪܰܒ݁ܳܐ ܗ̱ܝ . ܘܗܳܕ݂ܶܐ ܗ̱ܺܝ ܣܳܗܕ݁ܽܘܬ݂ܶܗ ܕ݁ܰܐܠܳܗܳܐ ܁
                    ܕ݁ܰܐܣܗܶܕ݂ ܥܰܠ ܒ݁ܪܶܗ .</ab>
                <ab type="verse" n="10">ܟ݁ܽܠܡܰܢ ܕ݁ܰܡܗܰܝܡܶܢ ܒ݁ܰܒ݂ܪܶܗ ܕ݁ܰܐܠܳܗܳܐ ܆ ܐܺܝܬ݂ ܠܶܗ ܗܳܕ݂ܶܐ
                    ܣܳܗܕ݁ܽܘܬ݂ܳܐ ܒ݁ܢܰܦ݂ܫܶܗ . ܟ݁ܽܠ ܕ݁ܠܳܐ ܡܗܰܝܡܶܢ ܆ ܠܰܐܠܳܗܳܐ ܕ݁ܰܓ݁ܳܠܳܐ ܥܰܒ݂ܕ݁ܶܗ ܇
                    ܒ݁ܰܕ݂ܠܳܐ ܗܰܝܡܶܢ ܠܣܳܗܕ݁ܽܘܬ݂ܳܐ ܁ ܕ݁ܰܐܣܗܶܕ݂ ܐܰܠܳܗܳܐ ܥܰܠ ܒ݁ܪܶܗ .</ab>
                <ab type="verse" n="11">ܘܗܳܕ݂ܶܐ ܗ̱ܝ ܣܳܗܕ݁ܽܘܬ݂ܳܐ ܆ ܕ݁ܚܰܝܶܐ̈ ܕ݁ܰܠܥܳܠܰܡ ܝܰܗ̱ܒ݂ ܠܰܢ
                    ܐܰܠܳܗܳܐ . ܘܗܶܢܽܘܢ ܚܰܝܶܐ̈ ܒ݁ܰܒ݂ܪܶܗ ܐܺܝܬ݂ܰܝܗܽܘܢ .</ab>
                <ab type="verse" n="12">ܟ݁ܽܠ ܕ݁ܰܐܚܺܝܕ݂ ܠܰܒ݂ܪܳܐ ܆ ܐܰܚܺܝܕ݂ ܐܳܦ݂ ܠܚܰܝܶܐ̈ . ܘܟ݂ܽܠ ܕ݁ܠܳܐ
                    ܐܰܚܺܝܕ݂ ܠܰܒ݂ܪܶܗ ܕ݁ܰܐܠܳܗܳܐ ܆ ܠܰܝܬ݁ ܠܶܗ ܚܰܝܶܐ̈ .</ab>
                <ab type="verse" n="13">ܗܳܠܶܝܢ ܟ݁ܶܬ݂ܒ݁ܶܬ݂ ܠܟ݂ܽܘܢ ܆ ܕ݁ܬ݂ܶܕ݁ܥܽܘܢ ܕ݁ܚܰܝܶܐ̈ ܕ݁ܰܠܥܳܠܰܡ
                    ܐܺܝܬ݂ ܠܟ݂ܽܘܢ ܇ ܠܰܐܝܠܶܝܢ ܕ݁ܗܰܝܡܶܢܬ݁ܽܘܢ ܒ݁ܰܫܡܶܗ ܕ݁ܰܒ݂ܪܶܗ ܕ݁ܰܐܠܳܗܳܐ .</ab>
                <ab type="verse" n="14">ܘܗܳܕ݂ܶܐ ܦ݁ܰܪܶܗ̱ܣܺܝܰܐ ܐܺܝܬ݂ ܠܰܢ ܠܘܳܬ݂ܶܗ ܆ ܕ݁ܟ݂ܽܠ ܕ݁ܫܳܐܠܺܝܢܰܢ
                    ܠܶܗ ܐܰܝܟ݂ ܨܶܒ݂ܝܳܢܶܗ ܆ ܫܳܡܰܥ ܠܰܢ .</ab>
                <ab type="verse" n="15">ܘܶܐܢ ܡܦ݁ܳܣܺܝܢܰܢ ܕ݁ܫܳܡܰܥ ܠܰܢ ܥܰܠ ܡܶܕ݁ܶܡ ܕ݁ܫܳܐܠܺܝܢܰܢ ܡܶܢܶܗ ܆
                    ܬ݁ܟ݂ܺܝܠܺܝܢܰܢ ܕ݁ܩܰܒ݁ܶܠܢ ܡܶܢ ܟ݁ܰܕ݁ܽܘ ܫܶܐܠܳܬ݂ܰܢ̈ ܕ݁ܫܶܐܠܢ ܡܶܢܶܗ .</ab>
                <ab type="verse" n="16">ܐܶܢ ܐ̱ܢܳܫ ܢܶܚܙܶܐ ܠܰܐܚܽܘܗ̱ܝ ܕ݁ܚܳܛܶܐ ܚܛܳܗܳܐ ܕ݁ܠܳܐ ܡܚܰܝܰܒ݂
                    ܠܡܰܘܬ݁ܳܐ ܆ ܢܶܫܰܐܠ ܘܡܶܬ݂ܝܰܗܒ݁ܺܝܢ ܠܶܗ ܚܰܝܶܐ̈ ܇ ܠܰܐܝܠܶܝܢ ܕ݁ܠܳܐ ܗ̱ܘܳܐ ܐܰܝܟ݂
                    ܕ݁ܰܠܡܰܘܬ݁ܳܐ ܚܳܛܶܝܢ . ܐܺܝܬ݂ ܓ݁ܶܝܪ ܚܛܳܗܳܐ ܕ݁ܡܰܘܬ݁ܳܐ . ܠܳܐ ܗ̱ܘܳܐ ܥܰܠ ܗܳܢܳܐ ܐܳܡܰܪ
                    ܐ̱ܢܳܐ ܁ ܕ݁ܢܶܒ݂ܥܶܐ ܐ̱ܢܳܫ .</ab>
                <ab type="verse" n="17">ܟ݁ܽܠ ܥܰܘܠܳܐ ܓ݁ܶܝܪ ܚܛܺܝܬ݂ܳܐ ܗܽܘ . ܘܺܐܝܬ݂ ܚܛܳܗܳܐ ܕ݁ܠܳܐ ܗ̱ܘܳܐ
                    ܕ݁ܡܰܘܬ݁ܳܐ ܗܽܘ .</ab>
                <ab type="verse" n="18">ܘܝܳܕ݂ܥܺܝܢܰܢ ܕ݁ܟ݂ܽܠ ܕ݁ܺܝܠܺܝܕ݂ ܡܶܢ ܐܰܠܳܗܳܐ ܆ ܠܳܐ ܚܳܛܶܐ . ܗܰܘ
                    ܓ݁ܶܝܪ ܕ݁ܺܝܠܺܝܕ݂ ܡܶܢ ܐܰܠܳܗܳܐ ܆ ܢܳܛܰܪ ܢܰܦ݂ܫܶܗ . ܘܒ݂ܺܝܫܳܐ ܠܳܐ ܡܶܬ݂ܩܰܪܰܒ݂ ܠܶܗ .</ab>
                <ab type="verse" n="19">ܝܳܕ݂ܥܺܝܢܰܢ ܕ݁ܡܶܢ ܐܰܠܳܗܳܐ ܚܢܰܢ ܆ ܘܥܳܠܡܳܐ ܟ݁ܽܠܶܗ ܒ݁ܒ݂ܺܝܫܳܐ ܗܽܘ
                    ܣܺܝܡ .</ab>
                <ab type="verse" n="20">ܘܝܳܕ݂ܥܺܝܢܰܢ ܕ݁ܰܒ݂ܪܶܗ ܕ݁ܰܐܠܳܗܳܐ ܐܶܬ݂ܳܐ ܆ ܘܝܰܗ̱ܒ݂ ܠܰܢ ܡܰܕ݁ܥܳܐ
                    ܕ݁ܢܶܕ݁ܰܥ ܠܫܰܪܺܝܪܳܐ ܇ ܘܢܶܗܘܶܐ ܒ݁ܶܗ ܒ݁ܫܰܪܺܝܪܳܐ ܇ ܒ݁ܰܒ݂ܪܶܗ ܝܶܫܽܘܥ ܡܫܺܝܚܳܐ . ܗܳܢܳܐ
                    ܗܽܘ ܐܰܠܳܗܳܐ ܫܰܪܺܝܪܳܐ ܘܚܰܝܶܐ̈ ܕ݁ܰܠܥܳܠܰܡ .</ab>
                <ab type="verse" n="21">ܒ݁ܢܰܝ̈ ܆ ܛܰܪܘ ܢܰܦ݂ܫܟ݂ܽܘܢ ܡܶܢ ܕ݁ܶܚܠܰܬ݂ ܦ݁ܬ݂ܰܟ݂ܪܶܐ̈
                    ܀.܀.܀܀</ab>
            </div>

        </body>
    </text>
</TEI>
