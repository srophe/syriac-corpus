<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8570">On the Confessors
                    - <foreign xml:lang="syr">ܕܲܥܪܘܼܒܼܬܵܐ ܕܡܵܘܕܿܝܵܢܹ̈ܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/68</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
<editor>
<forename>Alphonse</forename>
<surname>Mingana</surname>
</editor>
<title level="m">Narsai doctoris Syri homiliæ et carmina</title>
<idno type="URI">http://syriaca.org/bibl/1765</idno>
<idno type="zotero">301</idno>
<idno type="URI">http://zotero.org/groups/392292/items/6UFVJ9EG</idno>
<idno type="URI">http://www.worldcat.org/oclc/68740316</idno>
<imprint>
<pubPlace>Mausilii</pubPlace>
<publisher>Typis Fratrum Prædicatorum</publisher>
<date>1905</date>
</imprint>
</monogr> 
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription"> 
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-04-14" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="title" n="0">
                <ab xml:lang="syr">ܕܲܥܪܘܼܒܼܬܵܐ ܕܡܵܘܕܿܝܵܢܹ̈ܐ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="28"/>

                <l>ܡܐܡܪܐ ܕܥܣܪܝܢ ܘܬܪܒܥܐ</l>
                <l>ܕܲܥܪܘܼܒܼܬܵܐ ܕܡܵܘܕܿܝܵܢܹ̈ܐ</l>
                <l>ܥܘܼܢܵܝܵܐ</l>
                <l>ܬܵܘܕܿܝܼ ܠܚܲܝܠܵܐ ܕܚܲܝܸܠ ܣܵܗܕܵܘ̈ܗܝ ܘܲܢܲܨܚ̣ܘ ܘܲܙܟܼܵܘ</l>
                <l>ܒܚܲܝܠܵܐ ܕܪܸܚܡܬܹܗ: ܐܲܚܲܝ̈.</l>

            </div>
            <div type="text" xml:lang="syr">
                <l n="1">:ܩܵܠ ܙܵܟܼܘܼܬܼܵܐ ܕܲܒܼܪܹܫ ܩܲܝܣܵܐ ܫܡܲܥ̣ܘ ܡ̇ܝܘܿܬܹ̈ܐ</l>
                <l n="2">ܘܲܩ̣ܢܵܘ ܣܲܒܼܪܵܐ ܠܡܹܐܚܲܕܼ ܕܲܪܵܐ ܪܘܼܚܢܵܐܝܼܬܼ ܀</l>
                <l n="3">:ܚܲܕܼ ܡ̣ܢ ܓܸܢܣܵܐ ܕܚܵܒܼ݂ ܒܲܚܛܝܼܬܼܵܐ ܙܟܼܵܐ ܒܲܨܠܝܼܒܼܵܐ</l>
                <l n="4">ܘܩܵܡ̣ܘ ܚܲܝܵܒܹ̈ܐ ܠܩܵܠ ܙܵܟܼܘܼܬܹܗ ܘܲܠܒܸܫ̣ܘ ܙܲܝܢܵܐ ܀ </l>

                <pb ed="http://syriaca.org/bibl/1765" n="29"/>
                <l n="5">:ܒܢܲܦܫܵܐ ܘܦܲܓܼܪܵܐ ܫܩ݂ܲܠ ܙܵܟܼܘܼܬܼܵܐ ܐܵܕܼܵܡ ܕܲܬܼܪܹܝܢ</l>
                <l n="6">ܘܲܒܼܢܲܝ̈ ܓܸܡܣܹܗ ܒܪ̈ܓܼܫܲܝ ܦܲܓܼܪܵܐ ܘܙܵܘܥܲܝ̈ ܢܲܦܫܵܐ ܀</l>
                <l n="7">:ܠܗܵܝ̇ ܒܲܪܬܼ ܩܵܠܵܐ ܕܲܩܥܵܬ̤ ܒܐܲܪܥܵܐ ܫܡ݂ܲܥܘ ܐܲܪ̈ܥܵܢܹܐ</l>
                <l n="8">ܕܩܘܼܡܘ ܐܸܬܼܠܲܒܸܿܒܼܘ ܐ̄ܢܵܐ ܒܲܠܚܘܿܕܲܝ ܙܟܹ̇ܝܬܼ ܒܲܨܠܝܼܒܼܵܐ ܀</l>
                <l n="9">:ܠܲܝܬܿ ܗ̄ܘ̣ܵܐ ܣܲܒܼܪܵܐ ܕܫܸܡ ܙܵܟܼܘܼܬܼܵܐ ܠܦܲܓܼܪ̈ܵܢܵܝܹܐ</l>
                <l n="10">ܘܠܲܒܸܿܒܼ ܐܸܢܘܿܢ ܩܵܠ ܫܘܼܘܕܵܝܵܐ ܕܚܲܕܼ ܕܐܸܬܼܢܲܨܚ ܀</l>
                <l n="11">:ܠܵܐ ܡܲܨܝܵܐ ܗ̄ܘ̣ܵܬܼ ܡ̇ܝܘܿܬܼܬܼܵܐ ܠܡܸܚܣܲܢ ܚܲܫܹ̈ܐ</l>
                <l n="12">ܘܕܲܚܙܵܬ̤ ܦܲܓܼܪܵܐ ܕܢܼܠܸܐ ܒܩܲܝܣܵܐ ܩܢܵܬ̤ ܠܘܼܒܵܒܼܵܐ ܀</l>
                <l n="13">:ܠܵܐ ܡܸܫܟܲܚ ܗ̄ܘ̣ܵܐ ܦܲܓܼܪܵܐ ܪܲܦܝܵܐ ܠܡܸܣܢܵܐ ܚܲܝܹ̈ܐ</l>
                <l n="14">ܘܕܼܐܫܝܼܛ ܐܸܢܘܿܢ ܚܚܲܕܼ ܦܲܓܼܪܵܢܵܐ ܚܲܝܸܨ ܪ̈ܓܼܫܵܘܗܝ ܀</l>
                <l n="15">:ܠܵܐ ܝܵ̇ܕܥܝܼܢ ܗ̄ܘ̣ܵܐ ܐܲܪ̈ܥܵܢܵܝܹܐ ܠܡܸܪܕܼܵܐ ܠܪܵܘܡ̇ܐ</l>
                <l n="16">ܘܕܼܪܫܵܗ̇ ܠܐܘܼܪܚܵܐ ܚܲܕܼ ܐܲܪܥܵܢܵܐ ܩܕܼܵܡ ܥܲܝܢܲܝ̈ܗܘܿܢ ܀</l>
                <l n="17">:ܠܵܐ ܡܦܵܣܝܼܢ ܗ̄ܘ̣ܵܘ ܠܡܹܐܚܲܕܼ ܕܲܪܵܐ ܒܪܸ̈ܓܼܫܲܝ ܦܲܓܼܪܵܐ</l>
                <l n="18">ܘܚܵܘܝܼ ܐܸܢܘܿܢ ܒܝܲܕܼ ܚܘܼܡܣܵܢܵܐ ܕܡ̣ܢ ܡܹܐܟܼܘܼܠܬܵܐ ܀</l>
                <l n="19">:ܠܵܐ ܚܵܟܼܡ̇ܝܼܢ ܗ̄ܘ̣ܵܘ ܠܲܡܕܵܫ ܟܸܣܦܵܐ ܬܚܹܝܬܼ ܪܸ̈ܓܼܠܲܝܗܘܿܢ</l>
                <l n="20">ܘܐܲܠܸܦ ܐܸܢܘܿܢ ܚܲܕܼ ܟܲܕܼ ܦܲܟܼܪܹܗ ܘܕܼܵܫܹܗ ܒܐܲܪܥܵܐ ܀</l>
                <l n="21">:ܛܡܝܼܪ ܗ̄ܘ̣ܵܐ ܘܲܟܼܣܸܐ ܦܲܚܵܐ ܢܟܼܝܼܠܵܐ ܕܪܸܚܡܲܬܼ ܫܘܼܒܼܚܵܐ</l>
                <l n="22">ܘܲܪܗܸܛ ܥܲܒܼܕܹܿܗ ܚܲܕܼ ܩܲܠܝܼܠܵܐ ܘܒܲܕܿܩ ܢܸܟܼܠܹܗ ܀</l>
                <l n="23">:ܒܐܲܪ̈ܥܵܢܵܝܵܬܼܵܐ ܥܢܸܐ ܗ̄ܘ̣ܵܐ ܦܲܓܼܪܵܐ ܘܙܵܘ̈ܥܲܝ ܢܲܦܫܵܐ</l>
                <l n="24">ܘܠܲܝܬܿ ܗ̄ܘ̣ܵܐ ܙܲܗܪܵܐ ܕܪ̈ܘܼܚܵܢܝܵܬܼܵܐ ܒܹܝܬܼ ܐܲܪ̈ܥܵܢܹܐ ܀</l>
                <l n="25">:ܡܸܬܼܟܲܬܿܫܝܼܢ ܗ̄ܘ̣ܵܘ ܒܐܸܣܛܵܕܼܝܼܘܿܢ ܕܐܲܬܼܠܹܝܛܘܼܬܼܵܐ</l>
                <l n="26">ܘܠܲܝܬܿ ܕܲܡܦܲܢܹܐ ܟܠܝܼܠ ܙܵܟܼܘܼܬܼܵܐ ܚܠܵܦ ܥܲܡܠܲܝ̈ܗܘܿܢ ܀</l>
                <l n="27">:ܢܵܚ̇ܬܿܝܼܢ ܟܠܫܵܥ ܠܡܹܐܚܲܕܼ ܕܼܪܵܐ ܒܐ̄ܢܵܫܵܝ̈ܬܼܵܐ</l>
                <l n="28">ܘܡ̇ܐ ܕܐܸܬܼܟܲܬܿܫܘ ܚܵܒܼ݂ܘ ܒܐܵܓܼܘܿܢܵܐ ܘܦܵܫ̣ ܦܘܼܪܥܵܢܵܐ ܀</l>
                <l n="29">:ܟܲܕܼ ܕܹܝܢ ܥܵܫܢܲܬ̤ ܚܵܝܵܒܼܘܼܬܼܵܐ ܕܓܸܢܣܵܐ ܕܐ̄ܢܵܫܵܐ</l>
                <l n="30">ܘܐܲܗܠܘ ܘܲܓܼܚܸܟܼܘ ܫܹܐܕܹ̈ܐ ܛܪ̈ܘܼܢܹܐ ܥܲܠ ܚܲܫܝ̈ܗܘܿܢ ܀</l>
                <l n="31">:ܚܵܣ̣ ܚܲܢܵܢܵܐ ܕܲܚܙ̣ܵܐ ܨܲܠܡܸܗ ܟܲܕܼ ܡܸܬܼܒܲܙܲܚ</l>
                <l n="32">ܘܡܲܫ݂ܚܹܗ ܒܪܘܼܚܵܐ ܠܡܹܐܪܲܥ ܚܲܫܹ̈ܐ ܒܸܣܪ̈ܵܢܵܝܹܐ ܀</l>
                <l n="33">:ܒܚܲܝܠܵܐ ܕܪܘܼܚܵܐ ܚܲܙܩܹܗ ܠܨܲܠܡܹܗ ܐܲܝܟ ܕܲܒܼܙܲܝܢܵܐ</l>
                <l n="34">ܕܲܒܼܚܝܠ ܪܘܼܚܵܐ ܢܸܦܘܿܩ ܢܸܙܟܸܿܐ ܠܪ̈ܘܼܚܵܢܵܝܹܐ ܀܆</l>
                <l n="35">:ܢܲܣܝܹܗ ܒܟܼܠܗܹܝܢ ܠܲܩܪܲܒܼܬܼܵܢܵܐ ܦܲܓܼܪܵܢܵܝܵܐ</l>
                <l n="36">ܕܲܒܼܢܸܣܝܵܢܹܗ ܢܕܲܪܸܫ ܦܲܓܼܪܵܐ ܠܘܵܬܼ ܙܵܟܼܘܼܬܼܵܐ ܀</l>
                <l n="37">:ܒܹܗ ܐܲܝܟ ܢܝܼܫܵܐ ܐܲܠܸܦ ܐܵܢܘܿܢ ܠܲܟܼܢܵܘܵܬܹ̈ܐ</l>
                <l n="38">ܕܢܸܗܘܘܿܢ ܚܵܢܹ̇ܝܢ ܠܘܵܬܼ ܬܘܼܩܵܢܵܐ ܕܡܲܠܟܿܘܼܬܼ ܪܵܘܡ̇ܐ ܀</l>
                <l n="39">ܐܲܝܟ ܡܲܚܙܝܼܬܼܵܐ ܩܒ݂ܲܥ ܙܵܟܼܘܼܬܹܗ ܠܐܵܓܼܘܿܢܸܣܛܹ̈ܐ: </l>

                <pb ed="http://syriaca.org/bibl/1765" n="30"/>
                <l n="40">ܕܲܢܕܲܡܘܿܢ ܒܹܗ ܒܙܵܘܥܹ̈ܐ ܘܪܸܓܿܫܹܐ ܠܘܵܬܼ ܫܘܼܠܵܡܵܐ ܀</l>
                <l n="41">:ܒܚܲܫܵܘ̈ܗܝ ܝܼܠܸܦ̣ܘ ܠܡܹܐܚܲܕܼ ܕܿܪܵܐ ܥܲܡ ܚܘܼܬܼܚܵܬܹ̈ܐ</l>
                <l n="42">ܘܲܒܼܚܘܼܡܣܵܢܹܗ ܒܲܣܲܪܘ ܘܐܲܫܝܼܛܘ ܠܲܪ̈ܓܼܝܼܓܼܵܬܼܵܐ ܀</l>
                <l n="43">:ܚ̣ܘܵܙ ܕܲܡܩܲܒܲܥ ܦܲܓܼܪܹܗ ܒܨܸܨܹ̈ܐ ܡ̣ܢ ܛܵܠܘܿܡܹ̈ܐ</l>
                <l n="44">:ܘܝܲܗ̣̄ܒܼܘ ܦܲܓܼܪ̈ܲܝܗܘܿܢ ܠܟܼܠ ܐܘܼܠܨܵܢܝܼ̈ܢ ܒܕܼܘܼܡܝܵܐ ܕܝܼܠܹܗ</l>
                <l n="45">:ܒܡܵܘܬܹܿܗ ܩܲܒܸܿܠܘ ܣܲܒܼܪܵܐ ܛܵܒܼܵܐ ܕܚܵܝܑܬܼ ܡܝܼܬܹ̈ܐ</l>
                <l n="46">ܘܲܣܢ̣ܵܘ ܚܲܝܹ̈ܐ ܘܲܪܚܸܡ̣ܘ ܡܵܘܬܵܐ ܕܢܸܚܘܿܢ ܥܲܡܹܗ ܀</l>
                <l n="47">:ܠܥܸܕܵܢ ܡ̇ܘܬܹܿܗ ܡܸܬܼܥܲܗܕܼܝܼܢ ܗ̄ܘ̣ܵܐ ܟܲܕܼ ܚܵܫ̇ܝܼܢ ܗ̄ܘ̣ܵܘ</l>
                <l n="48">ܕܲܫܒ݂ܲܩ ܨܲܥܪܹܗ ܘܐܲܦܝܼܣ ܠܐܲܒܼܘܼܗܝ ܥܲܠ ܫܘܼܒܼܩܵܢܵܐ ܀</l>
                <l n="49">:ܠܗܵܝ̇ ܒܲܪܬܼ ܩܵܠܵܐ ܡܸܬܿܕܿܟܼܝܼܢ ܗ̄ܘ̣ܵܐ ܕܲܩܥ̣ܵܐ ܒܩܲܝܣܵܐ</l>
                <l n="50">ܕܐܲܒܼܵܐ ܕܪ̈ܲܚܡܹܐ ܫܒܼܘܿܩ ܣܲܟܼܠܬܼܵܐ ܠܠܵܐ ܝܼܕܲܥܬܼܵܐ ܀</l>
                <l n="51">:ܒܹܗ ܐܸܬܿܕܲܡܝܘܼ ܟܲܕܼ ܚܵܫ̇ܝܼܢ ܗ̄ܘ̣ܵܘ ܒܚܲܫܲܝ̈ ܙܲܒܼܢܵܐ</l>
                <l n="52">ܘܚܲܠܸܦܘ ܚܲܝܹ̈ܐ ܕܲܡܠܸܐ ܙܲܒܼܢܵܐ ܒܲܕܼܠܵܐ ܫܘܼܠܵܡ ܀</l>
                <l n="53">:ܙܩܲܦ̣ܘ ܦܲܓܼܪ̈ܲܝܗܘܿܢ ܦܲܓܼܪ̈ܵܢܵܝܹܐ ܠܲܪ̈ܓܼܝܼܓܼܵܬܼܵܐ</l>
                <l n="54">ܘܐܲܪ̈ܥܵܢܵܝܵܬܼܵܐ ܗ̤ܘܲܝ̈ ܡܝܼ̈ܬܼܵܬܑܼܵܐ ܩܕܼܵܡ ܥܲܝܢܲܝ̈ܗܘܿܢ ܀</l>
                <l n="55">:ܡܝܼܬܼܘ ܠܲܒܼܪܝܼܬܼܵܐ ܟܲܕܼ ܚܲܝܝܼܢ ܒܵܗ̇ ܐܲܝܟ ܠܵܐ ܚܲܝܹ̈ܐ</l>
                <l n="56">ܐܵܦ ܗ̤ܝ ܒܪܝܼܬܼܵܐ ܚܲܫ݂ܒܿܘܼܗ̇ ܗܸܢܘ̣ܿܢ ܐܲܝܟ ܠܵܐ ܚܲܝܵܐ ܀</l>
                <l n="57">:ܗܲܠܸܟܼܘ ܒܐܲܪܥܵܐ ܒܐ̄ܪܵܙ ܕܘܼܒܵܪܹ̈ܐ ܪ̈ܘܼܚܵܢܵܝܹܐ</l>
                <l n="58">ܘܲܒܼܥܲܡܠܲܝ̈ܗܘܿܢ ܨܵܪܘ ܬܘܼܩܵܢܵܐ ܕܠܵܐ ܡܸܬܼܚܲܒܲܠ ܀</l>
                <l n="59">:ܒܚܲܫܹ̈ܐ ܕܙܲܒܼܢܵܐ ܙܒܲܢ̣ܘ ܡܲܠܟܿܘܼܬܼܵܐ ܕܠܵܐ ܫܵܘܼܠܵܡܵܐ</l>
                <l n="60">ܘܲܒܼܫܝܼ̈ܛܵܬܼܵܐ ܩܢ̣ܵܘ ܪܘܼܡܪܵܡܵܐ ܕܕܲܪܓܼܵܐ ܕܲܠܥܸܠ ܀</l>
                <l n="61">:ܢܚܸܬܼܘ ܠܐܵܓܼܘܿܢܵܐ ܘܐܸܚܲܕܼܘ ܕܲܪܵܐ ܥܲܡ ܚܲܣܝܼܢܵܐ</l>
                <l n="62">ܘܲܠܒܲܟܼ݂ܘ ܪܘܼܚܵܐ ܒܝܲܕܼ ܗܲܕܵܡܹ̈ܐ ܡܸܬܼܚܲܙܝܵܢܹ̈ܐ ܀</l>
                <l n="63">:ܐܝܼܕܼܵܐ ܠܸܒܼܟܲܬ̤ ܪܘܼܚܵܐ ܠܵܐ ܓܘܼܫܡܵܢܵܐ</l>
                <l n="64">ܘܚܵܒܼ݂ ܘܐܸܬܼܦܲܟܲܪ ܩܲܠܝܼܠ ܓܸܦܹ̈ܐ ܩܕܼܵܡ ܝܲܩܝܼܪܵܐ ܀</l>
                <l n="65">:ܐܘܿ ܠܲܟܼܝܵܢܵܐ ܡܸܬܼܚܲܒܿܠܵܢܵܐ ܕܚܵܐܹ̇ܒܼ ܟܠܝܘܿܡ</l>
                <l n="66">ܕܲܚܣ݂ܲܢ ܘܲܙܟܼܵܐ ܠܲܩܪܲܒܼܬܼܵܢܵܐ ܕܙܵܟܹ̇ܐ ܟܠܝܘܿܡ ܀</l>
                <l n="67">:ܐܘܿ ܕܲܚܝܼܚܵܐ ܕܥܲܦܪܹܗ ܣܵܗܹ̇ܕܼ ܥܲܠ ܫܝܼܛܘܼܬܹܗ</l>
                <l n="68">ܕܲܙܟܼܵܐ ܠܪܘܼܚܵܐ ܕܲܫܡܹܗ ܡܲܟܼܪܸܙ ܩܲܠܝܼܠܘܼܬܹܗ ܀</l>
                <l n="69">:ܚܙ̣ܵܐ ܡܵܪܘܿܕܼܵܐ ܠܐܵܕܼܵܡ ܕܲܬܼܪܹܝܢ ܘܙܲܟܿܝܼ</l>
                <l n="70">ܘܲܩܥ̣ܵܐ ܘܐܲܝܠܸܠ ܥܲܠ ܙܵܟܼܘܼܬܼܵܐ ܕܠܵܐ ܒܲܥܝܵܕܵܪܐ ܀</l>
                <l n="71">:ܚܙ̣ܵܐ ܕܡܸܬܼܪܲܕܼܦܝܼܢ ܚܲܝܠܵܘܵܬܹ̈ܐ ܡ̣ܢ ܫܸܡ ܝܼܫܘܿܥ</l>
                <l n="72">ܘܐܲܚܕܹ݂ܿܗ ܓܘܼܢܚܵܐ ܕܐܲܝܟܲܢ ܪܵܕܹܦ ܦܲܓܼܪܵܐ ܠܪܘܼܚܵܐ ܀</l>
                <l n="73">:ܫܡ݂ܲܥ ܕܲܡܫܲܢܹܝܢ ܕܲܝܘܹ̈ܐ ܒܩܵܠܵܐ ܡܸܢܼܪܲܓܼܫܵܢܵܐ</l>
                <l n="74">ܘܙܵܥ ܘܐܸܬܼܒܲܠܗܝܼ ܕܠܵܐ ܚܵܫܘܿܫܹ̈ܐ ܥܪܲܩ̣ܘ ܡ̣ܢ ܩܵܠܵܐ ܀</l>
                <l n="75">:ܒܹܝܬܼ ܦܘܼ̈ܠܵܓܼܵܐ ܩܵܡ̣ ܡܲܪܵܚܵܐ ܥܲܠ ܡ̇ܐܐ ܕܲܗܘ̤ܵܐ</l>
                <l n="76">ܟܲܕܼ ܡܸܬܼܚܲܫܲܒ̣ ܕܚܸܠܡܵܐ ܗ̄ܘ̣ ܕܲܠܡܵܐ ܐܵܘ ܥܸܠܵܘܹ̈ܐ ܀</l>
                <l n="77">ܣܵܒܲ̇ܪ ܗ̄ܘ̣ܵܐ ܓܹܝܪ ܒܲܟܪܘܼܢܘܼܬܹܗ ܕܠܵܐ ܡܸܬܼܡܲܟܲܟ: </l>

                <pb ed="http://syriaca.org/bibl/1765" n="31"/>
                <l n="78">ܘܬܼܘܼܒܼ ܪܵܢܹ̇ܐ ܗ̄ܘ̣ܵܐ ܥܲܠ ܡ̇ܝܘܿܬܹ̈ܐ ܕܠܵܐ ܡܸܬܼܦܲܪܩܝܼܢ ܀</l>
                <l n="79">:ܟܲܕܼ ܕܹܝܢ ܝܲܠܦܹܗ ܒܝܲܕܼ ܣܘܼܥܪ̈ܵܢܹܐ ܠܦܘܼܪܩܵܢ ܐ̄ܢܵܫܵܐ</l>
                <l n="80">ܢܦ݂ܲܠ ܡ̣ܢ ܪܵܘܡܹܗ ܘܫܲܪܝܼ ܡܪܲܟܸܿܒܼ ܦܘܼܪ̈ܣܹܐ ܫܢܝܼܥܹ̈ܐ ܀</l>
                <l n="81">:ܫܲܠܚܹ݂ܗ ܠܙܲܝܢܵܐ ܕܲܛܪܘܼܢܘܼܬܼܵܐ ܕܡܲܩܪܷܒܼ ܗ̄ܘ̣ܵܐ ܒܹܗ</l>
                <l n="82">ܘܠܵܗ̇ ܠܲܫܒܼܝܼܬܼܵܐ ܙܲܝܹܢ ܘܐܲܡܝܼܩ ܚܲܕܼ ܠܘܼܩܒܲܠ ܚܲܕܼ ܀</l>
                <l n="83">:ܟܲܬܼܫܹܗ ܠܥܵܠܡܵܐ ܕܗܘ̤ ܥܲܡ ܢܲܦܫܹܗ ܢܲܩܪܸܒܼ ܘܲܢܚܘܼܒܼ</l>
                <l n="84">ܘܲܗܘ̤ܵܐ ܠܹܗ ܗܘ̤ ܐܲܝܟ ܚܲܙܵܝܵܐ ܕܲܩܪ̈ܲܒܼܬܼܵܢܹܐ ܀</l>
                <l n="85">:ܓܲܪܸܓܼ ܐܸܢܘܿܢ ܠܲܒܼܢܲܝ̈ ܐܲܪܥܵܐ ܠܘܵܬܼ ܬܲܟܼܬܿܘܼܫܵܐ</l>
                <l n="86">ܘܩܵܡ̣ ܗܘ̤ ܡܲܗܸܠ ܟܲܕܼ ܡܸܬܼܚܲܝܒܼܝܼܢ ܚܲܕܼ ܡ̣ܢ ܚܲܒܼܪܹܗ ܀</l>
                <l n="87">:ܠܹܗ ܠܲܟܼܝܵܢܵܐ ܕܡ̇ܝܘܿܬܼܘܼܬܼܵܐ ܐܲܠܒܸܿܫ ܙܲܝܢܹܗ</l>
                <l n="88">ܘܫܲܪܝܼ ܡܒܲܣܒܸܿܣ ܗܘ̤ ܠܲܩܢܘܿܡܹܗ ܡܸܬܼܚܲܒܿܠܵܢܵܐ ܀</l>
                <l n="89">:ܦܲܪܲܣ ܬܲܚܦܝܼܬܼܵܐ ܘܣܲܡܝܝܼ ܐܸܢܘܿܢ ܡ̣ܢ ܒܘܼܝܵܢܵܐ</l>
                <l n="90">ܕܠܵܐ ܢܸܬܼܒܲܩܘܿܢ ܕܲܠܡܵܢ ܡܵܚܹ̇ܝܢ ܐ̄ܢܵܫܵܐ ܠܐ̄ܢܵܫܵܐ ܀</l>
                <l n="91">:ܐܲܠܒܸܿܫ ܐܸܢܘܿܢ ܪܘܼܚܵܐ ܕܫܘܼܩܪܵܐ ܕܲܟܼܬܼܝܼܫܘܼܬܹܗ</l>
                <l n="92">ܘܲܥܒ݂ܲܕܼ ܐܵܢܘܿܢ ܐܲܝܟ ܬܵܒܼܘܿܥܹ̈ܐ ܕܫܲܪܝܼܪ̈ܵܬܼܵܐ ܀</l>
                <l n="93">:ܐܲܫܩܝܼ ܐܵܢܘܿܢ ܬܸܛܪܵܐ ܕܠܝܼܚܵܐ ܕܡܲܪܝܼܪܘܼܬܹܗ</l>
                <l n="94">ܘܐܲܪܘܝܼ ܐܸܢܘܿܢ ܒܲܪ̈ܓܼܝܼܓܼܵܬܵܪܐ ܐܲܝܟ ܡܹܐܪܝܼܬܼܵܐ ܀</l>
                <l n="95">:ܐܲܪܡܝܼ ܛܢܵܢܵܐ ܕܫܸܡ ܐܲܠܵܗܵܐ ܒܪܸ̈ܥܝܵܢܲܝܗܘܿܢ</l>
                <l n="96">:ܘܲܥܒܲܕܼ ܐܸܢܘܿܢ ܬܵܒܼܥܲܝ̈ ܨܲܥܪܵܐ ܕܛܘܼܥܝܲܝ ܕܐܵܘܠܸܕܼܘ</l>
                <l n="97">:ܫܡ݂ܲܥ ܡܲܪܵܝܵܐ ܕܣܲܬܼܪܹܗ ܩܵܠܵܐ ܕܫܸܡ ܒܵܪܘܿܝܵܐ</l>
                <l n="98">ܠܒܸܢܝܵܢ ܥܵܘ̣ܠܵܐ ܕܫܸܡ ܐܲܠܵܗܹ̈ܐ ܕܲܒܼܢܹܐ ܗ̄ܘ̣ܵܐ ܠܹܗ ܀</l>
                <l n="99">:ܚ̣ܙܵܐ ܕܡܸܬܼܟܲܪܙܵܐ ܚܕܼܵܐ ܬܵܘܕܿܝܼܬܼܵܐ ܕܚܲܕܼ ܐܵܠܵܗܵܐ</l>
                <l n="100">ܘܐܸܓܲܪ̣ ܦܵܠܚܹ̈ܐ ܕܕܿܓܵܠܘܼܬܼܵܐ ܕܲܢܣܲܝܥܘܼܢܵܝܗܝ ܀</l>
                <l n="101">:ܚܙ̣ܵܝܗܝ ܠܲܟܼܝܵܢܵܐ ܪܦܸܐ ܒܐܵܓܼܘܿܢܵܐ ܕܠܘܼܩܒܲܠ ܚܲܫܹ̈ܐ</l>
                <l n="102">ܕܫܲܪܝܼ ܡܲܩܠܸܐ ܒܝܲܕܼ ܚܘܼܡܣܵܢܵܐܬ ܠܥܸܠ ܡ̣ܢ ܚܲܫܹ̈ܐ ܀</l>
                <l n="103">:ܓܘܼܢܚܵܐ ܐܲܚܕܹܿܗ ܕܐܲܝܟܲܢ ܦܲܓܼܪܵܐ ܣܵܢܹ̇ܐ ܠܡܵܘܬܵܐ</l>
                <l n="104">ܗ̣ܦܲܟ ܒܥܹ̇ܐ ܠܹܗ ܠܲܡܚܲܒܿܠܵܢܹܗ ܕܢܸܩܪܘܿܒܼ ܨܹܐܕܼܵܘܗܝ ܀</l>
                <l n="105">:ܒܹܝܬܼ ܦܘܼܪ̈ܬܵܟܹܐ ܪܡܸܐ ܗ̄ܘ̣ܵܐ ܘܫܲܚܝܼܩ ܟܲܕܼ ܡܸܬܼܚܲܫܲܒܼ</l>
                <l n="106">ܕܡܸܛܠ ܡ̇ܢܵܐ ܣܵܢܹ̇ܝܢ ܚܲܝܹ̈ܐ ܪ̈ܵܚܡܲܝ ܚܲܝܹ̈ܐ ܀</l>
                <l n="107">:ܠܡܵܢ ܟܲܝ ܐܲܫܝܼܟܘ ܐܲܪ̈ܥܵܢܵܝܹܐ ܠܐܲܪ̈ܥܵܢܝܵܬܼܵܐ</l>
                <l n="108">ܘܥܲܠ ܡ̇ܢ ܒܲܣܲܪܘ ܥܲܠ ܚܘܼܬܼܚܵܬܹ̈ܐ ܕܠܵܐ ܒܲܥܝܵܕܼܵܐ ܀</l>
                <l n="109">:ܠܡܵܢ ܟܲܝ ܕܵܫܘܼܗ̇ ܐܲܪ̈ܥܵܢܵܝܹܐ ܠܪܸܓܲܬܼ ܒܸܣܪܵܐ</l>
                <l n="110">ܘܥܲܠ ܡ̇ܢ ܐܲܗܸܠܘ ܒܲܢܝܵܚܲܝ̈ܗܘܿܢ ܐܲܝܟ ܝܲܬܿܝܼܪܹ̈ܐ ܀</l>
                <l n="111">:ܠܡܵܢ ܐܸܬܼܢܲܟܼܪܝܼ ܟܝܵܢܵܐ ܕܐܲܣܝܼܪ ܒܲܪ̈ܓܼܝܼܓܼܵܬܼܵܐ</l>
                <l n="112">ܘܲܟܼܕܢ ܢܲܦܫܹܗ ܒܕܼܘܼܒܵܪ ܚܲܝܹ̈ܐ ܕܢܘܼܟܼܪܵܝܝܼܢ ܠܹܗ ܀</l>
                <l n="113">:ܠܵܐ ܗܘ̤ܵܬܼ ܗܵܕܹܐ ܐܵܘ ܐܸܫܬܲܡܥܲܬ̤ ܒܹܝܬܼ ܡ̇ܝܘܿܬܹ̈ܐ</l>
                <l n="114">ܕܡ̇ܝܘܿܬܼܘܼܬܼܵܐ ܬܸܣܢܸܐ ܠܚܲܝܹ̈ܐ ܘܬܸܪܚܲܡ ܡ̇ܘܬܵܐ ܀</l>
                <l n="115">ܠܲܝܬܿ ܠܹܗ ܠܓܸܢܣܵܐ ܕܲܒܼܢܲܝ̈ ܐܵܕܼܵܡ ܣܲܒܼܪܵܐ ܐ̄ܚܪܹܢܵܐ: </l>

                <pb ed="http://syriaca.org/bibl/1765" n="32"/>
                <l n="116">ܐܸܠܵܐ ܥܘܼܡܪܵܐ ܕܲܡܠܸܐ ܙܲܒܼܢܵܐ ܘܚܲܝܹ̈ܐ ܕܙܲܒܼܢܵܐ ܀</l>
                <l n="117">:ܠܵܐ ܣܢ̣ܵܘ ܐ̄ܢܵܫܵܐ ܠܐ̄ܢܵܫܵܝܵܬܼ̈ܐ ܐܲܝܟ ܠܵܐ ܐ̄ܢܵܫܵܐ</l>
                <l n="118">ܘܠܵܐ ܐܸܬܼܢܲܟܼܪܝܘܼ ܒܢܲܝ̈ ܕܲܚܝܼܚܵܐ ܠܦܘܼܠܚܵܢ ܐܲܪܥܵܐ ܀</l>
                <l n="119">:ܠܵܐ ܦܠܲܚ̣ܘ ܡܸܡܬܼܘܿܡ ܐܲܪ̈ܥܵܢܵܝܹܐ ܠܦܠܚܵܢ ܪܘܼܚܵܐ</l>
                <l n="120">ܘܠܵܐ ܝܲܗ̣̄ܒܼܘ ܦܹܐܪܹ̈ܐ ܡܸܬܼܚܲܒܿܠܵܢܹ̈ܐ ܠܠܵܐ ܚܵܫܘܿܫܹ̈ܐ ܀</l>
                <l n="121">:ܠܵܐ ܪܕܼܵܘ ܒܐܘܼܪܚܵܐ ܕܠܲܐܦܲܝ̈ ܪܵܘܡ̇ܐ ܐܲܪ̈ܥܵܢܵܝܹܐ</l>
                <l n="122">ܘܠܵܐ ܜܪ̣ܵܚ ܦܲܓܼܪܵܐ ܝܲܩܝܼܪ ܓܸܦܹ̈ܐ ܥܲܡ ܪ̈ܘܼܚܵܢܹܐ ܀</l>
                <l n="123">:ܐܸܡܗܘܿܢ ܐܪܥܵܐ ܗ̄ܝܼ ܘܒܲܐܪܥܵܐ ܝ̄ܠܝܼܕܼܝܼܢ ܥܲܠ ܕܚܝܼܚܵܐ</l>
                <l n="124">ܘܒܲܕܼܡܘܼܬܼ ܫܲܒܼܪܹ̈ܐ ܝܵܢ̇ܩܝܼܢ ܚܲܠܒܼܵܐ ܕܐܲܪ̈ܥܵܢܵܝܵܬܼܵܐ ܀</l>
                <l n="125">:ܒܨܝܼܪܝܼܢ ܣܲܓܿܝܼ ܡ̣ܢ ܕܘܼܪܵܫܵܐ ܪܘܼܚܵܢܵܝܵܐ</l>
                <l n="126">ܘܠܵܐ ܡܨܸܝܢ ܠܡܸܣܲܒܼ ܐܘܼܟܼܠܵܐ ܓܡܝܼܪܵܐ ܕܡܸܠܲܬܼ ܚܲܝܹ̈ܐ ܀</l>
                <l n="127">:ܚܕܲܬܵܐ ܗ̄ܝܼ ܕܲܗܘ̤ܵܬܼ ܡ̣ܢ ܫܠܹܝ ܒܐܲܪܥܵܐ ܠܒܼܢܲܝ̈ ܐܲܪܥܵܐ</l>
                <l n="128">ܕܲܣܢ̣ܵܘ ܠܐܲܪܥܥܵܐ ܘܠܲܐ̄ܚܝܵܢܘܼܬܼܵܐ ܕܐܲܪ̈ܥܵܢܝܵܬܼܵܐ ܀</l>
                <l n="129">:ܒܗܵܠܹܝܢ ܚܲܫܹ̈ܐ ܡܸܫܬܲܢܲܩ ܗ̄ܘ̣ܵܐ ܣܵܢ̇ܠܵܐ ܕܐ̄ܢܵܫܵܐ</l>
                <l n="130">ܕܲܚܙ̣ܵܐ ܐ̄ܢܵܫܵܐܐ ܕܫܲܪܝܼܘ ܡܲܩܠܹܝܢ ܠܲܡܕܵܫ ܚܲܫܹ̈ܐ ܀</l>
                <l n="131">:ܚܙ̣ܵܐ ܚܲܣܵܡܵܐ ܕܲܗܘ̤ܵܘ ܐ̄ܢܵܫܵܐ ܣܵܢܠܹ̈ܐ ܠܚܘܼܒܹܿܗ</l>
                <l n="132">ܘܐܲܣܸܦ ܢܘܼܪܵܐ ܕܝܲܨܪܹܗ ܒܝܼܫܵܐ ܕܢܵܘܒܸܿܕܼ ܐܸܢܘܿܢ ܀</l>
                <l n="133">:ܚ̣ܙܵܐ ܕܐܸܙܕܲܝܲܢܘ ܥܲܦܪ̈ܵܢܵܝܹܐ ܠܘܼܩܒܲܠ ܚܲܝܠܹܗ</l>
                <l n="134">ܘܚܲܠܸܦ ܐܵܦ ܗܘ̤ ܙܲܝܢܵܐ ܕܢܸܟܼܒܲܠ ܐ̄ܢܵܫܵܐ ܀</l>
                <l n="135">:ܒܝܲܕܼ ܨܸܢ̈ܥܵܬܼܵܐ ܙܲܝܸܢ ܢܲܦܫܹܗ ܪܹܫܵܐ ܕܐܵܐܲܪ</l>
                <l n="136">ܕܲܚܙܵܐ ܦܫܝܼܛܹ̈ܐ ܕܝܼܠܸܦܘ ܦܘܼܪ̈ܣܹܐ ܠܘܼܩܒܲܠ ܢܸܟܼܠܵܘ̈ܗܝ ܀</l>
                <l n="137">:ܠܗܘܿܢ ܗ̄ܘ̣ ܙܲܝܸܢ ܚܲܕܼ ܠܘܼܩܒܲܠ ܚܲܕܼ ܠܲܒܼܢܲܝ̈ ܐܲܪܥܵܐ</l>
                <l n="138">ܘܣܲܕܸܿܩ ܐܸܢܘܿܢ ܒܝܲܕܼ ܚܸܪܝܵܢܵܐ ܚܲܕܼ ܡ̣ܢ ܚܲܒܼܪܹܗ ܀</l>
                <l n="139">:ܠܹܗ ܠܲܟܼܝܵܢܵܐ ܕܡܸܕܼܪܹܗ ܕܐܵܕܼܵܡ ܦܠ݂ܲܓܼ ܡ̇ܪܘܿܕܼܵܐ</l>
                <l n="140">ܘܡܸܢܹܗ ܐܲܩܝܼܩ ܥܸܕܼܪܵܐ ܠܓܲܒܵܐ ܕܚܲܝ̈ܠܵܘܬܹܗ ܀</l>
                <l n="141">:ܠܗܘܿܢ ܠܲܦܫܝܼܛܹ̈ܐ ܩܪ̣ܵܐ ܢܵܟܼܘܿܠܵܐ ܕܲܢܣܲܝܥܘܼܢܵܝܗܝ</l>
                <l n="142">ܘܲܠܗܘܿܢ ܫܲܕܲܪ ܐܲܝܟ ܓܵܫܘܿܫܹ̈ܐ ܠܘܵܬܼ ܚܲܒܼܪ̈ܲܝܗܘܿܢ ܀</l>
                <l n="143">:ܐܲܠܸܦ ܐܸܢܘܿܢ ܙܢܲܝ̈ ܬܲܟܼܬܿܘܼܫܵܐ ܕܦܘܼܪ̈ܣܹܐ ܨܢܝܼܥܹ̈ܐ</l>
                <l n="144">ܘܐܲܥܢܝܼ ܐܸܢܘܿܢ ܒܗܸܪܓܵܐ ܕܥܵܘ̣ܠܵܐ ܠܡܹܐܫܲܕܼ ܥܵܘ̣ܠܵܐ ܀</l>
                <l n="145">:ܦܩ݂ܲܪ ܘܐܸܫܬܲܝܚܲܢ ܟܝܵܢܵܐ ܫܝܼܛܵܐ ܥܲܠ ܗܲܕܵܡ̇ܘ̈ܗܝ</l>
                <l n="146">ܘܫܲܪܝܼ ܡܒܲܣܒܸܿܣ ܗܘ̤ ܠܲܩܢܘܿܡܹܗ ܕܠܵܐ ܒܘܼܝܵܢܵܐ ܀</l>
                <l n="147">:ܢܚܸܬܼܘ ܠܐܵܓܼܘܿܢܵܐ ܒܸܣܪܵܢܵܝܵܐ ܠܘܼܩܒܲܠ ܒܸܣܪܵܐ</l>
                <l n="148">ܘܐܸܚܲܕ ܕܲܪܵܐ ܥܵܦܪܵܐ ܫܝܼܛܵܐ ܥܲܡ ܬܘܼܩܵܢܹܗ ܀</l>
                <l n="149">:ܩܵܡ ܡ̇ܪܘܿܕܼܵܐ ܘܲܒܼܢܲܝ̈ ܓܲܒܹܿܗ ܡ̣ܢ ܣܸܡܵܠܹܗ</l>
                <l n="150">ܘܚܹܝܠ ܟܲܣܝܘܼܬܼܵܐ ܘܲܒܼܢܲܝ̈ ܩܘܼܫܬܵܐ ܡ̣ܢ ܝܲܡܝܼܢܵܐ ܀</l>
                <l n="151">:ܟܢܲܫ̣ܘ ܚܲܙܵܝܹ̈ܐ ܠܲܡ ܕܐܲܬܼܠܹܝܛܵܐ ܚܲܝܠܲܝ̈ ܪܵܘܡ̇ܐ</l>
                <l n="152">ܕܢܸܚܙܘܿܢ ܐ̄ܢܵܫܵܐ ܟܲܕܼ ܡܸܬܼܟܲܬܿܫܝܼܢ ܥܲܡ ܪ̈ܘܼܚܵܢܹܐ ܀</l>
                <l n="153">ܫܹܐܕܹ̈ܐ ܘܐ̄ܢܵܫܵܐ ܐܸܚܲܕܘ ܕܲܪܵܐ ܒܪܸ̈ܓܼܫܹܐ ܘܙܵܘܥܹ̈ܐ: </l>

                <pb ed="http://syriaca.org/bibl/1765" n="33"/>
                <l n="154">ܡܸܬܼܪ̈ܲܓܼܫܵܢܹܐ ܒܪܸ̈ܓܼܫܹܐ ܕܦܲܓܼܪܵܐ ܘܫܹ̈ܐܕܹܐ ܒܙܵܘܥܹ̈ܐ ܀</l>
                <l n="155">:ܐܲܠܒܸܿܫ ܪܘܼܚܵܐ ܐܝܼܕܼܵܐ ܕܒܸܣܪܵܐ ܠܙܵܘܥܹ̈ܐ ܕܲܒܼܗܘܿܢ</l>
                <l n="156">ܕܲܒܼܗܲܕܵܡܹ̈ܐ ܡܸܬܼܚܲܙܝܵܢܹ̈ܐ ܓ̣ܡܲܪܘ ܪܸܓܲܬܼܗܘܿܢ ܀</l>
                <l n="157">:ܐܲܪܡܝܼܘ ܐܝܼܕܵܐ ܠܵܐ ܚܵܫܘܿܫܹ̈ܐ ܥܲܠ ܚܵܫܘܿܫܹ̈ܐ</l>
                <l n="158">ܘܒܲܣܒܸܿܣܘ ܓܘܼܫܡܵܐ ܢܲܚܬܵܐ ܕܲܠܒܲܪ ܡ̣ܢ ܫܸܪܝܵܢܵܐ ܀</l>
                <l n="159">:ܒܢܲܚܬܵܐ ܒܕܸܣܪܵܐ ܩܸܬܲܬ̤ ܐܝܼܕܼܵܐ ܕܲܒܼܥܸܠܕܲܪܵܐ</l>
                <l n="160">ܘܠܵܐ ܩܪܸܒܼ ܚܲܫܵܐ ܠܙܵܘܥܹ̈ܐ ܕܲܠܓܼܵܘ ܡ̣ܢ ܗܲܕܵܡܹ̈ܐ ܀</l>
                <l n="161">:ܠܪܸ̈ܓܼܫܲܝ ܦܲܓܼܪܵܐ ܡܸܬܼܚܲܙܝܵܢܵܐ ܠܒ݂ܲܟ ܡ̇ܪܘܿܕܼܵܐ</l>
                <l n="162">ܘܠܵܐ ܡ̣ܛܵܐ ܚܘܼܪܦܵܐ ܕܣܲܝܦܵܐ ܕܢܸܟܼܠܹܗ ܠܘܵܬܼ ܪܸܥܝܵܢܵܐ ܀</l>
                <l n="163">:ܠܨܸܦܵܐ ܫܝܼܛܵܐ ܕܣܝܼܡܲܬܼ ܚܲܝܹ̈ܐ ܢܩܲܫ̣ ܨܸܢܥܵܬܹ̈ܐ</l>
                <l n="164">ܘܲܣܲܬܲܪܘ ܙܵܘܥܹ̈ܐ ܠܥܘܼܬܼܪܵܐ ܕܪܘܼܚܵܐ ܒܚܸܣܢܲܝ̈ ܢܲܫܦܵܐ ܀</l>
                <l n="165">:ܒܝܲܕ ܓܲܠ̈ܝܵܬܼܵܐ ܣܒ݂ܲܕ ܡܲܪܵܚܵܐ ܕܲܚܣܲܢ ܘܲܙܟܼܵܐ</l>
                <l n="166">ܘܠܵܐ ܐܸܬܼܒܲܩܝܼ ܒܚܹܝܠ ܟܲܣܝܘܼܬܼܵܐ ܕܲܒܼܓܼܵܘ ܢܲܦܫܵܐ ܀</l>
                <l n="167">:ܐܵܦܸܢ ܦܲܓܼܪܵܐ ܪܦܸܐ ܗܲܕܵܡܹ̈ܐ ܚܵܒܼ݂ ܒܐܵܓܼܘܿܢܵܐ</l>
                <l n="168">ܐܸܠܵܐ ܢܲܦܫܵܐ ܠܵܐ ܐܸܙܕܲܟܼܝܲܬ̤ ܡ̣ܢ ܨܸܢ̈ܥܵܬܹܗ ܀</l>
                <l n="169">:ܒܓܼܘܼܫܡܵܐ ܪܲܦܝܵܐ ܩܒ݂ܲܥ ܚܲܣܵܡܵܐ ܓܹܐܪܵܐ ܕܪܘܼܓܼܙܹܗ</l>
                <l n="170">ܘܩܲܒܸܿܠ ܐܸܢܘܿܢ ܗܵܘܢܵܐ ܬܲܩܢܵܐ ܒܣܲܟܿܪܵܐ ܕܪܘܼܚܵܐ ܀</l>
                <l n="171">:ܒܠܲܥܘ̣ ܗܲܕܵܡܹ̈ܐ ܡܸܬܼܚܲܙܝܵܢܹ̈ܐ ܒܲܡܠܸܐ ܙܲܒܼܢܵܐ</l>
                <l n="172">ܘܩܵܘܝܼܘ ܙܵܘ̈ܥܹܐ ܠܵܐ ܚܵܫܘܿܫܹ̈ܐ ܕܠܵܐ ܫܘܼܓܼܢܵܝܵܐ ܀</l>
                <l n="173">:ܠܵܐ ܐܲܫܦܸܠ ܗ̄ܘ̣ܵܐ ܐܵܦܠܵܐ ܓܘܼܫܡܵܐ ܒܗܵܝ̇ ܕܐܸܬܼܒܲܣܒܲܣ</l>
                <l n="174">ܕܟܲܕܼ ܚܵܫܘܿܫܵܐ ܗ̄ܘ̣ ܥܨ̣ܵܐ ܠܲܟܼܝܵܢܵܐ ܠܒܲܪ ܡ̣ܢ ܛܲܟܼܣܵܐ ܀</l>
                <l n="175">:ܬܲܗܪܵܐ ܗ̄ܘ̣ܵܐ ܓܹܝܪ ܒܝܲܕܼ ܚܘܼܡܣܵܢܹܗ ܕܠܘܼܩܒܲܠ ܚܲܫܹ̈ܐ</l>
                <l n="176">ܘܛܵܒܼ ܥܲܙܝܼ ܗ̄ܘ̣ܵܐ ܟܲܕܼ ܡܸܬܼܦܲܣܲܩ ܕܠܵܐ ܚܵܘܣܵܢܵܐ ܀</l>
                <l n="177">:ܐܘܿ ܚܵܫܘܿܫܵܐ ܕܣܵܗܹ̇ܕܼ ܟܝܵܢܹܗ ܥܲܠ ܚܘܼܒܵܠܹܗ</l>
                <l n="178">ܕܲܛܥܼܵܐ ܟܝܵܢܹܗ ܘܕܲܡܝܼ ܒܚܲܝܠܵܐ ܕܠܵܐ ܚܵܫܘܫܹ̈ܐ ܀</l>
                <l n="179">:ܐܘܿ ܕܲܚܝܼܚܵܐ ܦܸܪ̈ܕܹܿܐ ܕܚܵܠܵܐ ܡܸܬܼܒܲܕܿܪܵܢܵܐ</l>
                <l n="180">ܕܟܲܢܸܫ ܝܵܬܹܗ ܠܘܵܬܼ ܬܘܼܩܵܢܵܐ ܪܘܼܚܵܢܵܝܵܐ ܀</l>
                <l n="181">:ܐܘܿ ܡ̇ܝܘܿܬܼܵܐ ܕܲܓܼܒܼܝܼܠ ܟܠܹܗ ܒܡܵܝܘܿܬܼܘܼܬܵܪܐ</l>
                <l n="182">ܕܫܲܚܠܸܦ ܛܝܼܢܹܗ ܠܘܵܬܼ ܪܘܼܟܵܒܼܵܐ ܕܢܘܼܟܼܪܵܝ ܠܲܫܡܹܗ ܀</l>
                <l n="183">:ܐܘܿ ܐܲܕܼܡܬܼܵܐ ܪܲܦܝܲܬܼ ܓܘܼܫܡܵܐ ܓܒܼܝܼܠܲܬܼ ܒܐܲܪܥܵܐ</l>
                <l n="184">ܕܵܗܘ̤ܵܬܼ ܡ̣ܢ ܫܠܹܝ ܡܲܪܓܵܢܝܼܬܼܵܐ ܩܲܢܝܲܬܼ ܫܘܼܦܪܵܐ ܀</l>
                <l n="185">:ܐܘܿ ܙܓܼܘܿܓܼܝܼܬܼܵܐ ܟܝܢܵܐ ܩܲܪܣܵܐ ܢܩܸܐ ܠܲܬܼܒܼܵܪܵܐ</l>
                <l n="186">ܕܢܲܩܫܘܼܗ̇ ܚܲܫܹ̈ܐ ܐܲܝܟ ܠܐܵܕܼܵܡܘܿܣ ܘܠܵܐ ܐܸܬܿܬܲܒܿܪܲܬ̤ ܀</l>
                <l n="187">:ܟܹܐܦܵܐ ܫܝܼܛܵܐ ܕܠܵܐ ܐܸܬܿܬܿܣܝܼܡܲܬ̤ ܒܒܸܢܝܵܢ ܩܘܼܫܬܵܐ</l>
                <l n="188">ܗܘ̤ܵܬܼ ܒܪܹܫ ܒܸܢܝܵܢܵܐ ܕܗܲܝܟܲܠ ܡܲܠܟܵܐ ܀ </l>

                <pb ed="http://syriaca.org/bibl/1765" n="34"/>
                <l n="189">:ܛܝܼܢܵܐ ܕܓܲܪܦܘܼܗܝ ܡܲܝ̈ܵܐ ܕܚܲܫܹ̈ܐ ܕܚܵܫܘܿܫܘܼܬܼܵܐ</l>
                <l n="190">ܚܲܝܸܨ ܗܘ̤ ܠܹܗ ܘܲܗܘ̤ܵܐ ܚܸܨܦܵܐ ܕܩܵܒܹ̇ܐ ܚܲܫܹ̈ܐ ܀</l>
                <l n="191">:ܪܦܸܐ ܪܸܥܝܵܢܵܐ ܕܚܲܝܠܸ ܢܲܦܫܹܗ ܐܲܝܟ ܓܲܢ̄ܒܵܪܵܐ</l>
                <l n="192">ܘܲܒܼܥ̣ܵܐ ܕܢܲܩܠܸܐ ܥܲܠ ܚܲܣܝܼܢܵܐ ܕܕܼܵܫ ܠܲܟܼܝܵܢܹܗ ܀</l>
                <l n="193">:ܡܲܢ ܟܲܝ ܐܲܠܦܹܗ ܠܝܲܩܝܼܪ ܓܘܼܫܡܵܐ ܙܢܲܝ̈ ܬܲܟܼܬܿܘܼܫܵܐ</l>
                <l n="194">ܘܡܲܢ̣ܘܼ ܚܲܝܨܹܗ ܠܡܹܐܚܲܕܼ ܕܲܪܵܐ ܥܲܡ ܪ̈ܘܼܚܵܢܹܐ ܀</l>
                <l n="195">:ܡܲܢ̣ܘܼ ܚܵܘܝܹܗ ܠܲܟܼܪܸܐ ܚܲܝܹ̈ܐ ܠܡܸܣܢܵܐ ܚܲܝܵܘ̈ܗܝ</l>
                <l n="196">ܘܡܲܢ ܐܲܝܬܿܝܼ ܠܹܗ ܣܒܲܪܬܼܵܐ ܕܚܲܝܹ̈ܐ ܕܠܵܐ ܫܘܼܠܵܡܵܐ ܀</l>
                <l n="197">:ܡܲܢ ܐܲܥܝܼܪܹܗ ܡ̣ܢ ܛܘܼܒܵܥܹܗ ܠܕܲܡܟܵܐ ܒܗܝܼܠܵܐ</l>
                <l n="198">ܘܡܲܢ̣ܘܼ ܬܪܲܨ ܠܹܗ ܐܘܼܪܚܵܐ ܠܪܵܘܡ̇ܐ ܠܪܵܚܹ̇ܡ ܥܘܼܡܩܵܐ ܀</l>
                <l n="199">:ܐܸܡ݂ܲܬܼܝ ܐܲܚܸܒܼܘ ܦܲܓܼܪܵܢܵܝܹܐ ܦܲܓܼܪ̈ܵܢܵܝܹܐ ܠܪ̈ܘܼܚܵܢܝܵܬܼܵܐ</l>
                <l n="200">ܘܐܲܝܟܵܐ ܕܲܡܝܼܘ ܐܲܪ̈ܥܵܢܵܝܹܐ ܠܲܫܡܲܝܵܢܹ̈ܐ ܀</l>
                <l n="201">:ܡܲܢ̣ܘܼ ܓܠ̣ܵܐ ܠܹܗ ܠܲܕܼܠܵܐ ܣܲܒܼܪܵܐ ܥܲܠ ܦܘܼܪܥܵܢܵܐ</l>
                <l n="202">ܘܡܲܢ ܒܲܕܸܿܩ ܠܹܗ ܥܲܠ ܚܘܼܕܵܬܼܵܐ ܕܦܲܓܼܪܵܐ ܘܢܲܦܫܵܐ ܀</l>
                <l n="203">:ܪܸܡܙܵܐ ܠܥܸܙ ܒܹܗ ܕܗܵܘ̇ ܕܐܲܪܡܝܼ ܒܹܗ ܢܘܼܪܵܐ ܕܚܘܼܒܹܿܗ</l>
                <l n="204">ܘܐܲܠܦܹܗ ܒܟܸܣܝܵܐ ܠܡܹܐܚܲܕܼ ܕܲܪܵܐ ܥܲܡ ܚܘܼܬܼܚܵܬܹ̈ܐ ܀</l>
                <l n="205">:ܒܚܹܝܠ ܟܲܣܝܘܼܬܼܵܐ ܚܲܝܸܠ ܢܲܦܫܹܗ ܠܘܵܬܼ ܬܲܟܼܬܿܘܼܫܵܐ</l>
                <l n="206">ܘܒܹܗ ܐܸܬܼܓܲܢ̄ܒܼܪ ܘܲܓܼܙܲܡ ܘܐܲܩܠܝܼ ܥܲܠ ܣܵܩܘܼܪܹܗ ܀</l>
                <l n="207">:ܒܪܘܼܚ ܓܸܠܝܵܢܵܐ ܩܢ̣ܵܐ ܒܘܼܝܵܢܵܐ ܠܡܸܣܢܵܐ ܚܲܝܵܘ̈ܗܝ</l>
                <l n="208">ܘܒܹܗ ܐܸܬܼܚܲܟܲܡ ܠܲܡܚܲܠܵܦܘܼ ܚܲܝܹ̈ܐ ܒܚܲܝܹ̈ܐ ܀</l>
                <l n="209">:ܚܲܝܹ̈ܐ ܒܚܲܝܹ̈ܐ ܦܲܚܸܡܘ ܘܲܬܼܩ̣ܠܘ ܐܲܝܟ ܦܪ̈ܘܿܫܹܐ</l>
                <l n="210">ܘܙܸܠܲܬ̤ ܟܲܦܬܼܵܐ ܕܚܲܝܹ̈ܐ ܕܲܬܼܢܵܢ ܡ̣ܢ ܕܲܠܥܵܠܲܡ ܀</l>
                <l n="211">:ܬܩܲܠ̣ܘ ܚܘܼܡܣܵܢܵܐ ܕܚܲܝܹ̈ܐ ܕܲܬܼܢܵܢ ܒܡܲܠܟܿܘܼܬܼ ܪܵܘܡ̇ܐ</l>
                <l n="212">ܘܠܵܐ ܣܠ̣ܩܘ ܥܲܡܠܹ̈ܐ ܥܲܠ ܦܘܼܪܥܵܢܵܐ ܕܲܥܬܼܝܼ̈ܕܼܵܬܼܵܐ ܀</l>
                <l n="213">:ܙܥܘܿܪܝܼܢ ܚܲܫܹ̈ܐ ܕܦܲܓܼܪܵܐ ܘܢܲܦܫܵܐ ܡ̣ܢ ܡܘܼܠܟܵܢܹ̈ܐ</l>
                <l n="214">ܘܠܵܐ ܡܸܬܼܦܲܚܡܝܼܢ ܢܘܼܪܵܐ ܘܣܲܝܦܵܐ ܒܲܟܼܠܝܼܠ ܫܘܼܒܼܚܵܐ ܀</l>
                <l n="215">:ܠܵܐ ܡܨܸܐ ܣܵܦܹ̇ܩ ܦܲܓܼܪܵܐ ܒܕܸܒܼܚܹܗ ܠܘܵܬܼ ܬܲܪܥܘܼܬܼܵܐ</l>
                <l n="216">ܐܵܦܠܵܐ ܢܲܦܫܵܐ ܒܝܲܕܼ ܚܘܼܡܣܢܵܗ̇ ܠܥܸܠܲܬܼ ܫܲܝܢܵܐ ܀</l>
                <l n="217">ܒܛܲܝܒܿܘܼ ܚܲܫ̣ܒܿܘܼܗ̇ ܠܗܵܝ̇ ܡ̇ܘܗܲܒܼܬܼܵܐ ܕܥܸܠܲܬܼ ܫܲܝܢܵܐ ܀</l>
                <l n="218">ܘܠܵܐ ܐܸܫܬܿܒܼܗܲܪܘ ܕܲܒܼܝܲܕܼ ܥܲܡܠܹ̈ܐ ܢܣܲܒܼ݂ܘ ܙܵܟܼܘܼܬܼܵܐ ܀</l>
                <l n="219">:ܠܗܵܝ̇ ܒܲܪܬܼ ܩܵܠܵܐ ܡܸܬܿܕܲܟܼܝܼܢ ܗ̄ܘ̣ܵܘ ܥܲܒܼ̈ܕܲ ܡܲܠܟܵܐ</l>
                <l n="220">ܕܡ̇ܐ ܕܲܥܒܲܕܿܬܿܘܿܢ ܟܠ ܕܲܦܩܝܼ̈ܕܼܵܢ ܠܵܐ ܬܸܬܼܚܲܬܿܪܘܼܢ ܀</l>
                <l n="221">:ܠܗܵܘ̇ ܟܵܪܘܿܙܵܐ ܡܲܫܡܲܥ ܥܲܡܡܹ̈ܐ ܡܸܬܼܥܲܗܕܼܝܼܢ ܗ̄ܘ̣ܵܐ</l>
                <l n="222">ܕܠܵܐ ܠܲܡ ܫܵܘܹ̇ܝܢ ܚܲܫܹ̈ܐ ܕܙܲܒܼܢܵܐ ܠܛܘܼܒܹ̈ܐ ܡܠܝܼܟܹ̈ܐ ܀</l>
                <l n="223">:ܒܥܲܡܠܹ̈ܐ ܕܢܲܦܫܹܗ ܬܲܗܝܼܪܝܼܢ ܗ̄ܘ̣ܵܘ ܕܲܟܼܡܵܐ ܫܒܒܼܚܝܼܢ</l>
                <l n="224">ܘܲܒܼܦܸܬܼܓܼܵܡܵܘ̈ܗܝ ܡܸܬܿܕܲܡܪܝܼܢ ܗ̄ܘ̣ܵܘ ܕܲܡܠܹܝܢ ܩܸܢܛܵܐ ܀ </l>

                <pb ed="http://syriaca.org/bibl/1765" n="35"/>
                <l n="225">:ܕܵܚܹ̇ܠ ܐ̄ܢܵܐ ܠܲܡ ܐܸܢܵܐ ܕܙܸܪܥܹ̇ܬܼ ܡܸܠܲܬܼ ܚܲܝܹ̈ܐ</l>
                <l n="226">ܕܲܠܡܵܐ ܐܸܢܵܐ ܩܢܘܿܡܝ ܐܸܬܼܢܲܟܼܪܸܐ ܠܣܝܼܡܲܬܼ ܚܲܝܹ̈ܐ ܀</l>
                <l n="227">:ܘܐܸܢܗܘ̤ ܕܡ̇ܐܝܵܐ ܕܲܓ̣ܒܼܵܝܗܝ ܪܘܼܚܵܐ ܩܸܢܛܵܐ ܡܠܸܐ ܗ̄ܘ̣ܵܐ</l>
                <l n="228">ܡܲܢ ܢܸܫܬܲܒܼܗܲܪ ܕܲܚܠܵܦ ܥܲܡܠܵܘ̈ܗܝ ܢܸܫܬܿܘܸܐ ܠܛܝܼܒܹ̈ܐ ܀</l>
                <l n="229">:ܐܸܢ ܐܲܬܼܠܹܝܛܵܐ ܕܙܲܕܿܝܼܩܘܼܬܼܵܐ ܡܲܟܸܿܟ ܢܲܦܵܫܹܗ</l>
                <l n="230">ܡܲܢ̣ܘܼ ܢܚܵܘܸܐ ܫܘܼܦܪܵܐ ܕܥܲܡܠܵܘ̈ܗܝ ܩܕܼܵܡ ܚܲܙܵܝܹ̈ܐ ܀</l>
                <l n="231">:ܒܢܝܼܫܵܐ ܕܡܸܠܵܘ̈ܗܝ ܡܸܬܼܒܲܩܹܝܢ ܗ̄ܘ̣ܵܘ ܐܵܦ ܐܲܬܼܠܹܝܛܹ̈ܐ</l>
                <l n="232">ܕܲܙܥܘܿܪ ܚܲܫܵܐ ܡ̣ܢ ܦܘܼܪܥܵܢܵܐ ܡܸܬܼܪܲܥܹܝܢ ܗ̄ܘ̣ܵܘ ܀</l>
                <l n="233">:ܘܡܸܛܠ ܗܵܕܹܐ ܒܗܲܢܝܼܐܘܼܬܼܵܐ ܣܲܝܒܲܪܘ ܚܲܫܹ̈ܐ</l>
                <l n="234">ܕܚܵܪ̣ܘ ܒܲܟܼܠܝܼܠܹ̈ܐ ܕܲܦܐܹܝܢ ܣܲܓܿܝܼ ܡ̣ܢ ܥܲܡܠܲܝ̈ܗܘܿܢ ܀</l>
                <l n="235">:ܓܚܸܟܼܘ ܥܲܠ ܣܲܝܦܹ̈ܐ ܘܫܵܛ̣ܘ ܠܲܣܪ̈ܵܩܹܐ ܘܕܼܵܫܘ̣ ܥܲܠ ܢܘܼܪܵܐ</l>
                <l n="236">ܘܒܲܙܲܚܘ ܘܐܲܗܸܠܘ ܒܲܟܪܘܼܢܘܼܬܼܵܐ ܕܒܼܝܼܫܵܐ ܘܡ̇ܘܬܵܐ ܀</l>
                <l n="237">:ܬܲܒܿܪܘܼܗܝ ܠܣܲܝܦܵܐ ܒܚܘܼܪܦܵܐ ܩܲܫܝܵܐ ܕܪܸ̈ܥܝܵܢܲܝܗܘܿܢ</l>
                <l n="238">ܘܦܲܣܸܩܘ ܐܸܢܘܿܢ ܠܡܵܐܢܲܝ̈ ܢܸܓܼ̈ܕܹܿܐ ܒܚܘܼܡܣܵܢ ܢܲܦܫܵܐ ܀</l>
                <l n="239">:ܙܟܼܵܐܘܼܗ̇ ܠܢܘܼܪܵܐ ܒܚܲܡܝܼܡܘܼܬܵܪܐ ܕܚܘܼܒܵܐ ܕܲܒܼܗܘܿܢ</l>
                <l n="240">ܘܩܸܪܲܬ̤ ܘܲܫܗܵܬ̤ ܥܲܙܝܼܙܘܼܬܼܵܗ̇ ܡ̣ܢ ܦܲܚܼܪ̈ܲܝܗܘܿܢ ܀</l>
                <l n="241">:ܐܘܿ ܠܲܟܼܝܵܢܵܐ ܡܛܲܠܸܩ ܓܘܼܫܡܹ̈ܐ ܕܚܵܒܼ݂ ܡ̣ܢ ܓܘܼܫܡܹ̈ܐ</l>
                <l n="242">ܐܘܿ ܐܵܟܼܘܿܠܬܵܐ ܕܲܗܘ̤ܵܬܼ ܐܘܼܟܼܠܵܐ ܠܡܸܬܼܐܲܟܼܠܵܢܹ̈ܐ ܀</l>
                <l n="243">:ܐܘܿ ܦܲܓܼܪ̈ܵܢܹܐ ܝܵܩ̈ܕܲܝ ܟܠܫܵܥ ܒܲܪ̈ܓܼܝܼܓܼܵܬܼܵܐ</l>
                <l n="244">ܕܫܲܬܸܿܩܘ ܥܘܼܙܵܐ ܕܫܲܠܗܹܒܼܝܼܬܼܵܐ ܒܚܘܼܡܣܵܢܲܝ̈ܗܘܿܢ ܀</l>
                <l n="245">:ܠܢܘܼܪܵܐ ܒܢܘܼܪܵܐ ܕܪܸ̈ܥܝܵܢܲܝܗܘܿܢ ܚܣ݂ܲܢܘ ܐܲܬܼܠܹܝܛܹ̈ܐ</l>
                <l n="246">ܘܠܵܐ ܐܸܬܼܟܵܪܝܼܘ ܙܵܘܥܹ̈ܐ ܕܒܼܗܘܿܢ ܡ̣ܢ ܝܵܩܹܕܲܬܵܐ ܀</l>
                <l n="247">:ܒܗܘܿܢ ܐܸܬܼܡܪܲܬ̤ ܐܸܬܼܓܲܡܪܲܬ̤ ܒܝܲܕܼ ܣܘܼܥܪ݁ܵܢܹܐ ܗܵܝ̇ ܕܲܟܼܬܼܝܼܒܼܵܐ</l>
                <l n="248">ܕܐܸܢܗܘ̤ ܕܬܼܥܒܲܪ ܒܝܲܡܵܐ ܘܢܘܼܪܵܐ ܥܲܡܵܟ ܐܝܼܬܲܝ ܀</l>
                <l n="249">:ܒܢܘܼܪܵܐ ܘܡܲܝ̈ܵܐ ܥܲܠ̣ܘ ܘܐܸܬܼܢܲܣܝܼܘ ܡ̣ܢ ܪ̈ܵܕܼܘܿܦܹܐ</l>
                <l n="250">ܘܩܪܲܬ̤ ܢܘܼܪܵܐ ܘܲܦܟ݂ܲܗܘ ܡܲܝ̈ܵܐ ܘܩܵܡ̣ܘ ܒܲܪܘܲܚܬܼܵܐ ܀</l>
                <l n="251">:ܐܘܿ ܥܲܦܪ̈ܵܢܹܐ ܕܫܸܓܼܪܲܬ̤ ܐܸܢܘܿܢ ܫܲܠܗܹܒܼܝܼܬܵܪܐ</l>
                <l n="252">ܘܲܗܘ̤ܵܘ ܡ̇ܐܢܹ̈ܐ ܕܣܝܼܡܲܬܼ ܚܲܝܹ̈ܐ ܕܠܵܐ ܡܸܬܼܓܲܢܒܵܐ ܀</l>
                <l n="253">:ܐܘܿ ܕܲܚܝܼܚܵܐ ܕܡܲܬܼܪܲܝ ܟܠܫܵܥ ܒܡܲܝ̈ܵܐ ܕܚܲܫܹ̈ܐ</l>
                <l n="254">ܕܲܥܒܲܪܘ ܚܲܫܹ̈ܐ ܒܓܼܵܘ ܗܲܕܵܡ̇ܘ̈ܗܝ ܒܲܕܼܡܘܼܬܼ ܢܘܼܪܵܐ ܀</l>
                <l n="255">:ܡ̇ܐܢܵܐ ܕܲܙܩܝܼܪ ܒܡܸܢܲܝ̈ ܥܲܡܪܵܐ ܡܸܬܼܚܲܒܿܠܢܵܐ</l>
                <l n="256">ܐܲܫܝܼܓܼ ܢܲܦܫܹܗ ܒܫܲܠܗܹܒܼܝܼܬܼܵܐ ܘܠܵܐ ܐܸܬܼܚܲܪܲܟ ܀</l>
                <l n="257">:ܐܲܡܝܼܢܹܛܘܿܢ ܢܸܩܪܸܐ ܐܸܢܘܿܢ ܠܦܲܓܼܪ̈ܵܢܵܝܹܐ</l>
                <l n="258">ܕܐܲܫܝܼܓܼܘ ܨܵܐܬܼܵܐ ܕܗܲܕܵܡܲܝ̈ܗܘܿܢ ܒܫܲܠܗܹܒܼܝܼܬܼܵܐ ܀ </l>

                <pb ed="http://syriaca.org/bibl/1765" n="36"/>
                <l n="259">:ܗܵܝ̇ ܓܹܝܪ ܦܲܓܼܪܵܐ ܗ̄ܝܼ ܡܸܬܼܚܲܒܿܠܵܢܵܐ ܐܲܝܟ ܟܠ ܦܲܓܼܪ̈ܝܼܢ</l>
                <l n="260">ܘܢܲܚܬܵܐ ܕܡܸܢܵܗ̇ ܠܵܐ ܡܸܬܼܚܲܒܲܠ ܡ̣ܢ ܐܸܟܹ̇ܠܬܵܐ ܀</l>
                <l n="261">:ܐܵܦ ܦܲܓܼܪ̈ܵܢܹܐ ܦܲܓܼܪܵܐ ܩܢܹܝܢ ܗ̄ܘ̣ܵܘ ܡܸܬܼܚܲܒܿܠܵܢܵܐ</l>
                <l n="262">ܘܢܲܚܬܵܐ ܕܚܘܼܒܵܐ ܕܒܼܝܼܫܝܼܢ ܗ̄ܘ̣ܵܘ ܠܵܐ ܐܸܬܼܚܲܒܲܠ ܀</l>
                <l n="263">:ܠܨܵܐܬܼܵܐ ܕܓܼܘܼܫܡܵܐ ܐܲܫܝܼܓܼ ܢܘܼܪܵܐ ܕܡܲܝܵ̈ܐ ܕܚܲܫܹ̈ܐ</l>
                <l n="264">ܘܫܲܦܲܪ ܓܘܼܫܡܵܐ ܘܢܸܗܪܲܬ̤ ܢܲܦܫܵܐ ܒܩܵܠ ܚܘܼܕܵܬܼܵܐ ܀</l>
                <l n="265">:ܩܵܠ ܚܘܼܕܵܬܼܵܐ ܫܡ݂ܲܥܘ ܡ̇ܝܘܿܬܹ̈ܐ ܕܡܲܠܸܠ ܒܐܲܪܥܵܐ</l>
                <l n="266">ܘܲܣܬܲܪܘ ܦܲܓܼܪܵܐ ܕܲܒܼܢܸܐ ܒܚܲܫܹ̈ܐ ܕܬܼܘܼܒܼ ܢܸܬܼܚܲܕܲܬܼ ܀</l>
                <l n="267">:ܚܙ̣ܵܘ ܪܘܼܟܵܒܼܵܐ ܕܗܲܕܵܡܲܝ̈ܗܘܿܢ ܕܙܲܥܘܿܪ ܘܲܡܚܝܼܠ</l>
                <l n="268">ܘܩܲܕܸܿܡܘ ܣܲܬܼܪܘܼܗܝ ܒܝܲܕܼ ܛܘܼܝܵܒܼܵܐ ܕܪܸ̈ܥܝܵܢܲܝܗܘܿܢ ܀</l>
                <l n="269">:ܗܸܢܘ̣ܿܢ ܣܲܬܼܪܘܼܗܝ ܠܵܐ ܗ̄ܘ̣ܵܐ ܩܛܝܼܪܵܐ ܕܪ̈ܵܕܼܘܿܦܲܝܗܘܿܢ</l>
                <l n="270">ܕܲܦܫܝܼܩ ܗ̄ܘ̣ܵܐ ܠܗܘܿܢ ܠܡܸܪܕܲܦ ܚܲܫܹ̈ܐ ܡ̣ܢ ܓܘܼܫܡܲܝ̈ܗܘܿܢ ܀</l>
                <l n="271">:ܒܫܘܼܚܬܵܐ ܕܦܲܓܼܪܵܐ ܡܸܬܼܚܲܒܿܠܵܢܵܐ ܡܸܬܼܒܲܩܹܝܢ ܗ̄ܘ̣ܵܐ</l>
                <l n="272">ܘܐܲܥܸܠܘ ܢܲܣܟܿܘܼܗܝ ܒܟܼܘܼܪܵܐ ܕܚܲܫܹ̈ܐ ܕܢܸܩܢܸܐ ܫܘܼܦܪܵܐ ܀</l>
                <l n="273">:ܠܵܐ ܗ̄ܘ̣ܵܐ ܩܛܝܼܪܵܐ ܥܨ̣ܵܐ ܚܹܐܪܘܼܬܼܵܐ ܕܪܸ̈ܥܝܵܢܲܝܗܘܿܢ</l>
                <l n="274">ܗܸܢܘ̣ܿܢ ܕܵܢܘܼܗ̇ ܐܲܝܟ ܦܵܪ̈ܘܿܫܹܐ ܕܗܵܕܹܐ ܦܲܐܝܵܐ ܀</l>
                <l n="275">:ܒܗܵܘܢܵܐ ܬܲܩܝܐ ܚܙ̣ܵܘ ܦܲܓܼܪ̈ܲܝܗܘܿܢ ܕܲܢܣܝܼܣܝܼܢ ܗ̄ܘ̣ܵܐ</l>
                <l n="276">ܘܫܲܕܼܵܘ ܓܘܼܫܡܵܐ ܕܛܝܼܢܵܐ ܪܲܦܝܵܐ ܘܲܩܢ̣ܵܘ ܪܘܼܚܵܐ ܀</l>
                <l n="277">:ܐܲܝܟ ܚܲܟܿܝܼܡܹ̈ܐ ܕܵܢܘ ܘܐܸܬܼܒܝܲܢܘ ܒܲܬܼܪܹܝܢ ܓܲܒܼܝܼ̈ܢ</l>
                <l n="278">ܕܦܲܩܵܚ ܡ̇ܘܬܵܐ ܕܲܡܠܸܐ ܙܲܒܼܢܵܐ ܘܠܵܐ ܕܵܥܵܠܲܡ ܀</l>
                <l n="279">:ܒܕܝܼܢܵܐ ܥܲܠ̣ܘ ܗ̄ܘ̣ܵܘ ܒܙܵܥܲܝ̈ ܢܲܦܫܵܐ ܘܪܸ̈ܓܼܫܲܝ ܦܲܓܼܪܵܐ</l>
                <l n="280">ܕܐܲܝܕܼܵܐ ܟܹܐܢܵܐ ܕܢܸܚܲܫ ܩܲܠܝܼܠ ܐܵܘ ܩܲܫܝܵܐܝܼܬܼ ܀</l>
                <l n="281">:ܐܲܝܕܼܵܐ ܦܫܝܩܵܐ ܙܵܘܥܹ̈ܐ ܐܸܡܲܪܘ ܠܪܸ̈ܓܼܫܲܝ ܦܲܓܼܪܵܐ</l>
                <l n="282">ܚܲܫܹ̈ܐ ܕܙܲܒܼܢܵܐ ܐܵܘ ܫܘܼܢܵܩܵܐ ܕܠܵܐ ܫܘܼܠܵܡܵܐ ܀</l>
                <l n="283">:ܡ̣ܢ ܡܲܢ ܢܸܕܼܚܲܝܠ ܢܲܦܫܵܐ ܐܸܡܪܲܬ̤ ܠܢܵܘܣܵܐ ܕܥܘܼܡܪܲܗ̇</l>
                <l n="284">ܡ̣ܢ ܩܵܛܘܿܠܵܐ ܕܚܲܕܼ ܒܲܪܢܵܫܵܐ ܐܵܘ ܕܲܬܼܪ̈ܲܝܗܘܿܢ ܀</l>
                <l n="285">:ܘܸܟܼܒܲܪ ܚܵܘܩܵܐ ܕܗܵܘ̇ ܦܸܬܼܓܼܵܡܵܐ ܩܪ̣ܵܐ ܪܸܥܝܵܢܵܐ</l>
                <l n="286">ܕܠܵܐ ܬܸܬܼܪܲܗܒܿܘܼܢ ܡ̣ܢ ܩܵܛܘܼܠܵܐ ܕܩܵܛܹ̇ܠ ܦܲܓܼܪܵܐ ܀</l>
                <l n="287">:ܕܚܲܠܘ ܕܹܝܢ ܝܲܬܿܝܼܪ ܐܵܦ ܐܸܣܬܲܪܲܕܼܘ ܐܲܝܟ ܦܵܪ̈ܘܿܫܹܐ</l>
                <l n="288">ܡ̣ܢ ܡܲܢ ܕܲܡܨܸܐ ܕܢܲܦܫܵܐ ܘܦܲܓܼܪܵܐ ܢܲܪܡܸܐ ܒܢܘܼܪܵܐ ܀</l>
                <l n="289">:ܒܵܗܵܘ̇ ܫܘܼܢܵܩܵܐ ܕܠܵܐ ܫܘܼܠܵܡܵܐ ܡܸܬܼܒܲܩܹܝܢ ܗ̄ܘ̣ܵܘ</l>
                <l n="290">ܘܲܒܼܗܵܘ̇ ܕܝܼܢܵܐ ܕܥܵܐ̇ܠܵܐ ܒܨܵܬܹܗ ܠܙܵܘ̈ܥܲܝ ܢܲܦܫܵܐ ܀</l>
                <l n="291">:ܚܲܝܵܐ ܗ̄ܝܼ ܡܸܠܬܹܗ ܕܐܲܠܵܗ ܟܠܵܐ ܩܪ̣ܵܘ ܘܐܸܬܼܗܲܓܿܝܼܘ</l>
                <l n="292">ܘܚܲܪܝܼܦ ܕܝܼܢܹܗ ܛܵܒܼ ܡ̣ܢ ܣܲܝܦܵܐ ܕܬܼܪܹܝܢ ܦܘܼܡ̇ܘ̈ܗܝ ܀</l>
                <l n="293">:ܒܠܘܼܚܹܗ ܕܠܸܒܿܗܘܿܢ ܟܬܲܒܼܘ ܢܲܨܝܼܚܹ̈ܐ ܣܸܦܪܹ̈ܐ ܕܪܘܼܚܵܐ</l>
                <l n="294">ܘܪܘܼܚܵܢܵܐܝܼܬܼ ܡܸܬܼܗܲܓܸܿܝܢ ܗ̄ܘ̣ܵܘ ܒܲܣܬܼܝܼܪ̈ܵܬܼܵܐ ܀</l>
                <l n="295">ܡ̇ܐ ܕܥܲܠ̣ܘ ܢܸܓܼ̈ܕܹܿܐ ܘܲܚ̈ܙܲܝ ܥܲܝܢܹ̈ܐ ܘܙܵܥ̣ܘ ܗܲܕܵܡܹ̈ܐ: </l>

                <pb ed="http://syriaca.org/bibl/1765" n="37"/>
                <l n="296">ܩܪ̣ܵܘ ܚܘܼܫܵܒܹ̈ܐ ܒܲܥܬܼܝܼ̈ܕܼܵܬܼܵܐ ܘܒܲܝܲܐܘ ܐܸܢܘܿܢ ܀</l>
                <l n="297">:ܡ̇ܐ ܬܘܼܒܼ ܕܐܲܒܼܪܸܩ ܣܲܝܦܵܐ ܕܚܝܼܠ ܠܥܸܠ ܡ̣ܢ ܓܘܼܫܡܵܐ</l>
                <l n="298">ܣܵܡ̣ܘ ܪܸܥܝܵܢܵܐ ܦܘܼܪܩܵܢ ܚܲܝܹ̈ܐ ܐܲܝܟ ܣܲܢܘܲܪܬܵܐ ܀</l>
                <l n="299">:ܡ̇ܐ ܕܐܸܫܬܲܓܼܪܲܬ̤ ܫܲܠܗܹܒܼܝܼܬܼܵܐ ܒܩܲܝܪܲܝ̈ ܚܸܡܬܼܵܐ</l>
                <l n="300">ܢܚܸܬܼ ܚܘܼܡܣܵܢܵܐ ܒܲܕܼܡܘܼܬܼ ܛܲܠܵܐ ܥܲܠ ܗܲܕܵܡܹ̈ܐ ܀</l>
                <l n="301">:ܒܐܘܼܪܚܵܐ ܕܒܼܵܒܹܠ ܪܕܼܵܘ ܢܲܨܝܼܚܹ̈ܐ ܒܪܸ̈ܥܝܵܢܲܗܘܿܢ</l>
                <l n="302">ܘܲܚܙ̣ܵܘ ܬܲܡܵܢ ܢܘܼܪܵܐ ܕܚܵܒܲܬ̤ ܘܦܲܓܼܪܵܐ ܕܲܙܟܼܵܐ ܀</l>
                <l n="303">:ܒܗܵܘܢܵܐ ܚܙ̣ܵܐܘܼܗ̇ ܠܗܵܝ̇ ܢܲܒܼܪܲܬܵܐ ܕܲܟܼܡܵܐ ܣܸܠܩܲܬ̤</l>
                <l n="304">ܘܐܲܝܟܲܢ ܩܲܦܲܚ ܪܸܡܙܵܐ ܟܲܣܝܵܐ ܠܪܵܘܡ̇ܐ ܕܕܸܠܩܵܗ̇ ܀</l>
                <l n="305">:ܕܚܝܼܠܵܐ ܗ̄ܘ̣ܵܬܼ ܛܵܒܼ ܟܲܕܼ ܐܸܫܬܲܪܲܬ̤ ܒܩܲܝܣܹ̈ܐ ܕܚܸܡܬܼܵܐ</l>
                <l n="306">ܘܫܝܼܛ ܗ̄ܘ̣ܵܐ ܘܲܒܼܣܸܐ ܫܘܼܠܵܡ ܕܸܠܩܵܗ̇ ܐܸܙܕܲܟܲܝܲܐܬ̤ ܀</l>
                <l n="307">:ܥܲܙܝܼܙ ܗ̄ܘ̣ܵܐ ܛܵܒܼ ܗܵܘ̇ ܦܘܼܩܕܼܵܢܵܐ ܕܝܲܗ̣̄ܒܼ ܠܵܗ̇ ܐܘܼܟܼܠܵܐ</l>
                <l n="308">ܘܢܲܫܝܼܫ ܘܲܪܦܸܐ ܚܹܝܠ ܣܘܼܥܪܵܢܵܗ̇ ܒܪܲܪ ܡ̣ܢ ܛܲܟܼܣܵܐ ܀</l>
                <l n="309">:ܡܛܲܠܩܵܬܝܼܬܼܵܐ ܕܟܼܠܡܵܐ ܕܐܝܼܬܼܵܘܗܝ ܡܸܬܼܚܲܒܿܠܵܢܵܐ</l>
                <l n="310">ܛܥܵܬ̤ ܠܲܟܼܝܵܢܵܗ̇ ܘܲܦ̣ܟܲܗ ܚܲܝܠܵܐ ܕܥܲܙܝܼܙܘܼܬܵܗ̇ ܀</l>
                <l n="311">:ܦܘܼܡ̇ܐ ܕܐܲܝܵܐ ܕܠܵܐ ܣܒ݂ܲܥ ܡܸܡܬܼܘܿܡ ܡ̣ܢ ܝܲܥܢܘܼܬܼܵܐ</l>
                <l n="312">ܫܕܼܵܘ ܠܹܗ ܓܸܙܪܵܐ ܘܠܵܐ ܦܬ݂ܲܚ ܦܘܼܡܹܗ ܠܘܼܩܒܲܠ ܐܘܼܟܼܠܹܗ ܀</l>
                <l n="313">:ܠܗܵܝ̇ ܕܐܸܣܬܲܥܪܲܬ̤ ܡ̣ܢ ܒܵܒܼܵܠܝܹ̈ܐ ܒܲܚܬܼܝܼܪܘܼܬܼܵܐ</l>
                <l n="314">ܨܵܪܘ ܢܲܨܝܼܚܹ̈ܐ ܐܲܝܟ ܡܲܚܙܝܼܬܼܵܐ ܩܕܼܵܡ ܥܲܝܢܲܝ̈ܗܘܿܢ ܀</l>
                <l n="315">:ܬܲܡ̇ܢ ܩܵܡ̣ܘ ܗ̄ܘ̣ܵܘ ܐܵܦ ܐܸܬܼܒܲܩܝܼܘ ܒܥܲܝ̈ܢܲܝ ܠܸܒܵܐ</l>
                <l n="316">ܟܲܕܼ ܐܸܬܼܟܲܢܲܫܘ ܥܲܡܡܹ̈ܐ ܠܡܸܚܙܵܐ ܛܘܼܠܵܩ ܐ̄ܢܵܫܵܐ ܀</l>
                <l n="317">:ܠܗܵܘ̇ ܫܘܼܠܵܡܵܐ ܕܗܵܘ̇ ܣܘܼܥܪܵܢܵܐ ܣܲܟܿܝܼܘ ܘܲܫܠܸܡ̣ܘ</l>
                <l n="318">ܟܲܕ ܐܸܫܬܿܓܼܪܲܬ̤ ܢܘܼܪܵܐ ܒܢܘܼܪܵܐ ܕܲܛܪܘܼܢܘܼܬܼܵܐ ܀</l>
                <l n="319">:ܘܸܟܼܒܲܪ ܗܵܕܹܐ ܥܵܢܘ̣ ܐܵܦ ܗܸܢܘ̣ܿܢ ܠܩܵܛܘܿܠܲܝ̈ܗܘܿܢ</l>
                <l n="320">ܕܠܵܐ ܝܵܨ̇ܦܝܼܢܲܢ ܠܡܸܦܲܩ ܪܘܼܚܵܐ ܥܲܠ ܚܘܼܒܵܠܲܢ ܀</l>
                <l n="321">:ܗܵܘ̇ ܦܘܼܩܕܵܢܵܐ ܕܦܲܓܸܿܕܼ ܦܘܼܡ̇ܐ ܕܫܲܠܗܹܒܼܝܼܬܼܵܐ</l>
                <l n="322">ܗܘ̤ ܦܵܪܹܩ ܠܲܢ ܡ̣ܢ ܫܘܼܢܵܩܵܐ ܕܐܘܼܠܨܵܢܲܝ̈ܟܿܘܿܢ ܀</l>
                <l n="323">:ܠܗܵܘ̇ ܡܘܼܠܡܵܢܵܐ ܕܠܵܐ ܡܸܬܿܕܿܓܲܠ ܫܡ݂ܲܥܘ ܘܐܸܬܼܠܲܒܲܒܼܘ</l>
                <l n="324">ܕܡܲܢ ܕܲܡܣܲܝܒܲܪ ܥܕܲܡܵܐ ܠܚܲܪܬܼܵܐ ܢܸܚܸܐ ܠܥܵܠܲܡ ܀</l>
                <l n="325">:ܣܲܒܼܪܵܐ ܕܚܲܝܹ̈ܐ ܫܲܪܲܪ ܐܸܢܘܿܢ ܒܐܘܼܠܨܵܢܲܝ̈ܗܘܿܢ</l>
                <l n="326">ܘܠܵܐ ܐܸܬܼܪܲܦܝܼܘ ܟܲܕܼ ܚܵܫ̇ܝܼܢ ܗ̄ܘ̣ܵܘ ܡ̣ܢ ܟܵܦܘܿܪܹ̈ܐ ܀</l>
                <l n="327">:ܚܙܵܬܼܵܐ ܕܬܲܗܪܑܵ ܡܸܬܼܚܵܘܝܵܐ ܗ̣̄ܘܵܬܼ ܩܕܼܵܡ ܗܲܝܢܲܝ̈ܗܘܿܢ</l>
                <l n="328">ܘܡܸܬܼܦܲܟܿܣܵܐ ܗ̣̄ܘܵܬܼ ܚܲܡܝܡܘܼܬܼܵܐ ܕܚܘܼܒܵܐ ܒܚܘܼܒܵܐ ܀</l>
                <l n="329">:ܒܪܸܚܡܲܬܼ ܚܘܼܒܵܐ ܐܲܠܵܗܵܝܵܐ ܡܸܬܼܥܲܩܪܵܐ ܗ̣̄ܘܵܬܼ</l>
                <l n="330">ܪܸܚܡܲܬܼ ܚܘܼܒܵܐ ܕܣܝܼܡ ܒܲܟܼܝܵܢܵܐ ܕܡ̇ܝܘܿܬܼܘܼܬܼܵܐ ܀ </l>

                <pb ed="http://syriaca.org/bibl/1765" n="38"/>
                <l n="331">:ܐܘܿ ܨܸܒܼܝܵܢܵܐ ܩܢܸܐ ܚܹܐܪܘܼܬܼܵܐ ܕܦܵܪܫܘܼܬܵܪܐ</l>
                <l n="332">ܕܲܥܨ̣ܵܐ ܩܛܝܼܪܹܗ ܠܐܲܣܝܼܪܘܼܬܼܵܐ ܕܣܵܡ̣ ܒܵܪܘܿܝܵܐ ܀</l>
                <l n="333">:ܐܘܿ ܢܸܟܼܝܵܢܵܐ ܕܐܲܣܝܼܪ ܟܠܹܗ ܒܚܲܝܹ̈ܐ ܕܙܲܒܼܢܵܐ</l>
                <l n="334">ܕܚܲܣܢܹ݂ܗ ܚܘܼܒܵܐ ܕܪܸܚܡܲܬܼ ܚܲܝܹ̈ܐ ܠܵܐ ܡ̇ܝܘܿܬܹ̈ܐ ܀</l>
                <l n="335">:ܐܘܿ ܕܲܡܡܲܫܟܲܢ ܟܝܵܢܹܗ ܠܡܵܘܬܵܐ ܚܠܵܦ ܣܲܟܼܠܘܼܬܹܗ</l>
                <l n="336">ܘܫܲܪܝܼ ܦܵܪܲܗ ܒܚܲܫܲܝ̈ ܦܲܓܼܪܵܐ ܫܛܵܪ ܚܵܘ̈ܒܵܬܹܐ ܀</l>
                <l n="337">:ܐܘܿ ܕܲܡܙܲܒܲܢ ܠܐܵܟܹ̇ܠܩܲܪܨܵܐ ܒܐܘܼܟܼܠܵܐ ܕܦܹܐܪܵܐ</l>
                <l n="338">ܕܲܩ̣ܪܵܐ ܚܪܘܼܪܹ̈ܐ ܒܝܲܕܼ ܚܘܼܡܣܵܢܵܐ ܕܲܪ̈ܓܼܝܼܓܼܵܬܼܵܐ ܀</l>
                <l n="339">:ܥܲܡ ܟܠ ܘܲܒܼܟܼܠ ܥܒ݂ܲܕܼܘ ܬܲܟܼܬܿܘܼܫܹ̈ܐ ܒܸܣܪ̈ܵܢܵܝܹܐ</l>
                <l n="340">ܘܥܲܠ ܟܠ ܐܲܩܠܝܼܘ ܘܲܠܟܼܠ ܚܲܝܸܒܼܘ ܘܲܢܨܲܚ̣ܘ ܘܲܙܟܼܵܘ ܀</l>
                <l n="341">:ܒܚܲܫܲܝ̈ ܦܲܓܼܪܵܐ ܘܙܵܘܥܲܝ̈ ܢܲܦܫܵܐ ܢܣ݂ܲܒܼܘ ܙܵܟܼܘܼܬܼܵܐ</l>
                <l n="342">ܘܒܲܣܲܪܘ ܘܐܲܗܸܠܘ ܒܲܪ̈ܓܼܝܼܓܼܵܬܼܵܐ ܕܦܲܓܼܪܵܐ ܘܢܲܦܫܵܐ ܀</l>
                <l n="343">:ܙܟܼܵܘ ܠܲܥܝܼܪܹ݁ܵܐ ܟܝܵܢܵܐ ܕܲܬܼܪܹܝܢ ܒܝܲܕܼ ܚܘܼܣܵܢܵܐ</l>
                <l n="344">ܘܠܹܗ ܠܲܟܼܝܵܢܵܐ ܕܵܫܘܼܗܝ ܘܲܥܒܲܪܘ ܠܥܸܠ ܡ̣ܢ ܥܘܼܩܣܵܘ̈ܗܝ ܀</l>
                <l n="345">:ܠܪܸܓܲܬܼ ܦܲܓܼܪܵܐ ܢܸܒܼܥܵܐ ܕܪܵܕܹܐ ܒܐܲܡܝܼܢܘܼܬܼܵܐ</l>
                <l n="346">ܦܣܩ̣ܘܼܗܝ ܫܸܦܝܹܗ ܡ̣ܢ ܗܲܕܵܡܹ̈ܐ ܕܠܵܐ ܢܸܬܼܪܲܓܿܘܿܢ ܀</l>
                <l n="347">:ܠܪܸܚܡܲܬܼ ܟܸܣܦܵܐ ܐܸܡ̇ܐ ܕܝܸܠܕܲܬ̤ ܟܠ ܒܝܼ̈ܫܬܼܵܐ</l>
                <l n="348">ܣܵܡ̣ܘܼܗ̇ ܒܩܲܒܼܪܵܐ ܕܠܵܐ ܬܘܼܒܼ ܬܸܬܸܿܠ ܦܹܐܪܹ̈ܐ ܠܡܵܘܬܵܐ ܀</l>
                <l n="349">:ܠܪܸܚܡܲܬܼ ܫܘܼܒܼܚܵܐ ܚܲܒܼܫܘܼܗ̇ ܒܚܸܣܢܹ̈ܐ ܕܡܲܟܿܝܼܟܼܘܼܬܼܵܐ</l>
                <l n="350">ܘܐܸܚܲܕܼܘ ܒܐܲܦܹܝ̈ܗ̇ ܬܲܪ̈ܥܹܐ ܕܚܘܼܒܵܐ ܕܒܵܐ ܡܬܼܚܲܣܢܝܼܢ ܀</l>
                <l n="351">:ܚܣܵܡܵܐ ܛܪܘܼܢܵܐ ܕܲܟܪܲܕܼ ܘܐܲܩܠܝܼ ܥܲܠ ܟܠ ܚܲܫܝܼ̈ܢ</l>
                <l n="352">ܡܲܟܸܿܟܼܘ ܥܘܼܫܢܵܐ ܕܬܲܩܦܝܼܬܹܗ ܒܡܸܠܲܬܼ ܫܲܝܢܵܐ ܀</l>
                <l n="353">:ܠܚܸܡܬܼܵܐ ܕܐܝܼܬܹܝܗ̇ ܚܲܝܘܲܬܼ ܒܲܪܵܐ ܕܠܵܐ ܡܸܫܬܿܝܢܵܐ</l>
                <l n="354">ܐܸܣܲܪܘ ܦܲܟܼܪܘܼܗ̇ ܒܒܲܣܝܼܡܘܼܬܼܵܐ ܐܲܝܟ ܫܸܫܠܬܼܵܐ ܀</l>
                <l n="355">:ܒܚܘܼܬܼܪܲܐ ܐܲܪܝܵܐ ܕܣܵܥܹ̇ܐ ܒܓܼܘܼܡܕܵܐ ܠܡܸܬܼܒܲܪ ܐ̄ܢܵܫܵܐ</l>
                <l n="356">ܐܲܥܸܠܘ ܚܲܒܼܫ̣ܘܼܗܝ ܒܓܼܵܘ ܢܵܡܲܪܬܵܐ ܕܡܲܟܿܝܼܟܼܘܼܬܼܵܐ ܀</l>
                <l n="357">:ܠܝܲܨܪܵܐ ܒܝܼܫܵܐ ܦܣܲܩ̣ܘ ܘܐܲܪܝܼܡܘܼܗܝ ܡ̣ܢ ܥܸܩܵܪܹܐ</l>
                <l n="358">ܕܠܵܐ ܬܘܼܒܼ ܢܲܚܠܸܦ ܘܢܸܛܥܲܢ ܦܹܐܪܹ̈ܐ ܕܡܲܪܝܼܪܘܼܬܼܵܐ ܀</l>
                <l n="359">:ܡܲܟܸܿܟܼܘ ܪܵܘܡ̇ܐ ܕܲܪܓܼܝܼܓܼܵܬܼܵܐ ܕܙܵܘܥܹ̈ܐ ܘܪܸ̈ܓܼܫܹܐ</l>
                <l n="360">ܘܫܲܥܒܸܿܕܼܘ ܘܐܸܢܘܿܢ ܬܚܹܝܬܼ ܨܸܒܼܝܵܢܵܐ ܪܵܚܹ̇ܡ ܩܘܼܫܬܵܐ ܀</l>
                <l n="361">:ܒܙܲܝܢܵܐ ܕܪܘܼܚܵܐ ܚܣ݂ܲܢܘ ܟܠ ܚܲܝ̈ܠܝܼܢ ܕܲܠܓܼܵܘ ܘܕܲܠܒܲܪ</l>
                <l n="362">ܕܡܲܩܪܸܒܼ ܗ̄ܘ̣ܵܐ ܒܹܗ ܨܼܒܼܝܵܢ ܢܲܦܫܵܐ ܐܲܝܟ ܕܲܒܼܕܼܝܼܠܹܗ ܀</l>
                <l n="363">:ܒܲܕܼܠܵܐ ܕܝܼܠܹܗ ܢܨܲܚ ܨܸܒܼܝܵܢܹܗ ܐܲܝܟ ܕܲܒܼܕܼܝܼܠܹܗ</l>
                <l n="364">ܘܐܸܬܼܚܲܫܒܲܬ̤ ܠܹܗ ܙܵܟܼܘܼܬܼ ܚܲܝܠܵܐ ܐܲܝܟ ܕܲܒܼܕܝܼܠܹܗ ܀</l>
                <l n="365">ܠܵܘܕܼܝܼܠܹܗ ܗ̄ܘ̣ܵܬܼ ܕܢܸܙܟܸܿܐ ܠܚܲܫܹ̈ܐ ܕܲܩܒܼܝܼܥܝܼܢ ܒܹܗ: </l>

                <pb ed="http://syriaca.org/bibl/1765" n="39"/>
                <l n="366">ܐܸܠܵܐ ܕܚܲܝܠܵܐ ܕܝܲܗ̣̄ܒܼ ܒܹܗ ܚܲܝܠܵܐ ܠܡܸܚܣܲܢ ܚܲܫܘ̈ܗܝ ܀</l>
                <l n="367">:ܢܘܼܪܵܐ ܕܚܘܼܒܵܐ ܐܲܣܸܦ ܪܘܼܚܵܐ ܒܓܼܵܘ ܪܸܥܝܵܢܵܐ</l>
                <l n="368">ܘܐܲܕܼܠܸܩ ܘܐܵܘܩܸܕܼ ܝܲܥܪܵܐ ܣܲܢܝܵܐ ܕܲܪ̈ܕܼܝܼܓܼܵܬܼܵܐ ܀</l>
                <l n="369">:ܒܡܘܼܠܟܵܢ ܚܲܝܹ̈ܐ ܠܵܐ ܡ̇ܝ̈ܘܿܬܹܐ ܚܲܪ̣ܵܨܸܒܼܝܵܢܵܐ</l>
                <l n="370">ܘܢܲܬܼܦܹܗ ܚܘܼܒܵܐ ܕܢܹܐܙܲܠ ܢܸܓܼܡܘܿܪ ܨܸܒܼܝܵܢ ܢܲܦܫܹܗ ܀</l>
                <l n="371">:ܒܙܵܘܥܹ̈ܐ ܟܣܲܝܵ̈ܐ ܡܠܸ݂ܩ ܘܐܸܬܼܡܲܟܝܼ ܠܪܵܘܡ̇ܐ ܕܲܠܥܸܠ</l>
                <l n="372">ܘܲܚ̣ܙܵܐ ܒܗܵܘܢܵܐ ܠܗܵܘ̇ ܬܘܼܩܵܢܵܐ ܕܠܵܐ ܡܸܬܼܚܲܒܲܠ ܀</l>
                <l n="373">:ܒܓܸܦܹ̈ܐ ܕܪܘܼܚܵܐ ܦܪܲܚ̣ܘ ܐܲܪ̈ܥܵܢܹܐ ܘܥܲܠ̣ܘ ܠܲܫܡܲܝܵܐ</l>
                <l n="374">ܘܲܫܡ݂ܲܥܘ ܬܲܡ̇ܢ ܩܵܠ ܗܘܼܠܵܠܵܐ ܕܠܵܐ ܡܸܬܼܡܲܠܲܠ ܀</l>
                <l n="375">:ܒܲܠܘܼܝܼܬܼ ܦܵܘܠܘܿܣ ܡ̇ܐܢܵܐ ܓܲܒܼܝܵܐ ܪܕܼܵܘ ܢܲܨܝܼܚܹ̈ܐ</l>
                <l n="376">ܘܡܲܢܲܥܘ ܠܐܲܬܼܪܵܐ ܕܲܡܗܲܠܠܝܼܢ ܒܹܗ ܪܘܼܚܵܢܵܐܝܼܬܼ ܀</l>
                <l n="377">:ܪܸܡܙܵܐ ܕܲܓܼܒܼ݂ܵܝܗܝ ܩܲܪܸܒܼ ܐܸܢܘܿܢ ܒܝܲܕܼ ܨܸܒܼܝܵܢܵܐ</l>
                <l n="378">ܠܡܸܫܡܲܥ ܩܵܠܵܐ ܕܠܵܐ ܡܸܬܼܡܲܠܲܠ ܒܠܸܫܵܢ ܒܸܣܪܵܐ ܀</l>
                <l n="379">:ܥܲܡܹܗ ܣܠܸܩ̣ܘ ܗ̄ܘ̣ܵܘ ܠܬܼܘܼܠܬܼܵܐ ܕܪܵܘܡ̇ܐ ܒܗܵܘܢܵܐ ܟܲܣܝܵܐ</l>
                <l n="380">ܘܟܲܣܝܼܘ ܫܘܼܦܪܵܐ ܕܢܸܨܚܵܢܲܝ̈ܗܘܿܢ ܒܕܼܘܼܡܚܵܐ ܕܝܼܠܹܗ ܀</l>
                <l n="381">:ܒܢܝܼܫܵܐ ܬܪܝܼܨܵܐ ܕܐܲܝܠܹܝܢ ܕܲܢܨܲܚ̣ܘ ܕܲܡܝܼܘ ܟܠܫܵܥ</l>
                <l n="382">ܘܲܚܢ̣ܵܘ ܣܲܓܿܝܼ ܣܲܓܼܝܼ ܒܝܲܕܼ ܚܘܼܡܣܵܢܵܐ ܕܪܸ̈ܥܝܵܬܲܝܗܘܿܢ ܀</l>
                <l n="383">:ܡ̇ܘܬܹܿܗ ܕܗܵܒܹܝܠ ܨܝܼܕܼ ܗ̄ܘ̣ܵܐ ܟܠܫܵܥ ܩܕܼܵܡ ܥܲܝܢܲܝ̈ܗܘܿܢ</l>
                <l n="384">ܘܲܒܼܩܵܛܘܼܠܹܗ ܡܸܬܼܒܲܩܹܝܢ ܗ̄ܘ̣ܵܘ ܟܲܕܼ ܡܸܬܼܢܲܓܲܕ ܀</l>
                <l n="385">:ܠܩܵܠܵܐ ܕܲܕܼܡܹܗ ܡܸܬܿܬܿܥܝܼܪܝܼܢ ܗ̄ܘ̣ܵܘ ܚܘܼܫܵܒܲܝ̈ܗܘܿܢ</l>
                <l n="386">ܟܲܕܼ ܓܵܥܹ̇ܐ ܗ̄ܘ̣ܵܐ ܠܘܵܬܼ ܚܵܙܹ̇ܐ ܟܠ ܥܲܠ ܩܵܛܘܿܠܹܗ ܀</l>
                <l n="387">:ܩܪܘܼܒܼܚܵܐ ܪܲܒܵܐ ܥܲܒܼ݂ܕ ܫܲܬܼܝܼܩܵܐ ܥܲܡ ܡܲܪܵܚܵܐ</l>
                <l n="388">ܘܝܲܗ̣̄ܒܹܿܗ ܠܪܸܡܙܵܐ ܕܢܸܥܘܿܠ ܢܸܩܪܸܝܘܗܝ ܩܕܼܵܡ ܕܲܝܢܵܐ ܀</l>
                <l n="389">:ܩܪܘܼܒܼܚܵܐ ܕܕܲܡ̇ܐ ܚܙ̣ܵܐ ܕܲܝܢܵܐ ܘܛܲܢ ܘܐܸܬܼܥܲܙܲܪ</l>
                <l n="390">ܘܲܦܣ݂ܲܩ ܕܝܼܢܵܐ ܥܲܠ ܩܵܛܘܿܠܵܐ ܠܦܘܼܬܼ ܣܲܟܼܠܘܼܬܹܗ ܀</l>
                <l n="391">:ܠܲܫܒܼܥܵܐ ܢܸܓܼ̈ܕܹܿܐ ܩ̈ܫܲܝܵܐ ܡܲܬܼܚܹܗ ܠܐܵܫܹ̇ܕܼ ܠܲܕܼܡܵܐ</l>
                <l n="392">ܕܒܲܓܼܙܵܪ ܕܝܼܢܹܗ ܢܣܲܪܸܕܼ ܐ̄ܢܵܫܵܐ ܡ̣ܢ ܨܹܝܕܼ ܩܸܛܠܵܐ ܀</l>
                <l n="393">:ܩܗܵܕܹܐ ܬܸܢܘܲܝ ܝܲܗ̣̄ܒܼܘ ܓܘܼܫܡܲܝ̈ܗܘܿܢ ܣܵܗ̈ܕܹܿܐ ܒܚܝܼܪܹ̈ܐ</l>
                <l n="394">ܘܠܵܐ ܬܒܲܥ̣ܘ ܨܲܥܪܵܐ ܕܐܘܼܠܨܵܢܲܝ̈ܗܘܿܢ ܡ̣ܢ ܐܵܠܘܿܨܹ̈ܐ ܀</l>
                <l n="395">:ܒܲܕܼܡ̇ܐ ܕܩܵܥܹ̇ܐ ܐܲܝܟ ܡܲܠܵܠܵܐ ܡܸܢܼܒܲܝܢܝܼܢ ܗ̄ܘ̣ܵܘ</l>
                <l n="396">ܘܗܲܢܝܼܵܐܝܼܬܼ ܫܲܦܲܥܘ ܕܼܡܗܘܿܢ ܕܢܸܩܢܹܐ ܩܵܠܵܐ ܀</l>
                <l n="397">:ܒܢܸܓܼ̈ܕܹܿܐ ܩ̈ܫܲܝܵܐ ܕܥܲܠ ܡܲܪ̈ܵܚܹܐ ܡܸܬܼܢܲܩܡܝܼܢ ܗ̄ܘ̣ܵܘ</l>
                <l n="398">ܥܝܵܪܬܵܐ ܕܡ̇ܘܬܵܐ ܡ̣ܢ ܩܵܛܘܿܠܹ̈ܐ ܕܚܲܝܸܒܼܘ ܐܸܢܘܿܢ ܀</l>
                <l n="399">:ܠܵܐ ܪܵܫܹ̇ܝܢ ܗ̄ܘ̣ܵܘ ܠܪ̈ܵܕܼܘܿܦܲܝܗܘܿܢ ܕܥܲܠ ܡ̇ܢ ܗܵܟܲܢ</l>
                <l n="400">ܕܲܡܦܵܣܝܼܢ ܗ̄ܘ̣ܵܘ ܕܗܘ̤ ܐܘܼܠܨܵܢܵܐ ܥܸܠܲܬܼ ܚܲܝܹ̈ܐ ܗ̄ܘ̣ ܀</l>
                <l n="401">ܠܵܐ ܡܲܟܼܪܹܝܢ ܗ̄ܘ̣ܵܘ ܥܲܠ ܚܘܼܒܵܠܵܐ ܕܗܲܕܿܡܲܝ̈ܗܘܿܢ: </l>

                <pb ed="http://syriaca.org/bibl/1765" n="40"/>
                <l n="402">ܕܨܝܼܪ ܗ̄ܘ̣ܵܐ ܟܠܫܵܥ ܩܕܼܵܡ ܥܲܝܢܲܝ̈ܗܘܿܢ ܢܘܼܚܵܡ ܦܲܓܼܪܵܐ ܀</l>
                <l n="403">:ܠܵܐ ܡܥܵܩܝܼܢ ܗ̄ܘ̣ܵܘ ܥܲܠ ܦܘܼܪܫܵܢܵܐ ܕܦܲܓܼܪܵܐ ܘܢܲܦܫܵܐ</l>
                <l n="404">ܟܲܕܼ ܚܵܙܹ̇ܝܢ ܗ̄ܘ̣ܵܘ ܕܲܡܫܲܢܹܝܢ ܗ̄ܘ̣ܵܘ ܒܡܵܘܬܵܐ ܠܚܲܝܹ̈ܐ ܀</l>
                <l n="405">:ܐܘܿ ܪܸܥܝܵܢܵܐ ܟܡܵܐ ܚܲܡܣܸܢ ܗ̄ܘ̣ܵܐ ܘܫܵܛ̇ ܠܲܟܼܝܵܢܵܐ</l>
                <l n="406">ܕܐܲܣܡܝܼ ܘܫܲܬܸܩ ܥܲܠ ܦܘܼܪܫܵܢܵܐ ܕܲܬܼܪܹܝܢ ܓܲܒܹ̈ܐ ܀</l>
                <l n="407">:ܐܘܿ ܚܹܐܪܘܼܬܼܵܐ ܕܲܟܼܡܵܐ ܒܣܲܪܬܼܵܗ̇ ܠܐܲܣܝܼܪܘܼܬܼܵܐ</l>
                <l n="408">ܘܚܸܫܒܲܬ̤ ܚܘܼܒܵܐ ܕܣܝܼܡ ܒܲܟܼܝܵܢܵܐ ܐܲܝܟ ܠܵܐ ܐܝܼܬܼܵܘܗܝ ܀</l>
                <l n="409">:ܐܘܿ ܬܲܟܼܬܼܘܼܫܵܐ ܕܥܸܒܼܕܲܬ̤ ܢܲܦܫܵܐ ܗܝ̤ ܥܲܡ ܝܵܬܼܗ̇</l>
                <l n="410">ܘܚܸܣܢܲܬ̤ ܘܲܙܟܼܵܬ̤ ܠܲܛܪܘܼܢܘܼܬܼܵܐ ܕܙܵܘܥܹ̈ܐ ܩ̈ܫܲܝܵܐ ܀</l>
                <l n="411">:ܗܝ̤ ܥܲܡ ܙܲܘܥܹ̈ܐ ܐܸܚܕܲܬ̤ ܕܲܪܵܐ ܘܙܵܘܥܹ̈ܐ ܥܲܡܵܗ̇</l>
                <l n="412">ܝܸܗ̄ܒܲܬ̤ ܐܝܼܕܼܵܐ ܗܝ̤ ܥܲܡ ܙܲܘܥܹ̈ܐ ܠܚܹܝܠ ܚܹܐܪܘܼܬܼܵܐ ܀</l>
                <l n="413">:ܚܹܝܠ ܚܹܐܪܘܼܬܼܵܐ ܕܦܵܪܘܿܫܘܼܬܼܵܐ ܢܨܲܚ ܒܐܵܓܼܘܿܢܹ̈ܐ</l>
                <l n="414">ܕܲܠܸܐ ܗ̄ܘ̣ܵܐ ܠܵܗ̇ ܪܸܡܙܵܐ ܟܲܣܝܵܐ ܕܚܵܣܹ̇ܝܠ ܟܠܵܐ ܀</l>
                <l n="415">:ܒܙܲܝܢܵܐ ܕܪܘܼܚܵܐ ܙܟܼܵܬ̤ ܚܹܐܪܘܼܬܼܵܐ ܟܝܵܢܵܐ ܘܚܲܫܘ̈ܗܝ</l>
                <l n="416">ܐܲܝܟ ܪܲܒܿ ܚܠܝܼܨܵܐ ܙܕܵܟܹ̇ܐ ܒܚܹܝܠ ܡܲܠܟܿܘܼܬܼܵܐ ܀</l>
                <l n="417">:ܒܚܹܝܠ ܗܵܢ ܙܲܝܢܵܐ ܡܸܬܼܟܲܬܿܫܝܼܢ ܗ̄ܘ̣ܵܘ ܦܲܓܼܪ̈ܵܢܵܝܹܐ</l>
                <l n="418">ܥܲܡ ܪ̈ܘܼܚܵܢܹܐ ܘܦܲܓܼܪ̈ܵܢܵܝܹܐ ܒܡܸܣܝܵܐ ܘܓܸܠܝܵܐ ܀</l>
                <l n="419">:ܒܝܲܕܼ ܣܘܼܪ̈ܵܢܹܐ ܩܲܒܸܿܠܘ ܒܘܼܩܝܵܐ ܕܚܹܝܠ ܥܘܼܕܪܵܢܹܗ</l>
                <l n="420">ܕܟܼܠ ܕܐܲܩܪܸܒܼ ܒܹܗ ܢܣܲܒܼ ܙܵܟܼܘܼܬܼܵܐ ܘܝܼܪܸܒܼ ܘܐܲܡ̣ܠܸܟ ܀</l>
                <l n="421">:ܒܥܲܝܢܵܐ ܟܣܝܼܬܼܵܐ ܕܗܲܣܝܡܵܢܘܼܬܼܵܐ ܡܸܬܼܒܲܩܹܝܢ ܗ̄ܘ̣ܵܘ</l>
                <l n="422">ܒܗܵܘ̇ ܐܲܬܼܠܹܝܛܵܐ ܕܠܲܒܼܫܹܗ ܘܐܲܩܪܸܒܼ ܥܲܡ ܚܲܣܝܼܢܵܐ ܀</l>
                <l n="423">:ܚܲܫܹܗ ܕܐܝܼܘܿܒܼ ܣܝܼܡ ܗ̄ܘ̣ܵܐ ܟܠܫܵܥ ܩܕܼܵܡ ܥܲܝܢܲܝ̈ܗܘܿܢ</l>
                <l n="424">ܘܲܡܕܿܡܹܝܢ ܗ̄ܘ̣ܵܘ ܒܚܘܼܡܣܵܢ ܢܲܦܫܹܗ ܠܘܵܬܼ ܙܵܟܼܘܼܬܼܵܐ ܀</l>
                <l n="425">:ܐܲܝܟ ܡܲܓܙܝܼܬܼܵܐ ܩ̣ܒܲܥܘ ܬܲܟܼܬܿܘܼܫܹܗ ܠܡܸܚܙܵܐ ܒܗܵܘܢܵܐ</l>
                <l n="426">ܕܐܲܝܟܲܢ ܡܲܩܪܸܒܼ ܦܲܓܼܪܵܢܵܝܵܐ ܥܲܡ ܪܘܼܚܵܢܵܐ ܀</l>
                <l n="427">:ܒܓܸܠܝܵܐ ܘܟܸܣܝܵܐ ܡܸܬܼܒܲܩܹܝܢ ܗ̄ܘ̣ܵܘ ܐܲܝܟ ܕܲܒܼܓܸܠܝܵܐ</l>
                <l n="428">ܟܲܕܼ ܚܵܙܹ̇ܝܢ ܗ̄ܘ̣ܵܘ ܕܢܵܨܲ̇ܚ ܦܲܓܼܪܵܐ ܘܚܵܐܹ̇ܒܼ ܪܘܼܚܵܐ ܀</l>
                <l n="429">:ܒܩܵܠ ܙܵܟܼܘܼܬܼܵܐ ܕܒܸܣܪܵܐ ܫܝܼܛܵܐ ܡܸܬܼܠܲܒܿܒܼܝܼܢ ܗ̄ܘ̣ܵܘ</l>
                <l n="430">ܠܡܹܐܚܲܕܼ ܕܲܪܵܐ ܥܲܡ ܚܲܣܝܼܢܵܐ ܒܪܸ̈ܓܼܫܲܝ ܦܲܓܼܪܵܐ ܀</l>
                <l n="431">:ܗܵܝ̇ ܩܵܠܵܐ ܕܦܲܢܝܼ ܐܝܼܘܿܒܼ ܠܘܵܬܼ ܒܲܪ̄ܬܼ ܙܵܘܓܹܿܗ</l>
                <l n="432">ܡܦܲܢܹܝܢ ܗ̄ܘ̣ܵܘ ܠܹܗ ܠܐܵܟܹ̇ܿܠܩܲܪܨܵܐ ܣܲܒܼܪܵܐ ܣܦܝܼܩܵܐ ܀</l>
                <l n="433">:ܐܲܝܟ ܫܵܛܝܼܬܼܵܐ ܚܲܫܒ̣ܵܗ̇ ܐܝܼܘܿܒܼ ܠܐܸܠܥܵܐ ܕܢܸܩܦܹܗ</l>
                <l n="434">ܕܝܸܗ̄ܒܲܬ̤ ܫܸܡܥܵܗ̇ ܒܲܫܡܵܐ ܕܗܵܘ̇ ܕܲܠܥܸܙ ܒܵܗ̇ ܀</l>
                <l n="435">:ܫܵܛܝܵܐ ܙܲܢܝܼ ܒܪܸܓܲܬܼ ܙܵܘܥܹ̈ܐ ܥܲܡ ܫܵܛܝܼܬܼܵܐ</l>
                <l n="436">ܘܥܲܩ̣ܪܹܗ ܟܹܐܢܵܐ ܠܝܲܥܪܵܐ ܕܝܼܥ̣ܵܐ ܒܐܲܪܥܵܐ ܕܢܸܩܦܹܗ ܀</l>
                <l n="437">ܙܸܠ ܠܵܟ ܒܝܼܫܵܐ ܥܲܡ ܙܲܕܿܝܼܩܵܐ ܩ̣ܥܵܘ ܢܲܨܝܼܚܹ̈ܐ: </l>

                <pb ed="http://syriaca.org/bibl/1765" n="41"/>
                <l n="438">ܙܸܠ ܐܸܫܬܲܛܵܐ ܥܲܡ ܫܵܛ̈ܝܵܬܼܵܐ ܐܲܝܟ ܕܲܡܥܵܕܼ ܐܲܢ̄ܬܿ ܀</l>
                <l n="439">:ܠܵܐ ܡܲܙܸܠ ܐܲܢ̄ܬܿ ܠܢܲܟܼܦܘܼܬܼ ܢܲܦܫܲܢ ܒܢܸܩܦܵܟ ܣܲܢܝܵܐ</l>
                <l n="440">ܘܠܵܐ ܡܩܲܒܿܠܝܼܢܲܢ ܙܲܪܥܵܐ ܒܝܼܫܵܐ ܒܓܼܵܘ ܚܘܼܫܵܒܲܝ̈ܢ ܀</l>
                <l n="441">:ܙܸܠ ܐܸܙܕܲܝܲܢ ܒܦܲܓܼܪ̈ܵܢܵܝܹܐ ܠܘܼܩܒܲܠ ܢܲܦܫܲܢ</l>
                <l n="442">ܕܒܸܠܥܵܕܼ ܒܸܣܪܵܐ ܡܚܝܼܠܘܼ ܚܲܝܠܵܟ ܠܵܘܵܬܼ ܬܲܟܼܬܿܘܼܫܵܐ ܀</l>
                <l n="443">:ܙܸܠ ܟܲܢܸܫ ܠܵܟ ܠܲܟܼ̈ܢܵܘܸܵܬܼܵܟ ܕܲܢܣܲܢܵܘܵܬܼܵܟ ܕܲܢܣܲܝܥܘܼܢܵܟ</l>
                <l n="444">ܕܡ̣ܢ ܫܘܼܪܵܝܵܐ ܒܲܢ ܡܲܩܪܸܒܼ ܐܲܢ̄ܬܿ ܥܲܡ ܐ̄ܢܵܫܘܼܬܲܢ ܀</l>
                <l n="445">:ܒܐܸܠܥܵܐ ܕܦܲܓܼܪܲܢ ܐܸܚܲܕܿܬܿ ܕܲܪܲܐ ܥܲܡ ܪܹܫ ܓܸܢܣܲܢ</l>
                <l n="446">ܘܐܲܝܟ ܕܲܒܼܣܲܝܦܵܐ ܩܛܲܠܬܵܝܗܝ ܠܐܲܕܼܵܡ ܒܝܲܕܼ ܗܲܕܵܡܹܗ ܀</l>
                <l n="447">:ܒܩܹܫܬܵܐ ܕܚܵܘܵܐ ܫܕܲܝܬܿ ܐܵܦ ܒܐܝܼܘܿܒܼ ܓܹܐܪܹ̈ܐ ܕܢܸܟܼܠܲܝ̈ܟ</l>
                <l n="448">ܘܩܲܒܸܿܠ ܐܸܢܘܿܢ ܒܣܲܟܿܪܵܐ ܕܟܼܝܼܬܼܵܐ ܕܗܲܝܡܵܢܘܼܬܼܵܐ ܀</l>
                <l n="449">:ܒܝܵܘܣܸܦ ܐܲܪܡܝܼܬܿ ܟܲܒܼܠܹ̈ܐ ܩܫܲܝ̈ܵܐ ܕܪܸܓܲܬܼ ܒܸܣܪܵܐ</l>
                <l n="450">ܘܲܦܣ݂ܲܩ ܐܸܢܘܿܢ ܒܩܲܠܝܼܠܘܼܬܼܵܐ ܕܙܵܘܥܹ̈ܐ ܢܲܟܼܦܹ̈ܐ ܀</l>
                <l n="451">:ܘܡܸܛܠ ܕܝܼܠܸܦܬܿ ܒܝܲܕܼ ܢܸܣܝܵܢܵܐ ܠܡܸܙܟܵܐ ܒܙܲܝܢܲܢ</l>
                <l n="452">ܗܵܐ ܥܲܡܲܢ ܒܕܼܝܼܠܲܢ ܒܵܥܹ̇ܝܬܿ ܠܡܸܬܼܟܲܬܵܫܘܼ ܀</l>
                <l n="453">:ܢܟܼܝܼܠܵܐ ܐܝܼܬܿܝܟ ܘܒܸܐܣܟܹܿܝܡ ܐ̄ܢܵܫܵܐ ܡܲܛܥܹܝܬܿ ܐ̄ܢܵܫܵܐ</l>
                <l n="454">ܘܒܸܠܥܵܕܼ ܐ̄ܢܵܫܵܐ ܠܵܐ ܡܲܩܪܸܒܼ ܐܲܢ̄ܬܿ ܥܲܡ ܒܲܪܢܵܫܵܐ ܀</l>
                <l n="455">:ܒܫܲܒܼܪܘܼܬܼ ܐ̄ܢܵܫܵܐ ܓܵܡܪܲܬܿ ܝܲܨܪܵܐ ܕܡܲܪܝܼܪܘܼܬܼܵܟ</l>
                <l n="456">ܘܒܹܗ ܡܲܛܥܸܡ ܐܲܢ̄ܬܿ ܠܲܟܼܢܵܘܵܬܹ̈ܐ ܡܸܪܲܬܼ ܡܵܘܬܵܐ ܀</l>
                <l n="457">:ܬܵܐ ܥܲܡ ܚܲܝܠܵܐ ܒܸܣܪܵܢܵܝܵܐ ܕܲܡܟܲܢܲܫ ܠܵܟ</l>
                <l n="458">ܘܐܲܚܘܿܕܼ ܕܼܪܵܐ ܒܒܸܣܪ̈ܵܢܵܝܹܐ ܥܲܡ ܗܲܕܵܡܲܝ̈ܢ ܀</l>
                <l n="459">:ܥܘܿܠ ܣܲܬܼܪܹܝܗ̇ ܠܣܲܢܝܘܼܬܼ ܢܲܦܫܵܟ ܒܒܸܣܪܵܐ ܓܲܠܝܵܐ</l>
                <l n="460">ܘܲܓܼܡܘܿܪ ܝܲܨܪܵܟ ܒܒܸܣܪ̈ܵܢܵܝܹܐ ܠܘܵܬܼ ܒܸܪ̈ܢܹܐ ܀</l>
                <l n="461">:ܠܵܐ ܕܵܚ̇ܠܝܼܢܲܢ ܡ̣ܢ ܨܸܢ̈ܥܵܬܼܵܟ ܟܡܵܐ ܐܸܢ ܩܲܫ̈ܝܵܢ</l>
                <l n="462">ܘܠܵܐ ܥܵܪܩܝܼܢܲܢ ܡ̣ܢ ܩܵܠ ܩܸܫܬܵܐ ܕܲܢܟܼܝܼܠܘܼܬܼܵܟ ܀</l>
                <l n="463">:ܠܵܟ ܫܵܠ̇ܚܝܼܢܲܢ ܙܲܝܢܲܢ ܡܸܢܲܢ ܐܸܢ ܠܵܐ ܙܟܲܝܢܵܟ</l>
                <l n="464">ܘܠܵܐ ܝܵܗ̇ܒܿܝܼܢܲܢ ܐܲܬܼܪܵܐ ܕܬܸܬܼܪܘܿܥ ܣܸܕܼܪ̈ܲܝ ܩܘܼܫܬܵܐ ܀</l>
                <l n="465">:ܠܵܐ ܫܵܠܹ̇ܝܢܲܢ ܡ̣ܢ ܬܲܟܼܬܿܘܼܫܵܐ ܟܡܵܐ ܕܐܝܼܡܵܡܵܐ ܗ̄ܘ̣</l>
                <l n="466">ܥܕܲܡ̇ܐ ܕܐܵܬܹ̇ܐ ܪܲܡܫܹܗ ܕܡ̇ܘܬܵܠ ܘܲܡܢܝܼܚ ܦܲܓܼܪ̈ܲܝܢ ܀</l>
                <l n="467">:ܐܸܢ ܒܵܥܹ̇ܐ ܐܲܢ̄ܬܿ ܕܬܹܐܠܲܦ ܢܝܼܫܵܐ ܕܲܚܠܝܼܨܘܼܬܿܢ</l>
                <l n="468">ܓܡܘܿܪ ܨܸܒܼܝܵܢܵܟ ܒܡܵܘܬܵܐ ܕܲܥܠܲܝܢ ܘܲܚܙܝܼ ܥܒܼܵܕܹ̈ܐ ܀</l>
                <l n="469">:ܐܸܢ ܪܵܓܵܐ ܠܵܟ ܕܬܸܒܼܩܸܐ ܚܲܝܠܲܢ ܒܝܲܕܼ ܣܘܼܥܪ̈ܵܢܹܐ</l>
                <l n="470">ܩܲܪܸܒܼ ܢܸܓܼ̈ܕܹܿܐ ܘܐܵܘܚܸܕܼ ܢܘܼܪܵܐ ܘܲܠܛܘܿܫ ܣܲܝܦܵܐ ܀</l>
                <l n="471">:ܠܵܐ ܓܹܝܪ ܪܵܘܡ̇ܐ ܐܵܦܠܵܐ ܥܘܼܡܩܵܐ ܚܫܝܼܒܼ ܠܲܢ ܡܸܕܹܿܡ</l>
                <l n="472">ܘܠܵܐ ܫܘܼܠܛܵܢܹ̈ܐ ܕܲܫܡܲܝܵܢܹ̈ܐ ܡܨܸܝܢ ܙܵܟܹ̇ܝܬ ܠܲܢ ܀ </l>

                <pb ed="http://syriaca.org/bibl/1765" n="42"/>
                <l n="473">:ܐܵܦܠܵܐ ܒܪܝܼܬܼܵܐ ܐ̄ܚܪܹܝܼܬܼܵܐ ܐܸܢܗܘ̤ ܕܬܲܩܪܸܒܼ ܥܲܡܲܢ</l>
                <l n="474">ܠܵܐ ܡܪܲܦܝܵܐ ܠܹܗ ܠܚܘܼܒܵܐ ܕܢܲܦܫܲܢ ܡ̣ܢ ܗܵܘ̇ ܕܲܒܼܪܵܢ ܀</l>
                <l n="475">:ܐܘܿ ܐܲܬܼܠܹܝܛܹ̈ܐ ܕܙܲܕܿܝܼܩܘܼܬܼܵܐ ܟܡܵܐ ܐܸܬܼܓܲܢ̄ܒܲܪܘ</l>
                <l n="476">ܕܲܙܟܼܵܘ ܒܐܲܪܥܵܐ ܘܫܲܪܝܼܘ ܡܲܩܠܹܝܢ ܥܲܠ ܕܲܫܡܲܝܵܐ ܀</l>
                <l n="477">:ܚܣܲܢܘ̣ ܠܲܟܪܘܼܢܵܐ ܘܡܲܟܸܿܟܼܘ ܚܲܝܠܹܗ ܒܝܲܕܼ ܚܲܫܲܝ̈ܗܘܿܢ</l>
                <l n="478">ܘܐܲܗܸܠܘ ܘܲܓܼܚܸܟܼܘ ܐܵܦ ܥܲܠ ܡ̇ܘܬܵܐ ܕܲܕܼܚܝܼܠ ܥܲܠ ܟܠ ܀</l>
                <l n="479">:ܣܢܵܘ̣ ܚܲܝܲܝ̈ܗܘܿܢ ܘܫܵܛ̣ܘ ܠܲܢܝܵܚܹ̈ܐ ܐܲܪ̈ܥܵܢܵܝܹܐ</l>
                <l n="480">ܘܙܲܡܸܢܘ ܦܲܓܼܪܵܐ ܘܢܲܦܫܵܐ ܐܲܟܲܚ̄ܕܼ ܠܲܚܠܘܿܠ ܪܵܘܡ̇ܐ ܀</l>
                <l n="481">:ܠܗܵܝ̇ ܡܸܫܬܿܘܼܬܼܵܐ ܕܠܵܐ ܡܸܫܬܿܪܝܵܐ ܚ̣ܙܵܘ ܟܲܣܝܵܐܝܼܬܼ</l>
                <l n="482">ܘܨܲܒܸܿܬܼܘ ܗܵܘܢܵܐ ܒܝܲܕܼ ܚܘܼܣܵܢܵܐ ܐܲܝܟ ܕܲܒܼܢܲܚ̈ܬܹܿܐ ܀</l>
                <l n="483">:ܩܸܢܛܵܐ ܘܚܘܼܒܵܐ ܡܠܹܝܢ ܗ̄ܘ̣ܵܘ ܟܠܫܵܥ ܪܸ̈ܥܝܵܢܲܝܗܘܿܢ</l>
                <l n="484">ܟܲܕܼ ܡܸܬܼܥܲܗܕܼܝܼܢ ܠܗܵܘ̇ ܕܲܣܢܹܝܢ ܗ̄ܘ̣ܵܘ ܢܲܚ̈ܬܹܿܐ ܕܢܲܦܫܹܗ ܀</l>
                <l n="485">:ܒܹܗ ܚܵܝ̇ܪܝܼܢ ܗ̄ܘ̣ܵܘ ܟܲܕܼ ܢܵܦܹ̇ܩ ܗ̄ܘ̣ܵܐ ܡ̣ܢ ܡܸܫܬܿܘܼܬܼܵܐ</l>
                <l n="486">ܘܲܒܼܫܘܼܢܵܩܹܗ ܡܸܬܼܒܲܩܹܝܢ ܗ̄ܘ̣ܵܘ ܕܲܟܼܡܵܐ ܡܲܪܝܼܪ ܀</l>
                <l n="487">:ܠܗܵܝ̇ ܡܲܦܲܫܬܵܐ ܕܲܒܼܘܼ̈ܠܵܬܼܵܐ ܡܸܬܿܕܲܟܼܪܝܼܢ ܗ̄ܘ̣ܵܘ</l>
                <l n="488">ܘܠܵܐ ܫܵܠܹ̇ܝܢ ܗ̄ܘ̣ܵܘ ܠܲܡܟܲܢܵܫܘܼ ܡܸܫܚܵܐ ܕܪ̈ܲܚܡܹܐ ܀</l>
                <l n="489">:ܘܟܲܕܼ ܛܵܒܼ ܪܲܒܿ ܗ̄ܘ̣ܵܐ ܥܘܼܬܼܪܵܐ ܕܚܲܫܹ̈ܐ ܕܟܲܢܸܫܘ ܒܐܲܪܥܵܐ</l>
                <l n="490">ܩܲܢܝܼܛܝܼܢ ܗ̄ܘ̣ܵܘ ܕܕܲܠܡܵܐ ܢܸܚܣܲܪ ܕܸܠܩܹܗ ܕܚܲܫܵܐ ܀</l>
                <l n="491">:ܒܥܲܝܢܹ̈ܐ ܕܗܵܘܢܵܐ ܡܸܬܼܒܲܩܹܝܢ ܗ̄ܘ̣ܵܘ ܒܲܟܼܬܼܝܼ̈ܒܼܵܬܼܵܐ</l>
                <l n="492">ܘܲܠܘܵܬܼ ܢܝܼܫܵܐ ܕܚܲܬܿܝܼܬܼܘܼܬܼܵܐ ܡܸܬܿܕܲܪܓܼܝܼܢ ܗ̄ܘ̣ܵܘ ܀</l>
                <l n="493">:ܡܦܵܣܝܼܢ ܗ̄ܘ̣ܵܘ ܓܹܝܪ ܕܲܒܼܛܝܼܠ ܥܲܡܠܵܐ ܒܸܠܥܵܕܼ ܚܘܼܒܵܐ</l>
                <l n="494">ܘܠܵܐ ܡܨܸܐ ܥܵܐܹ̇ܒ ܒܲܬܼܪܲܥ ܪܵܘܡ̇ܐ ܐܸܠܵܐ ܥܲܡܹܗ ܀</l>
                <l n="495">:ܡܸܠܲܬܼ ܦܵܘܠܘܼܣ ܥܸܒܼܕܲܬ̤ ܐܸܢܘܿܢ ܕܢܸܪܢܘܿܢ ܗܵܕܹܐ</l>
                <l n="496">ܕܒܲܛܸܠ ܐܸܢܹܝܢ ܠܲܫܒܼܝܼ̈ܚܵܬܼܵܐ ܒܸܠܥܵܕܼ ܚܘܼܒܵܐ ܀</l>
                <l n="497">:ܐܸܢ ܢܒܼܝܼܘܼܬܼܵܐ ܕܪܲܒܵܐ ܡ̣ܢ ܟܠ ܦܵܫܲܬ̤ ܒܐܲܪܥܵܐ</l>
                <l n="498">ܐܲܝܟܲܢ ܣܵܠ̇ܩܝܼܢ ܥܲܡܠܹ̈ܿܐ ܒܨܝܼܪܹ̈ܐ ܠܪܵܡ̇ܐ ܕܲܠܥܸܠ ܀</l>
                <l n="499">:ܐܸܢ ܡ̇ܘܗܲܒܼܬܼܵܐ ܕܲܒܼܠܸܫܵܢܹ̈ܐ ܢܚܵܫܵܐ ܚܲܫ̣ܒܵܗ̇</l>
                <l n="500">ܡܲܢ̣ܘܼ ܟܥܲܙܸܐ ܩܕܼܵܡ ܒܘܼܚܪܵܢܵܐ ܕܕܝܼܢܵܐ ܟܹܐܢܵܐ ܀</l>
                <l n="501">:ܗܲܝܡܵܢܘܼܬܼܵܐ ܚܵܣܢܲܬܼ ܛܘܼܪܹ̈ܐ ܩܪ̣ܵܗ̇ ܠܵܐ ܡܸܕܸܿܡ</l>
                <l n="502">ܘܐܲܝܟܲܢ ܢܸܣܒܲܥ ܕܐܝܼܬܼܵܘܗܝ ܡܸܕܹܿܡ ܡܸܕܸܿܡ ܕܲܒܼܨܝܼܪ ܀</l>
                <l n="503">:ܐܸܢܗܘ̤ ܕܚܲܫܹ̈ܐ ܥܲܡ ܙܸܕܼܩܵܬܼ̈ܐ ܗܘ̤ܵܘ ܝܲܬܿܝܼܪܹ̈ܐ</l>
                <l n="504">ܡܲܢ̣ܘܼ ܕܲܡܨܸܐ ܢܟܲܢܸܫ ܥܘܼܬܼܪܹܗ ܕܚܘܼܒܵܐ ܪܲܒܵܐ ܀</l>
                <l n="505">:ܠܲܠܡܹܐܝܢ ܚܘܼܒܵܐ ܪܕܼܵܘ ܢܲܨܝܼܚܹ̈ܐ ܒܙܵܘ̈ܥܲܝ ܢܲܦܫܵܐ</l>
                <l n="506">ܘܒܹܗ ܐܲܝܟ ܡܸܪܕܵܐ ܣܵܡ̣ܘ ܣܝܼ̈ܡܵܬܼܵܐ ܕܩܸܢܝܵܢܲܝ̈ܗܘܿܢ ܀</l>
                <l n="507">:ܚܙ̣ܵܘ ܟܠ ܛܵܒܼ̈ܢ ܕܠܵܐ ܡܸܬܼܦܲܚ̈ܡܵܢ ܥܲܡ ܪܲܒܿܘܼܬܹܗ</l>
                <l n="508">ܘܫܵܛ̣ܘ ܟܠܡܸܕܹܿܡ ܘܲܪܚܸܡܘ ܚܘܼܒܵܐ ܡ̣ܢ ܟܠܡܸܕܹܿܡ ܀ </l>

                <pb ed="http://syriaca.org/bibl/1765" n="43"/>
                <l n="509">:ܒܝܲܕܼ ܚܲܫܲܝ̈ܗܘܿܢ ܒܩ̣ܵܘ ܪܲܒܿܘܼܬܹܗ ܕܠܵܐ ܡܸܬܼܚܲܣܢܵܐ</l>
                <l n="510">ܘܠܵܐ ܒܥ̣ܵܘ ܥܲܡܹܗ ܥܸܕܼܪܵܐ ܐ̄̇ܚܪܹܢܵܐ ܒܐܘܼܠܨܵܢܲܝ̈ܗܘܿܢ ܀</l>
                <l n="511">:ܠܗܘܿܢ ܦܲܐܝܵܐ ܗ̣̄ܘܵܬܼ ܠܡܸܪܚܲܡ ܚܘܼܒܵܐ ܠܝܵܪܹ̈ܥܲܝ ܚܘܼܒܵܐ</l>
                <l n="512">ܐܵܦ ܠܹܗ ܠܚܘܼܒܵܐ ܠܲܡܥܲܕܿܪܘܼ ܠܲܒܼܢܲܝ̈ ܐ̄ܪܵܙܹܗ ܀</l>
                <l n="513">:ܕܪܲܚܡܘܼܗܝ ܣܲܓܿܝܼ ܘܠܵܐ ܐܸܬܼܪܲܦܝܼܘ ܡ̣ܢ ܥܸܢܝܵܢܹܗ</l>
                <l n="514">ܐܲܚܸܒܼ ܐܸܢܘܿܢ ܘܥܲܕܲܪ ܐܸܢܘܿܢ ܠܥܸܠ ܡ̣ܢ ܚܲܝܠܵܐ ܀</l>
                <l n="515">:ܕܲܪܕܼܵܘ ܡܸܢܹܗ ܘܠܵܐ ܦܵܫ̣ܘ ܡܸܢܹܗ ܒܝܲܕܼ ܣܘܼܥܪ̈ܢܹܐ</l>
                <l n="516">ܡܲܢܲܥ ܐܸܢܘܿܢ ܠܲܠܡܹܐܝܢ ܚܲܝܹ̈ܐ ܕܠܵܐ ܫܘܼܠܵܡܵܐ ܀</l>
                <l n="517">:ܠܗܘܿܢ ܙܵܟܼܘܼܬܼܵܐ ܥܲܡ ܦܘܼܪܥܵܢܵܐ ܕܠܵܐ ܡܸܬܼܚܲܒܲܐܠ</l>
                <l n="518">ܕܲܣܢ̣ܵܘ ܚܲܝܹ̈ܐ ܘܲܪܚܸܡܘ ܣܲܒܼܪܵܐ ܕܠܵܐ ܡܸܬܿܕܲܓܲܠ ܀</l>
                <l n="519">:ܠܗܘܿܢ ܩܘܼܠܵܣܵܐ ܡ̣ܢ ܟܠ ܦܘܼܡ̈ܝܼܢ ܐܲܝܟ ܙܲܟܝܵܐ</l>
                <l n="520">ܘܠܲܢ ܓܘܼܢܵܝܵܐ ܕܠܵܐ ܕܲܡܹ̇ܝܢܲܢ ܒܢܝܼܫܵܐ ܕܝܼܠܗܘܿܢ ܀</l>
                <l n="521">:ܠܝܵܪ̈ܬܹܿܐ ܫܲܦܠܹ̈ܐ ܫܒܲܩ̣ܘ ܡܲܪ̈ܗܵܛܹܐ ܡ̣ܢ ܚܲܫܲܝ̈ܗܘܿܢ</l>
                <l n="522">ܘܒܲܕܲܪܘ ܐܸܢܘܿܢ ܒܲܪ̈ܓܼܝܼܓܼܵܬܼܵܐ ܐܲܪ̈ܥܵܢܝܵܬܼܵܐ ܀</l>
                <l n="523">:ܠܲܚܒܸܢܵܢܹ̈ܐ ܝܲܗ̄ܒܿܘܼܗܝ ܠܥܘܼܬܼܪܵܐ ܕܡ̣ܢ ܥܲܡ̈ܠܲܝܗܘܿܢ</l>
                <l n="524">ܘܠܵܐ ܦܲܪܢܸܣܘ ܒܹܗ ܡܸܣܟܹܿܢܘܼܬܼܵܐ ܕܚܲܝܹ̈ܐ ܕܐ̄ܢܵܫܵܐ ܀</l>
                <l n="525">:ܒ̈ܢܲܝܵܐ ܪ̈ܦܲܝܵܐ ܫܩܲܠ̣ܘ ܝܵܪܬܿܘܼܬܼܵܐ ܕܪ̈ܘܼܚܵܢܝܵܬܼܵܐ</l>
                <l n="526">ܘܙܲܒܿܢܘܼܗ̇ ܡܲܓܵܢ ܘܠܵܐ ܫܩܲܠܘ ܛܝܼܡܹ̈ܐ ܪ̈ܘܼܚܵܢܵܝܹܐ ܀</l>
                <l n="527">:ܠܵܘ ܒܲܫܪܵܪܵܐ ܗܘ̤ܵܘ ܝܵܪ̈ܘܿܬܹܐ ܠܥܘܼܬܼܪܵܐ ܕܪܘܼܚܵܐ</l>
                <l n="528">ܘܕܲܓܵܠܵܐܝܼܬܼ ܐܲܚܸܒܼܘ ܘܲܪܚܸܡܘ ܩܘܼܫܬܵܐ ܒܙܹܐܦܵܐ ܀</l>
                <l n="529">:ܡܸܛܠ ܚܘܼܒܵܐ ܕܐܲܪ̈ܥܵܢܵܝܵܬܼܵܐ ܢܩܸ݂ܦܘ ܠܲܫܪܵܪܵܐ</l>
                <l n="530">ܘܡܸܛܠ ܕܲܪܓܼܵܘ ܕܪܹܫܢܘܼܬܼܵܐ ܠܒܸܫ̣ܘ ܐܸܣܟܹܿܡܵܐ ܀</l>
                <l n="531">:ܒܪܸܚܡܲܬܼ ܫܘܼܒܼܚܵܐ ܨܲܒܸܿܬܼܘ ܘܲܒܼܢ̣ܵܘ ܢܵܘ̈ܣܹܐ ܠܟܹܐܢܹ̈ܐ</l>
                <l n="532">ܘܲܥܒ݂ܲܘܕܼܘ ܐܸܢܢܘܿܢ ܒܹܝܬܼ ܬܹܐܓܼܘܼܪܬܵܐ ܠܪܸܚܡܲܬܼ ܟܸܣܦܵܐ ܀</l>
                <l n="533">:ܦܲܚܹ̈ܐ ܕܟܸܣܦܵܐ ܨܠܵܘ ܒܹܝܬܼ ܩܘܼܕܼܫܵܐ ܡܫܲܡܫܲܝ̈ ܩܘܼܕܼܫܵܐ</l>
                <l n="534">ܕܢܲܦܸܠ ܨܲܝܕܵܐ ܕܟܸܣܦܵܐ ܢܕܼܝܼܕܼܵܐ ܠܪܸܚܡܲܬܼ ܟܸܣܦܵܐ ܀</l>
                <l n="535">:ܡܸܛܠ ܟܸܣܦܵܐ ܩܪܵܡ̣ܘ ܥܲܠ ܐܸܣܹ̈ܐ ܟܸܣܦܵܐ ܢܟܼܝܼܠܵܐ</l>
                <l n="536">ܕܢܸܚܙܸܐ ܟܠܢܵܫ ܦܲܐܝܘܼܬܼ ܟܸܣܦܵܐ ܘܢܲܝܬܸܿܐ ܟܸܣܦܵܐ ܀</l>
                <l n="537">:ܒܪܸܚܡܲܬܼ ܟܸܣܦܵܐ ܙܲܝܲܚܘ ܓܲܪ̈ܡܹܐ ܒܪܸ̈ܓܼܫܹܐ ܕܠܲܒܲܪ</l>
                <l n="538">ܘܲܒܼܪܸܥܝܵܢܵܐ ܢܲܫܸܩܘ ܟܸܣܦܵܐ ܕܠܵܐ ܣܲܒܼܥܘܼܬܼܵܐ ܀</l>
                <l n="539">:ܒܪܸܚܡܲܬܼ ܟܸܣܦܵܐ ܙܲܝܲܚܘ ܓܲܪ̈ܡܹܐ ܒܪܸܓܼܫܹܐ ܕܲܠܒܲܪ</l>
                <l n="540">ܘܲܒܼܪܸܥܝܵܢܵܐ ܢܲܫܸܩܘ ܟܸܣܦܵܐ ܕܠܵܐ ܣܲܒܼܥܘܼܬܼܵܐ ܀</l>
                <l n="541">:ܐܲܩܢܝܼܘ ܐܸܢܘܿܢ ܓܲܪ̈ܡܹܐ ܡܝܼܬܹ̈ܐ ܩܵܠܵܐ ܓܫܝܼܡܵܐ</l>
                <l n="542">ܠܡܸܬܼܒܲܥ ܟܸܣܦܵܐ ܡ̣ܢ ܐ̄ܢܵܫܘܼܬܼܵܐ ܒܹܝܬܼ ܚܸܙܘܵܢܹ̈ܐ ܀</l>
                <l n="543">:ܣܵܢܲܝܲܝ̈ ܟܸܣܦܵܐ ܕܦܲܣܸܩܘ ܢܸܫ̈ܒܹܿܐ ܕܲܦܪܲܣ ܟܸܣܦܵܐ</l>
                <l n="544">ܥܸܒܼܕܲܬ̤ ܐܸܢܘܿܢ ܪܸܚܡܲܬܼ ܟܸܣܦܵܐ ܨܲܝܕܵܐ ܠܟܸܣܦܵܐ ܀</l>
                <l n="545">:ܒܚܲܝܠܵܐ ܕܓܼܪ̈ܡܹܐ ܨܒܼܵܬ̤ ܝܲܥܢܘܼܬܼܵܐ ܠܡܸܒܼܠܲܥ ܣܲܓܿܝܼ</l>
                <l n="546">ܘܲܒܼܘܼܕܼܪܵܢܹܗ ܗܢܵܬ̤ ܫܘܼܠܛܵܢܵܐ ܠܡܸܪܕܲܦ ܫܹܐܕܹ̈ܐ ܀ </l>

                <pb ed="http://syriaca.org/bibl/1765" n="44"/>
                <l n="547">:ܠܵܘ ܒܲܫܪܵܪܵܐ ܪܸܕܼܦܲܬ̤ ܐܸܢܘܿܢ ܐܸܠܵܐ ܒܙܹܐܦܵܐ</l>
                <l n="548">ܘܡ̣ܢ ܩܵܠ ܟܸܣܦܵܐ ܥܪܲܩ̣ܘ ܡ̇ܪ̈ܘܿܕܹܐ ܘܠܵܘ ܡ̣ܢ ܩܘܼܫܬܵܐ ܀</l>
                <l n="549">:ܪܸܚܡܲܬܼ ܟܸܣܦܵܐ ܐܸܓܼܪܲܬ̤ ܐܸܢܘܿܢ ܦܵܥܠܹ̈ܐ ܠܟܲܪܡ̇ܗ̇</l>
                <l n="550">ܕܢܸܗܘܘܿܢ ܦܵܠ̇ܚܝܼܢ ܒܐܸܫܟܵܪ ܥܵܘ̣ܠܵܐ ܐܲܝܟ ܕܲܒܼܩܘܼܫܬܵܐ ܀</l>
                <l n="551">:ܦܵܠܲ݁ܚ ܕܲܝܘܵܐ ܠܪܸܚܡܲܬܼ ܟܸܣܦܵܐ ܒܪܸ̈ܓܼܫܲܝ ܦܲܓܼܪܵܐ</l>
                <l n="552">ܘܲܡܫܲܡܸܫ ܠܹܗ ܒܲܪ̈ܓܼܝܼܓܼܵܬܼܵܐ ܐܲܝܟ ܕܲܠܡܵܪܵܐ ܀</l>
                <l n="553">:ܬܵܐ ܦܵܪܘܿܫܵܐ ܡܫܲܥ ܘܐܸܬܿܕܲܡܲܪ ܦܵܪܘܿܫܵܐܝܼܬܼ</l>
                <l n="554">ܕܲܟܼܡܵܐ ܦܸܪܚܲܬ̤ ܪܸܚܡܲܬܼ ܟܸܣܦܵܐ ܒܓܸܦܹ̈ܐ ܕܟܸܣܦܵܐ ܀</l>
                <l n="555">:ܒܢܝܼܪܵܐ ܕܥܲܡܠܹܗ ܟܸܕܼܢܲܬ̤ ܐܲܟܲܚ̄ܕܼ ܐ̄ܢܵܫܵܐ ܘܫܹ̈ܐܕܹܐ</l>
                <l n="556">ܘܠܵܐ ܣܦܲܩ̣ܘ ܡܲܠܝܼܘ ܚܲܣܝܼܪܘܼܬܼܵܗ̇ ܪܵܘܡ̇ܐ ܘܥܘܼܡܩܵܐ ܀</l>
                <l n="557">:ܙܟܼܵܬ̤ ܠܲܥܪ̈ܝܼܡܹܐ ܘܠܲܗܸܕܼܝܼܘܿܛܹ̈ܐ ܒܲܗ̈ܦܵܟܼܵܬܼܵܐ</l>
                <l n="558">ܘܲܩܢܵܬ̤ ܕܲܪܓܼܵܐ ܕܪܲܒܵܢܘܼܬܼܵܐ ܠܥܸܠ ܡ̣ܢ ܟܠ ܐ̄ܢܵܫ ܀</l>
                <l n="559">:ܐܵܦ ܐܲܬܼܠܹܝܛܹ̈ܐ ܕܲܢܨܲܚ̣ܘ ܘܲܙܟܼܵܘ ܒܐܵܓܼܘܿܢ ܩܘܼܫܬܵܐ</l>
                <l n="560">ܚܸܣܢܲܬ̤ ܐܸܢܘܿܢ ܒܐܸܣܟܹܿܝܡ ܚܘܼܒܵܐ ܕܨܹܝܕܼ ܓܲܪ̈ܡܲܝܗܘܿܢ ܀</l>
                <l n="561">:ܐܲܓܼܪܵܐ ܓܚܘܼܒܵܐ ܬܸܒܼܥܲܬ̤ ܐܸܢܢܘܿܢ ܠܓܲܪ̈ܡܹܐ ܕܢܲܟܼܦܹ̈ܐ</l>
                <l n="562">ܟܲܕܼ ܒܐܸܣܟܹܿܡܵܐ ܘܠܵܘ ܒܲܫܪܵܪܵܐ ܪܸܚܡܲܬ̤ ܐܸܢܘܿܢ ܀</l>
                <l n="563">:ܡܸܛܠ ܟܸܣܦܵܐ ܐܲܣܓܿܝܼܘ ܘܝܲܩܲܪܘ ܝܲܥܢܹ̈ܐ ܠܟܸܣܦܵܐ</l>
                <l n="564">ܘܲܬܼܒܲܥ̣ܘ ܐܲܓܼܪܵܐ ܕܐܸܣܟܹܿܝܡ ܙܹܐܦܵܐ ܐܲܝܟ ܫܲܪܝܼܪܵܐ ܀</l>
                <l n="565">:ܠܵܐ ܒܵܥܹ̇ܝܢ ܗ̄ܘ̣ܵܘ ܚܲܪ̈ܡܹܐ ܕܟܹܐܢܹ̈ܐ ܠܲܡܝܲܩܵܪܘܼ</l>
                <l n="566">ܘܠܵܐ ܗ̄ܘ̣ܵܘ ܥܲܠ ܙܡܝܼܪ̈ܵܬܲܢ ܘܥܲܠ ܬܸܫܡܸܫܬܲܢ ܀</l>
                <l n="567">:ܠܵܐ ܚܸܫܲܚ ܗ̄ܘ̣ܵܐ ܠܙܲܗ̈ܝܲܝ ܢܲܦܫܵܐ ܥܸܛܪܵܐ ܕܡܸܢܲܢ</l>
                <l n="568">ܘܠܵܐ ܠܲܥܛܝܼܦܲܝ̈ ܢܘܼܗܪܵܐ ܓܲܐܝܵܐ ܕܸܠܩܹ̈ܐ ܕܙܲܒܼܢܵܐ ܀</l>
                <l n="569">:ܒܪܸܚܡܲܬܼ ܢܲܦܫܵܐ ܦܠܸܐ ܗ̄ܘ̣ܵܐ ܠܟܹܐܢܹ̈ܐ ܠܲܡܝܲܩܵܪܘܼ</l>
                <l n="570">ܐܲܝܟ ܕܐܵܦ ܗܸܢܘ̣ܿܢ ܒܙܵܘ̈ܥܲܝ ܢܲܦܫܵܐ ܪܚܸܡ̣ܘ ܠܐܲܠܵܗܵܐ ܀</l>
                <l n="571">:ܒܟܸܣܝܵܐ ܫܦ݂ܲܪܘ ܗ̄ܘ̣ܵܘ ܐܲܝܟ ܦܵܪ̈ܘܿܫܹܐ ܠܚܸܙܹ̇ܐ ܒܟܸܣܝܵܐ</l>
                <l n="572">ܐܵܦ ܗܘ̤ ܟܲܣܝܵܐ ܝܲܩܲܪ ܐܸܢܘܿܢ ܒܟܸܣܝܵܐ ܘܓܸܠܝܵܐ ܀</l>
                <l n="573">:ܐܵܦ ܪܹܫܝܼܬܲܢ ܕܲܕܪܲܫ ܐܘܼܪܚܵܐ ܒܚܲܝܹ̈ܐ ܠܪܵܘܡ̇ܐ</l>
                <l n="574">ܠܗܵܘ̇ ܝܲܗ̣̄ܒܼ ܛܘܼܒܼܵܐ ܕܲܕܠܵܐ ܚܙܵܢܼܵܐ ܗܲܝܡܸܢ ܒܲܫܡܹܗ ܀</l>
                <l n="575">:ܠܢܝܼܫܵܐ ܕܝܼܠܹܗ ܙܵܕܹ̇ܩ ܗ̄ܘ̣ܵܐ ܠܲܢ ܠܡܸܚܢܵܐ ܒܙܵܘ̈ܥܹܐ</l>
                <l n="576">ܘܠܵܐ ܒܲܚܙܵܬܼܵܐ ܢܚܵܘܸܐ ܫܘܼܦܪܵܐ ܠܲܟܼܢܵܘ̈ܬܲܢ ܀</l>
                <l n="577">:ܠܵܐ ܦܲܐܝܵܐ ܗ̄ܘ̣ܵܬܼ ܕܒܼܐܝܼܩܵܪ ܟܹܐܢܹ̈ܐ ܢܝܲܩܲܪ ܢܲܦܫܲܢ</l>
                <l n="578">ܘܠܵܐ ܙܵܕܹ̇ܩ ܗ̄ܘ̣ܵܘ ܕܢܸܬܼܒܲܥ ܐܸܢܘܿܢ ܐܲܓܼܪܵܐ ܕܥܲܡܠܲܢ ܀</l>
                <l n="579">:ܡܲܓܼܵܢ ܝܲܗ̄ܒܿܘܼܗ̇ ܠܗܵܝ̇ ܡ̇ܘܗܲܒܼܬܼܵܐ ܕܲܥܬܲܪܘ ܡܸܢܵܗ̇</l>
                <l n="580">ܘܒܼܵܗ̇ ܒܲܕܼܡܘܼܬܼܵܐ ܘܵܠܹ̇ܐ ܗ̄ܘ̣ܵܐ ܠܲܢ ܠܲܡܫܲܡܵܫܘܼ ܀ </l>

                <pb ed="http://syriaca.org/bibl/1765" n="45"/>
                <l n="581">:ܪܲܒܿܘܼܬܼ ܟܲܪܣܵܐ ܥܸܠܲܬ̤ ܘܲܫܪܵܬ̤ ܒܹܝܬܼ ܡ̇ܝ̈ܘܿܬܹܐ</l>
                <l n="582">ܘܡܸܛܠ ܗܵܢܵܐ ܡܕܼܵܘܲܕܼ ܘܲܫܚܝܼܩ ܥܘܼܡܪܵܐ ܕܐ̄ܢܵܫܵܐ ܀</l>
                <l n="583">:ܪܸܚܡܲܬܼ ܡܲܣܪܵܐ ܦܸܪܣܲܬ̤ ܢܸܫ̈ܒܹܿܐ ܒܹܝܬܼ ܐܲܪ̈ܥܵܢܹܐ</l>
                <l n="584">ܘܲܢܦ݂ܲܠ ܟܠܢܵܫ ܒܲܡܨܸܝܼ̈ܕܼܵܬܼܵܐ ܕܥܵܠܘܿܒܼܘܼܬܼܵܐ ܀</l>
                <l n="585">:ܫܘܼܒܼܚܵܐ ܣܪܝܼܩܵܐ ܡܲܟܸܿܟ ܢܲܦܫܹܗ ܒܫܸܡ ܚܲܠܝܘܼܬܼܵܐ</l>
                <l n="586">ܘܐܲܫܩܝܼ ܐܸܢܘܿܢ ܠܲܒܼܢܲܝ̈ܢܵܒܵܐ ܡܸܪܲܬܼ ܡ̇ܘܬܵܐ ܀</l>
                <l n="587">:ܚܣܵܡܵܐ ܣܲܢܝܵܐ ܥܵܘܪܵܗ̇ ܠܢܲܦܫܵܐ ܡ̣ܢ ܝܼܕܲܥܬܼܵܐ</l>
                <l n="588">ܘܲܚܫܸ݂ܟ ܥܵܠܡܵܐ ܘܫܲܪܝܼ ܡ̇ܐܹ̇ܫ ܐܸܣܹ̈ܐ ܒܛܲܗܪܵܐ ܀</l>
                <l n="589">:ܥܒ݂ܲܪ ܣܘܼܟܵܠܵܐ ܡ̣ܢ ܪܸܥܝܵܢܵܐ ܕܲܡܠܝܼܠܘܼܬܼܵܐ</l>
                <l n="590">ܘܲܒܼܛܸܠܘ ܙܵܘܥܹ̈ܐ ܕܦܵܘܿܫܘܼܬܼܵܐ ܡ̣ܢ ܒܘܼܝܵܢܵܐ ܀</l>
                <l n="591">:ܘܐܸܢ ܥܘܼܕܼܪܵܢܵܐ ܕܪܸܡܙܵܐ ܠܵܐ ܡܲܕܼܪܸܟ ܠܲܢ</l>
                <l n="592">ܒܛܸܠܘ ܘܐܸܬܿܕܲܓܲܠܘ ܐܵܦ ܡܘܼܠܟܵܢܹ̈ܐ ܕܲܠܘܵܬܼ ܓܸܢܣܲܢ ܀</l>
                <l n="593">:ܬܵܘ ܚܲܝܵܒܹܵܐ ܢܸܦܪܘܿܥ ܩܲܠܝܼܠ ܫܛܵܪ ܚܵܘ̈ܒܵܬܲܢ</l>
                <l n="594">ܕܲܠܡܵܐ ܢܸܥܫܲܢ ܝܘܼܩܪܵܐ ܕܥܵܘ̣ܠܲܢ ܘܲܢܛܲܒܲܠ ܠܲܢ ܀</l>
                <l n="595">:ܬܵܘ ܢܸܬܼܓܵܘܲܣ ܒܲܠܡܹܐܝܢ ܟܹܐܢܹ̈ܐ ܐܲܝܟ ܕܲܒܼܟܹܐܢܹ̈ܐ</l>
                <l n="596">ܕܲܢܥܲܕܿܪܘܼܢܵܢ ܒܚܘܼܒܵܐ ܘܪ̈ܲܚܡܹܐ ܩܕܼܵܡ ܕܲܝܵܢܵܐ ܀</l>
                <l n="597">:ܬܵܘ ܢܸܥܒܸܿܕܼ ܠܲܢ ܪ̈ܵܚܡܹܐ ܡܸܟܵܐ ܥܲܕܼ ܚܲܝܝܼܢܲܢ</l>
                <l n="598">ܕܲܢܩܲܒܿܠܘܼܢܵܢ ܒܲܡܛܲܠܲܝ̈ܗܘܿܢ ܕܠܵܐ ܡܸܫܬܬܲܪ̈ܝܵܢ ܀</l>
                <l n="599">:ܬܵܘ ܢܸܬܿܬܲܓܼܪ ܥܲܡ ܟܲܫܝܼܪܹ̈ܐ ܪܘܼܚܵܢܵܐܝܼܬܼ</l>
                <l n="600">ܕܢܸܫܘܸܐ ܠܐܲܓܼܪܵܐ ܕܦܵܥܠܹ̈ܐ ܕܲܛܥܲܢܘ ܝܘܼܩܪܹܗ ܕܝܵܘܡܵܐ ܀</l>
                <l n="601">:ܢܕܘܼܢ ܪܸܥܝܵܢܲܢ ܒܐܲܝܠܹܝܢ ܕܲܚܛܲܝܢ ܐܲܝܟ ܦܵܪ̈ܘܿܫܹܐ</l>
                <l n="602">ܕܢܸܗܘܸܐ ܚܲܒܼܪܹ̈ܐ ܠܐܲܝܠܹܝܢ ܕܲܣܒܲܠܘ ܢܸܓܼ̈ܕܹܿܐ ܒܚܘܼܒܵܐ ܀</l>
                <l n="603">:ܕܠܵܐ ܣܵܦ̇ܩܝܼܢܲܢ ܠܲܡܣܲܝܒܵܪܘܼ ܚܲܫܲܝ̈ ܦܲܓܼܪܵܐ</l>
                <l n="604">ܢܸܚܲܫ ܩܲܠܝܼܠ ܒܙܵܘܥܲܝ̈ ܢܲܦܫܵܐ ܚܠܵܦ ܗܲܕܵܡܹ̈ܐ ܀</l>
                <l n="605">:ܕܲܡܚܝܼܠ ܚܲܝܠܲܢ ܠܲܡܥܲܙܵܝܘܼ ܩܕܼܵܡ ܚܘܼ̈ܬܼܚܵܬܹܐ</l>
                <l n="606">ܢܸܩܪܸܐ ܠܪ̈ܲܓܡܹܐ ܕܚܲܫܘ ܠܲܟܼܝܵܢܲܢ ܕܲܢܥܲܕܿܪܘܼܢܵܢ ܀</l>
                <l> ܥܘܼܢܵܝܵܐ: ܒܪܝܼܟ ܡ̇ܪܵܐ ܕܕܼܵܡ̇ܟܿܝܼܢ ܥܲܒܼܕܵܘ̈ܗܝ: ܘܗܘ̤ ܡ̇ܘܪܸܒܼ ܕܘܼܟܼܪ̈ܵܢܲܝܗܘܿܢ ܀
                </l>
            </div>

        </body>
    </text>
</TEI>
