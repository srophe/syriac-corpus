<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8512" n="10">Demonstration 10:
                    On Shepherds - <foreign xml:lang="syr">ܬܚܘܝܬܐ ܕܪ̈ܥܘܬܐ</foreign>
                </title>
                <title xml:lang="en" level="s" ref="http://syriaca.org/work/8501">The
                    Demonstrations</title>
                <title level="s">Digital Syriac Corpus</title>
                <author ref="http://syriaca.org/person/10">Aphrahat</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Ioannes Parisot</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/10</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc xml:id="sourceDesc1">
                <biblStruct><monogr><editor><forename>Jean</forename><surname>Parisot</surname></editor><title level="m">Aphraatis Sapientis Persae Demonstrationes</title><idno type="URI">http://syriaca.org/bibl/2329</idno><idno type="zotero">897</idno><ref target="https://archive.org/stream/bub_gb_Sy0vAAAAMAAJ#page/n4/mode/1up"/><imprint><pubPlace>Paris</pubPlace><publisher>Firmin-Didot</publisher><date>1894</date></imprint></monogr><series><title level="s">Patrologia Syriaca</title><biblScope unit="vol">1.1</biblScope></series></biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
           <creation>
                 <origDate type="composition" when="0337">337 CE
                     <note>Based on internal dates provided in the text.</note>
                 </origDate>
             </creation>
        </profileDesc>
        <revisionDesc status="uncorrectedTranscription">
             <change when="2019-04-26" who="http://syriaca.org/person.xml#jwalters">Added origDate</change>
            <change when="2017-07-04" who="http://syriaca.org/person.xml#jwalters">Edited text
                structure</change>
            <change when="2017-01-11" who="http://syriaca.org/person.xml#jwalters">Added work
                URIs</change>
            <change when="2016-12-11" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>

            <div type="title" n="0">
                <ab xml:lang="syr">ܬܚܘܝܬܐ ܕܪ̈ܥܘܬܐ</ab>
            </div>
            <div type="section" n="1">
                <head type="editorial">1</head>
                <p xml:lang="syr">ܝܬܒܝܢ ܪ̈ܥܘܬܐ ܒܪܫܗ ܕܓܙܪܐ܂ ܘܝܗܒܝܢ ܠܗ ܠܥܢܐ ܡܐܟܘܠܬܐ ܕܚ̈ܝܐ܂ ܡܢ ܕܫܗܪ
                    ܘܥܡܠ ܥܠ ܐ̈ܦܝ ܥܢܗ܂ ܒܛܝܠ ܠܗ ܥܠܝܗ ܥܠ ܡܪܥܝܬܗ܂ ܘܬܠܡܝܕܗ ܗܘ ܕܪܥܝܢ ܛܒܐ܂ ܕܝܗܒ ܢܦܫܗ ܥܠ
                    ܐ̈ܦܝ ܥܢܗ܂ ܘܡܢ ܕܠܐ ܡܗܦܟ ܠܓܙܪܗ ܫܦܝܪ܂ ܠܐܓܝܪܐ ܡܬܕܡܐ܂ ܕܠܐ ܒܛܝܠ ܠܗ ܥܠܝܗ ܥܠ ܥܢܐ܂ ܐܬܕܡܘ
                    ܐܘ ܪ̈ܥܘܬܐ܂ ܠܗ̈ܢܘܢ ܪ̈ܥܘܬܐ ܟܐ̈ܢܐ ܩܕܡ̈ܝܐ܂ ܪܥܐ ܝܥܩܘܒ ܥܢܗ ܕܠܒܢ܂ ܘܢܛܪ ܘܥܡܠ ܘܫܗܪ ܘܢܣܒ
                    ܐܓܪܐ܂ ܐܡܪ ܓܝܪ ܝܥܩܘܒ ܠܠܒܢ܂ ܕܗܐ ܥܣܪܝܢ ܠܝ ܫܢ̈ܝܢ ܥܡܟ܂ ܥܢܟ ܘܓܙܪ̈ܝܟ ܠܐ ܓܙܝܬ܂ ܘܕܟܪ̈ܐ
                    ܕܥܢܟ ܠܐ ܐܟܠܬ܂ ܕܬܒܝܪܐ ܠܐ ܐܝܬܝܬ ܠܟ܂ ܕܡܢ ܐܝ̈ܕܝ ܬܒܥ ܗܘܝܬ ܠܗ܂ ܒܐܝܡܡܐ ܐܟܠܢܝ ܫܘܒܐ܂
                    ܘܓܠܝܕܐ ܒܠܠܝܐ܂ ܦܪܕܬ ܫܢܬܝ ܡܢ ܥܝ̈ܢܝ܂ ܚܙܘ ܪ̈ܥܘܬܐ ܠܪܥܝܐ ܗܢܐ܂ ܟܡܐ ܒܛܝܠ ܗܘܐ ܠܗ ܥܠ
                    ܡܪܥܝܬܗ܂ ܥܝܪ ܗܘܐ ܒܠܠܝܐ ܠܡܛܪ܂ ܘܫܗܪ ܗܘܐ ܘܥܡܠ ܒܐܝܡܡܐ ܠܡܪܥܐ܂ ܝܥܩܘܒ ܪܥܝܐ ܘܝܘܣܦ ܪܥܝܐ܂
                    ܘܐܚ̈ܘܗܝ ܪ̈ܥܘܬܐ܂ ܡܘܫܐ ܪܥܝܐ܂ ܘܐܦ ܕܘܝܕ ܪܥܝܐ܂ ܘܥܡܘܣ ܪܥܝܐ܂ ܗܠܝܢ ܟܠܗܘܢ ܪ̈ܥܘܬܐ܂ ܕܪܥܘ
                    ܥܢܐ ܘܕܒܪܘ ܫܦܝܪ܀</p>
            </div>
            <div type="section" n="2">
                <head type="editorial">2</head>
                <p xml:lang="syr">ܘܠܡܢܐ ܕܝܢ ܚܒܝܒܝ ܗܠܝܢ ܪ̈ܥܘܬܐ܂ ܠܘܩܕܡ ܥܢܐ ܪܥܝܢ ܗܘܘ܂ ܘܗܝܕܝܢ ܡܬܓܒܝܢ ܗܘܘ
                    ܕܢܪܥܘܢ ܒ̈ܢܝ ܐܢܫܐ܂ ܐܠܐ ܡܛܠ ܕܢܐܠܦܘܢ܂ ܐܝܟܢܐ ܒܛܝܠ ܠܗ ܠܪܥܝܐ ܥܠ ܥܢܗ܂ ܘܫܗܪ ܘܥܡܠ ܥܠ ܐ̈ܦܝ
                    ܥܢܗ܂ ܘܡܐ ܕܐܝܠܦܘ ܙܢ̈ܝ ܪ̈ܥܘܬܐ܂ ܡܬܓܒܝܢ ܗܘܘ ܠܡܕܒܪܢܘܬܐ܂ ܪܥܐ ܝܥܩܘܒ ܥܢܗ ܕܠܒܢ܂ ܘܥܡܠ ܘܫܗܪ
                    ܘܕܒܪ ܫܦܝܪ܂ ܘܗܝܕܝܢ ܪܥܐ ܘܕܒܪ ܫܦܝܪ ܠܒܢܘ̈ܗܝ܂ ܘܐܠܦ ܐܢܘܢ ܛܘܦܣܐ ܕܪܥܝܘܬܐ܂ ܘܝܘܣܦ ܪܥܐ ܗܘܐ
                    ܥܡ ܐ̈ܚܘܗܝ ܥܢܐ܂ ܘܒܡܨܪܝܢ ܗܘܐ ܡܕܒܪܢܐ ܠܥܡܐ ܣܓܝܐܐ܂ ܘܗܦܟ ܐܢܘܢ ܐܝܟ ܪܥܝܐ ܛܒܐ ܠܓܙܪܗ܂
                    ܘܡܘܫܐ ܪܥܐ ܥܢܐ ܕܝܬܪܘܢ ܚܡܘܗܝ܂ ܘܐܬܓܒܝ ܡܢ ܥܢܐ ܕܢܪܥܐ ܠܥܡܗ܂ ܘܐܝܟ ܪܥܝܐ ܛܒܐ ܕܒܪ ܐܢܘܢ܂
                    ܫܩܝܠ ܗܘܐ ܡܘܫܐ ܚܘܛܪܗ ܥܠ ܟܬܦܗ܂ ܘܐܙܠ ܒܪܫܗ ܕܥܡܐ ܕܡܕܒܪ ܗܘܐ܂ ܘܪܥܐ ܐܢܘܢ ܐܪܒܥܝܢ ܫܢ̈ܝܢ܂
                    ܘܫܗܪ ܘܥܡܠ ܥܠ ܐ̈ܦܝ ܥܢܗ܂ ܘܪܥܝܐ ܚܦܝܛܐ ܘܛܒܐ܂ ܟܕ ܨܒܐ ܡܪܗ ܕܢܥܛܐ ܐܢܘܢ܂ ܡܛܠ ܚܛܗ̈ܝܗܘܢ
                    ܕܣܓܕܘ ܠܥܓܠܐ܂ ܨܠܝ ܡܘܫܐ ܘܒܥܐ ܡܢ ܡܪܗ ܘܐܡܪ܂ ܕܐܘ ܫܒܘܩ ܠܥܡܐ ܚܛܗ̈ܝܗܘܢ܂ ܘܐܠܐ ܥܛܝܢܝ ܡܢ
                    ܣܦܪܟ ܕܟܬܒܬ܂ ܗܢܘ ܪܥܝܐ ܟܫܝܪܐ܂ ܕܢܦܫܗ ܐܫܠܡ ܥܠ ܐ̈ܦܝ ܥܢܗ܂ ܗܘ ܡܕܒܪܢܐ ܢܨܝܚܐ܂ ܕܝܗܒ ܢܦܫܗ
                    ܥܠ ܐ̈ܦܝ ܥܢܗ܂ ܘܗܢܘ ܐܒܐ ܡܪܚܡܢܐ܂ ܕܪܚܦ ܥܠ ܒܢܘ̈ܗܝ ܘܪܒܝ ܐܢܘܢ܂ ܘܐܠܦ ܡܘܫܐ ܪܒܐ ܥܠܢܐ
                    ܚܟܝܡܐ܂ ܕܝܕܥ ܠܡܗܦܟܘ ܓܙܪܐ܂ ܠܝܫܘܥ ܒܪܢܘܢ ܓܒܪܐ ܕܪܘܚܐ܂ ܕܕܒܪ ܓܙܪܐ ܡܫܪܝܬܐ ܟܠܗ ܕܐܝܣܪܝܠ܂
                    ܚܪܒ ܡ̈ܠܟܐ ܘܟܒܫ ܐܪܥܐ܂ ܘܝܗܒ ܠܗܘܢ ܐܪܥܐ ܒܝܬ ܡܪܥܝܬܐ܂ ܘܦܠܓ ܡܪܒܥܐ ܕܝܪ̈ܐ/ܘܕܝܪܐ/ ܠܥܢܗ܂
                    ܪܥܐ ܬܘܒ ܕܘܝܕ ܥܢܐ ܕܐܒܘܗܝ܂ ܘܡܢ ܥܢܐ ܐܬܕܒܪ ܠܡܪܥܐ ܠܥܡܗ܂ ܘܪܥܐ ܐܢܘܢ ܒܬܡܝܡܘܬܐ ܕܠܒܗ܂
                    ܘܒܣܘܟܠܐ ܕܐܝ̈ܕܘܗܝ ܕܒܪ ܐܢܘܢ܂ ܘܟܕ ܡܢܝܗܝ ܕܘܝܕ ܠܓܙܪܐ ܕܥܢܗ܂ ܣܠܩ ܒܗܘܢ ܪܘܓܙܐ܂ ܘܫܪܝܘ
                    ܡܬܚܪܒܝܢ܂ ܗܝܕܝܢ ܐܫܠܡ ܕܘܝܕ ܢܦܫܗ ܥܠ ܐ̈ܦܝ ܥܢܗ܂ ܟܕ ܡܨܠܐ ܗܘܐ ܘܐܡܪ܂ ܡܪܝܐ ܐܠܗܐ܂ ܐܢܐ ܚܛܝܬ
                    ܕܡܢܝܬ ܠܐܝܣܪܝܠ܂ ܬܗܘܐ ܐܝܕܟ ܒܝ ܘܒܒܝܬ ܐܒܝ܂ ܗܠܝܢ ܥܢܐ ܬܡܝܡ̈ܬܐ ܡܢܐ ܚ̈ܛܝ܂ ܘܐܦ ܟܠܗܘܢ
                    ܪ̈ܥܘܬܐ ܟܫܝܪ̈ܐ܂ ܗܟܢܐ ܝܗܒܝܢ ܗܘܘ ܢܦܫܗܘܢ ܥܠ ܐ̈ܦܝ ܥܢܗܘܢ܀</p>
            </div>
            <div type="section" n="3">
                <head type="editorial">3</head>
                <p xml:lang="syr">ܘܐܝܠܝܢ ܪ̈ܥܘܬܐ ܕܠܐ ܐܬܒܛܠ ܠܗܘܢ ܥܠ ܥܢܐ ܗܠܝܢ ܐܢܘܢ ܐܓܝܪ̈ܐ܂ ܕܢܦܫܗܘܢ
                    ܒܠܚܘܕ ܪܥܝܢ ܗܘܘ܂ ܡܛܠ`ܗܢܐ ܩܪܐ ܠܗܘܢ ܢܒܝܐ܂ ܘܐܡܪ ܠܗܘܢ܂ ܐܘ ܪ̈ܥܘܬܐ ܕܡܘܒܕܝܢ ܘܡܒܕܪܝܢ ܥܢܐ
                    ܕܡܪܥܝܬܝ܂ ܫܡܥܘ ܦܬܓܡܗ ܕܡܪܝܐ܂ ܗܟܢܐ ܐܡܪ ܡܪܝܐ܂ ܗܐ ܣܥܪ ܐܢܐ ܠܥܢܝ܂ ܐܝܟ ܕܣܥܪ ܪܥܝܐ ܠܓܙܪܗ
                    ܒܝܘܡܐ ܕܙܝܩܐ܂ ܘܬܒܥ ܐܢܐ ܠܥܢܝ ܡܢ ܐܝ̈ܕܝܟܘܢ܂ ܐܘ ܪ̈ܥܘܬܐ ܣܟ̈ܠܐ܂ ܥܡܪܐ ܕܥܢܐ ܠܒܫܝܢ ܐܢܬܘܢ܂
                    ܘܒܣܪܐ ܕܫܡ̈ܝܢܬܐ ܐܟܠܝܢ ܐܢܬܘܢ܂ ܘܥܢܐ ܠܐ ܪܥܝܢ ܐܢܬܘܢ܂ ܕܡܪܥܐ ܠܐ ܐܣܝܬܘܢ܂ ܘܕܬܒܝܪܐ ܠܐ
                    ܥܨܒܬܘܢ܂ ܕܟܪܝܗܐ ܠܐ ܚܝܠܬܘܢ܂ ܘܕܐܒܝܕܐ ܘܕܡܒܕܪܐ ܠܐ ܟܢܫܬܘܢ܂ ܘܥܫܝ̈ܢܬܐ ܘܫܡ̈ܝܢܬܐ ܠܐ
                    ܢܛܪܬܘܢ܂ ܐܠܐ ܒܩܛܝܪܐ ܫܥܒܕܬܘܢ ܐܢܝܢ܂ ܘܪܥܝܐ ܛܒܐ ܪܥܝܢ ܐܢܬܘܢ܂ ܘܡܕܡ ܕܝܬܪ ܕܝܫܝܢ ܐܢܬܘܢ
                    ܒܪ̈ܓܠܝܟܘܢ܂ ܘܡܝܐ ܒܣܝ̈ܡܐ ܫܬܝܢ ܐܢܬܘܢ܂ ܘܡܕܡ ܕܝܬܪ ܕܠܚܝܢ ܐܢܬܘܢ ܒܪ̈ܓܠܝܟܘܢ܂ ܘܥܢܝ ܪܥܝ
                    ܕܘܫܐ ܕܕܫ ܪ̈ܓܠܝܟܘܢ܂ ܘܐܫܬܝ ܡܝܐ ܕܕܠܚ ܪ̈ܓܠܝܟܘܢ܂ ܗܠܝܢ ܐܢܘܢ ܪ̈ܥܘܬܐ ܝܥ̈ܢܐ ܘܫ̈ܦܠܐ
                    ܘܐܓܝܪ̈ܐ܂ ܕܠܐ ܪܥܘ ܥܢܐ ܘܕܒܪܘ ܫܦܝܪ܂ ܘܠܐ ܦܨܝܘ ܐܢܝܢ ܡܢ ܕܐ̈ܒܐ܂ ܡܐ ܕܐܬܐ ܕܝܢ ܪܥܝܐ ܪܒܐ܂
                    ܩܪܐ ܪܒ ܪ̈ܥܘܬܐ ܘܣܥܪ ܥܢܗ܂ ܘܦܩܕ ܓܙܪܗ܂ ܘܡܝܬܐ ܪ̈ܥܘܬܐ ܗܢܘܢ܂ ܘܥܒܕ ܥܡܗܘܢ ܚܘܫܒܢܐ܂ ܘܡܚܝܒ
                    ܠܗܘܢ ܒܥܒ̈ܕܝܗܘܢ܂ ܘܥܝܠܝܢ ܕܪܥܘ ܥܢܐ ܫܦܝܪ܂ ܡܚܕܐ ܠܗܘܢ ܪܒ ܪ̈ܥܘܬܐ܂ ܘܡܘܪܬ ܠܗܘܢ ܚܝ̈ܐ
                    ܘܢܝܚܐ܂ ܐܘ ܪܥܝܐ ܒܘܪܐ ܘܣܟܠܐ܂ ܕܫܒܩܬ ܥܢܝ ܥܠ ܐܝܕܟ ܕܝܡܝܢܐ ܘܥܠ ܥܝܢܟ ܕܝܡܝܢܐ܂ ܥܠ ܕܐܡܪܬ
                    ܥܠܝܗ ܥܠ ܥܢܐ܂ ܕܡܝܬܐ ܬܡܘܬ܂ ܘܕܐܒܕܐ ܬܐܒܕ܂ ܘܐܝܕܐ ܕܡܫܬܚܪܐ ܗܝ ܬܐܟܘܠ ܒܣܪܐ ܕܚܒܪ̈ܬܗ܂ ܡܛܠ
                    ܗܢܐ܂ ܗܐ ܡܥܘܪ ܐܢܐ ܥܝܢܟ ܕܝܡܝܢܐ܂ ܘܡܘܒܫ ܐܢܐ ܕܪܥܟ ܕܝܡܝܢܐ܂ ܥܝܢܟ ܕܒܫܘܚܕܐ ܚܪܬ ܬܣܡܐ܂
                    ܘܐܝܕܟ ܕܠܐ ܕܒܪܬ ܒܟܢܘܬܐ ܬܣܬܪܚ܂ ܘܐܢܬܝܢ ܠܡ ܥܢܝ ܥܢܐ ܕܡܪܥܝܬܝ܂ ܒܢ̈ܝ ܐܢܫܐ ܐܢܬܝܢ܂ ܘܐܢܐ
                    ܐܢܐ ܡܪܝܐ ܐܠܗܟܝܢ܂ ܗܐ ܡܢ ܗܫܐ ܐܪܥܝܟܝܢ܂ ܒܝܬ ܪܥܝܐ ܛܒܐ ܘܫܡܝܢܐ܀</p>
            </div>
            <div type="section" n="4">
                <head type="editorial">4</head>
                <p xml:lang="syr">ܘܪܥܝܐ ܛܒܐ ܝܗܒ ܢܦܫܗ ܥܠ ܐ̈ܦܝ ܥܢܗ܂ ܘܬܘܒ ܐܡܪ܂ ܕܐܝܬ ܠܝ ܥܪ̈ܒܐ ܐܚܪ̈ܢܐ܂
                    ܘܐܦ ܠܗܘܢ ܘܠܐ ܠܝ ܠܡܝܬܝܘ ܐܢܘܢ ܠܟܐ܂ ܘܬܗܘܐ ܥܢܐ ܟܠܗ ܚܕܐ܂ ܘܚܕ ܪܥܝܐ܂ ܘܐܒܝ ܡܛܠ ܗܢܐ ܪܚܡ
                    ܠܝ܂ ܕܢܦܫܝ ܝܗܒ ܐܢܐ ܥܠ ܐ̈ܦܝܗ ܕܥܢܐ܂ ܘܬܘܒ ܐܡܪ܂ ܕܐܢܐ ܐܢܐ ܬܪܥܗ ܕܥܢܐ܂ ܘܒܝ ܟܠ ܕܥܐܠ ܢܚܐ܂
                    ܘܢܥܘܠ ܘܢܦܘܩ܂ ܘܪܥܝܐ ܢܫܟܚ܂ ܐܬܕܡܘ ܐܘ ܪ̈ܥܘܬܐ ܠܗܢܐ ܪܥܝܐ ܚܦܝܛܐ܂ ܪܫܐ ܕܟܠܗ ܡܪܥܝܬܐ܂ ܕܟܡܐ
                    ܐܬܒܛܠ ܠܗ ܥܠ ܓܙܪܗ܂ ܘܩܪܒ ܪ̈ܚܝܩܬܐ܂ ܘܐܦܢܝ ܛܥܝ̈ܬܐ܂ ܘܣܥܪ ܟܪ̈ܝܗܬܐ܂ ܘܚܝܠ ܡܚ̈ܝܠܬܐ܂ ܘܥܨܒ
                    ܬܒܝܪ̈ܬܐ܂ ܘܢܛܪ ܫܡ̈ܝܢܬܐ܂ ܢܦܫܗ ܐܫܠܡ ܥܠ ܐ̈ܦܝܗ ܕܥܢܐ܂ ܘܓܒܐ ܘܐܠܦ ܥ̈ܠܢܐ ܢܨܝ̈ܚܐ܂ ܘܐܫܠܡ
                    ܥܢܐ ܒܐܝ̈ܕܝܗܘܢ܂ ܘܐܫܠܛ ܐܢܘܢ ܥܠ ܟܘܠܗ ܡܪܥܝܬܗ܂ ܐܡܪ ܠܗ ܓܝܪ ܠܫܡܥܘܢ ܟܐܦܐ܂ ܪܥܝ ܠܝ ܥܢܝ
                    ܘܐܡܪ̈ܝ ܘܢܩ̈ܘܬܝ܂ ܘܪܥܐ ܫܡܥܘܢ /ܥܢܗ/ ܘܫܠܡ ܙܒܢܗ܂ ܘܐܫܠܡ ܠܟܘܢ ܡܪܥܝܬܐ ܘܐܙܠ܂ ܪܥܘ ܘܐܦ
                    ܐܢܬܘܢ ܘܕܒܪܘ ܫܦܝܪ܂ ܪܥܝܐ ܓܝܪ ܕܒܛܝܠ ܠܗ ܥܠ ܥܢܗ܂ ܦܘܠܚܢܐ ܐܚܪܢܐ ܠܐ ܦܠܚ ܥܡܗ܂ ܠܐ ܟܪܡܐ
                    ܣܐܡ܂ ܐܦܠܐ ܓܢ̈ܐ ܢܨܒ܂ ܘܐܦ ܒܥܣ̈ܩܝ ܥܠܡܐ ܗܢܐ ܠܐ ܢܦܠ܂ ܠܐ ܡܡܬܘܡ ܚܙܝܢ ܪܥܝܐ܂ ܕܫܒܩ ܥܢܗ
                    ܒܕܒܪܐ ܘܗܘܐ ܬܓܪܐ܂ ܘܐܦ ܠܐ ܕܐܛܥܝ ܡܪܥܝܬܗ܂ ܘܗܘܐ ܐܟܪܐ܂ ܐܢ ܕܝܢ ܫܒܩ ܓܙܪܗ ܘܦܠܚ ܗܠܝܢ܂
                    ܡܪܥܝܬܗ ܐܫܠܡ ܒܝܕ ܕܐܒ̈ܐ܀</p>
            </div>
            <div type="section" n="5">
                <head type="editorial">5</head>
                <p xml:lang="syr">ܘܥܗܕ ܚܒܝܒܝ ܕܟܬܒܬ ܠܟ ܥܠ ܐܒ̈ܗܬܢ ܩܕܡ̈ܝܐ܂ ܕܙ̈ܢܝ ܥܢܐ ܝܠܦܝܢ ܗܘܘ ܠܘܩܕܡ܂
                    ܘܡܢܗ ܢܣܒܝܢ ܗܘܘ ܢܣܝܘܢܐ ܕܒܛܝܠܘܬܐ܂ ܘܗܝܕܝܢ ܡܬܓܒܝܢ ܗܘܘ ܠܡܕܒܪܢܘܬܐ܂ ܕܢܐܠܦܘܢ ܘܢܚܙܘܢ܂ ܟܡܐ
                    ܒܛܝܠ ܠܗ ܠܪܥܝܐ ܥܠ ܡܪܥܝܬܗ܂ ܘܐܝܟ ܕܠܥܢܐ ܡܕܒܪܝܢ ܗܘܘ ܒܛܝܠܐܝܬ܂ ܗܟܢܐ ܐܦ ܒܗܕܐ ܡܕܒܪܢܘܬܐ
                    ܢܫܬܠܡܘܢ܂ ܝܘܣܦ ܓܝܪ ܐܬܓܒܝ ܡܢ ܥܢܐ܂ ܕܢܕܒܪ ܠܡܨܪ̈ܝܐ ܒܙܒܢܐ ܕܐܘܠܨܢܐ܂ ܘܡܘܫܐ ܐܬܓܒܝ ܡܢ ܥܢܐ܂
                    ܕܢܕܒܪ ܠܥܡܗ ܘܢܪܥܐ ܐܢܘܢ܂ ܘܕܘܝܕ ܐܬܕܒܪ ܡܢ ܒܣܬܪ ܥܢܐ܂ ܕܢܗܘܐ ܡܠܟܐ ܥܠ ܐܝܣܪܝܠ܂ ܘܥܡܘܣ ܕܒܪܗ
                    ܡܪܗ ܡܢ ܒܣܬܪ ܥܢܐ܂ ܘܥܒܕܗ ܢܒܝܐ ܥܠ ܥܡܗ܂ ܘܐܦ ܐܠܝܫܥ ܐܬܕܒܪ ܡܢ ܒܬܪ ܦܕܢܐ܂ ܕܢܗܘܐ ܢܒܝܐ
                    ܒܐܝܣܪܝܠ܂ ܠܐ ܗܦܟ ܡܘܫܐ ܠܘܬ ܥܢܗ܂ ܘܠܐ ܫܒܩ ܡܪܥܝܬܐ ܕܥܫܬܠܡܬ ܠܗ܂ ܘܠܐ ܗܦܟ ܕܘܝܕ ܠܘܬ ܥܢܐ
                    ܕܐܒܘܗܝ܂ ܐܠܐ ܕܒܪ ܠܥܡܗ ܒܬܡܝܡܘܬܐ ܕܠܒܗ܂ ܘܠܐ ܗܦܟ ܥܡܘܣ ܠܡܪܥܐ ܥܢܐ܂ ܘܠܡܠܩܛ ܩܝ̈ܣܐ܂ ܐܠܐ
                    ܢܒܝܘܬܗ ܕܒܪ ܘܫܠܡ܂ ܘܠܐ ܗܦܟ ܐܠܝܫܥ ܠܘܬ ܦܕܢܗ܂ ܐܠܐ ܫܡܫ ܠܐܠܝܐ ܘܡܠܝ ܕܘܟܬܗ܂ ܘܥܠܢܐ ܕܗܘܐ
                    ܠܗ܂ ܥܠ ܕܪܚܡ ܩܘܪ̈ܝܐ ܘܬܐܓܘܪܬܐ܂ ܘܟܪ̈ܡܐ ܘܙܝ̈ܬܐ ܘܦܘܠܚܢܐ܂ ܠܐ ܨܒܐ ܕܢܗܘܐ ܠܗ ܬܠܡܝܕܐ܂ ܘܠܐ
                    ܐܫܠܡ ܒܐܝܕܗ ܡܪܥܝܬܐ܀</p>
            </div>
            <div type="section" n="6">
                <head type="editorial">6</head>
                <p xml:lang="syr">ܒܥܐ ܐܢܐ ܡܢܟܘܢ ܪ̈ܥܘܬܐ܂ ܕܠܐ ܬܩܝܡܘܢ ܒܡܪܥܝܬܐ܂ ܥ̈ܠܢܐ ܣܟ̈ܠܐ ܘܒܘܪ̈ܐ܂
                    ܘܐܦܠܐ ܝܥ̈ܢܐ ܘܪ̈ܚܡܝ ܩܢ̈ܝܢܐ܂ ܟܠ ܡܢ ܕܪܥܐ ܥܢܐ܂ ܢܐܟܘܠ ܡܢ ܚܠܒܗ܂ ܘܡܢ ܕܕܒܪ ܦܕܢܐ܂ ܡܢ ܥܡܠܗ
                    ܢܬܚܫܚ܂ ܘܟܗ̈ܢܐ ܡܢ ܡܕܒܚܐ ܘܠܐ ܠܗܘܢ ܠܡܦܠܓ܂ ܘܠܘܝ̈ܐ ܢܫܩܠܘܢ ܡܥܣܪ̈ܝܗܘܢ܂ ܡܢ ܕܐܟܠ ܡܢ ܚܠܒܐ܂
                    ܠܒܗ ܥܠ ܡܪܥܝܬܗ ܢܗܘܐ܂ ܘܕܡܬܚܫܚ ܡܢ ܥܡܠܐ ܕܦܕܢܗ܂ ܢܗܘܐ ܚܦܝܛ ܒܦܘܠܚܢܗ܂ ܘܟܗ̈ܢܐ ܕܡܢ ܡܕܒܚܐ
                    ܦܠܓܝܢ܂ ܢܫܡܫܘܢ ܡܕܒܚܐ ܒܙܗܝܘܬܐ܂ ܘܠܘܝ̈ܐ ܕܫܩܠܝܢ ܡܥܣܪ̈ܐ܂ ܦܠܓܘܬܐ ܒܐܝܣܪܝܠ ܠܝܬ ܠܗܘܢ܂ ܐܘܢ
                    ܪ̈ܥܘܬܐ ܬܠܡܝ̈ܕܘܗܝ ܕܪܥܝܢ ܪܒܐ܂ ܠܐ ܬܬܕܡܘܢ ܠܐܓܝܪ̈ܐ܂ ܡܛܠ ܕܠܐܓܝܪܐ ܠܐ ܒܛܝܠ ܠܗ ܥܠ ܥܢܐ܂
                    ܐܢܬܘܢ ܐܬܕܡܘ ܠܪܥܝܢ ܒܣܝܡܐ܂ ܕܠܐ ܚܒܬ ܠܗ ܢܦܫܗ ܡܢ ܥܢܗ܂ ܪܒܘ ܓܕܘ̈ܕܐ ܘܪܡܪܡܘ ܒܬܘ̈ܠܬܐ܂
                    ܘܚܒܒܘ ܐܡܪ̈ܐ܂ ܘܒܚ̈ܢܝܟܘܢ ܢܬܪܒܘܢ܂ ܕܡܐ ܕܐܙܠܬܘܢ ܠܘܬ ܪܒ ܪ̈ܥܘܬܐ܂ ܬܩܪܒܘܢ ܠܗ ܥܢܟܘܢ ܟܠܗ
                    ܒܫܠܡܘܬܐ܂ ܘܢܬܠ ܠܟܘܢ ܡܕܡ ܕܐܫܬܘܕܝ܂ ܕܐܬܪ ܕܐܢܐ ܘܐܦ ܐܢܬܘܢ ܬܗܘܘܢ܂ ܗܠܝܢ ܕܝܢ ܩܠܝܠ ܣܦܩܢ
                    ܠܪ̈ܥܘܬܐ ܘܠܥ̈ܠܢܐ ܛܒ̈ܐ܀</p>
            </div>
            <div type="section" n="7">
                <head type="editorial">7</head>
                <p xml:lang="syr">ܡܢ ܠܥܠ ܕܝܢ ܚܒܝܒܝ ܟܬܒܬ ܥܗܕܬܟ܂ ܕܘܒܪ̈ܐ ܕܝܐܝܢ ܠܟܠܗ ܡܪܥܝܬܐ܂ ܘܒܗܢܐ ܡܐܡܪܐ
                    ܟܬܒܬ ܠܟ܂ ܥܠ ܪ̈ܥܘܬܐ ܡܕܒܪ̈ܢܘܗܝ ܕܓܙܪܐ܂ ܥܘܗ̈ܕܐ ܗܠܝܢ ܟܬܒܬ ܠܟ ܚܒܝܒܝ܂ ܡܕܡ ܕܒܥܓܪܬܟ
                    ܪܚܝܡܬܐ ܫܐܠܬܢܝ܀</p>
            </div>
            <div type="section" n="8">
                <head type="editorial">8</head>
                <p xml:lang="syr">ܪܒ ܒܝܬܐ ܐܥܠܢܝ ܠܒܝܬ ܓܙܐ ܕܡܠܟܐ܂ ܘܚܘܝܢܝ ܬܡܢ ܛܘ̈ܒܐ ܣ̈ܓܝܐܐ܂ ܘܟܕ ܚܙܝܬ
                    ܐܢܘܢ܂ ܐܫܬܒܝ ܠܗ ܡܕܥܝ ܒܓܙܐ ܪܒܐ܂ ܘܟܕ ܚܪܬ ܒܗ܂ ܡܫܪܓ ܥ̈ܝܢܐ܂ ܘܫܒܐ ܡܚܫ̈ܒܬܐ܂ ܘܡܦܗܐ
                    ܪ̈ܥܝܢܐ܂ ܒܓܘ̈ܢܐ ܣܓ̈ܝܐܐ܂ ܡܢ ܕܢܣܒ ܡܢܗ ܥܬܪ ܘܡܥܬܪ܂ ܦܬܝܚ ܘܫܒܝܩ ܩܕܡ ܟܠ ܕܒܥܝܢ ܠܗ܂ ܘܟܕ
                    ܢܣܒܘܢ ܡܢܗ ܣܓ̈ܝܐܐ܂ ܡܕܡ ܠܐ ܚܣܪ܂ ܘܟܕ ܢܬܠܘܢ ܡܢ ܡܕܡ ܕܢܣܒܘ܂ ܕܝܠܗܘܢ ܡܣܓܐ ܣܓܐ܂ ܕܢܣܒܝܢ
                    ܡܓܢ܂ ܢܬܠܘܢ ܡܓܢ܂ ܐܝܟ ܕܢܣܒܘ܂ ܒܕܡ̈ܝܐ ܓܝܪ ܠܐ ܡܙܕܒܢ܂ ܡܛܠ ܕܠܝܬ ܡܕܡ ܕܦܚܡ ܠܗ܂ ܠܐ ܓܝܪ ܓܙܐ
                    ܚܣܪ܂ ܘܠܐ ܫܩܘ̈ܠܘܗܝ ܣܒܥܝܢ܂ ܫܬܝܢ ܘܠܗܝ̈ܩܝܢ܂ ܘܐܟܠܝܢ ܘܟܦܢܝܢ܂ ܡܢ ܕܠܐ ܨܗܐ ܠܐ ܡܫܟܚ ܕܢܫܬܐ܂
                    ܘܡܢ ܕܠܐ ܟܦܢ ܠܐ ܡܫܟܚ ܠܡܐܟܠ܂ ܟܦܢܘܬܗ ܡܣܒܥܐ ܣܓ̈ܝܐܐ܂ ܘܨܗܝܘܬܗ ܪܕܝܢ ܡܢܗ ܡܒ̈ܘܥܐ܂ ܕܡܐ ܓܝܪ
                    ܒܪܢܫܐ ܕܩܪܒ ܠܕܚܠܬܗ ܕܐܠܗܐ܂ ܠܓܒܪܐ ܕܨܗܐ܂ ܘܡܬܩܪܒ ܠܡܒܘܥܐ܂ ܘܫܬܐ ܘܣܒܥ܂ ܘܡܒܘܥܐ ܡܕܡ ܠܐ
                    ܚܣܪ܂ ܘܐܪܥܐ ܕܣܢܝܩܐ ܥܠ ܡܝܐ ܠܡܫܬܐ܂ ܫܬܝܐ ܡܢ ܡܒܘܥܐ܂ ܘܠܐ ܓܝܙܝܢ ܡܘ̈ܗܝ܂ ܘܐܪܥܐ ܟܕ ܬܫܬܐ
                    ܬܘܒ ܣܢܝܩܐ ܗܝ ܠܡܫܬܐ܂ ܘܡܒܘܥܐ ܠܐ ܡܬܒܨܪ ܡܢ ܡܪܕܝܬܗ܂ ܗܟܢܐ ܗܝ ܝܕܥܬܗ ܕܐܠܗܐ܂ ܕܟܕ ܟܠܗܘܢ
                    ܒܢ̈ܝ ܐܢܫܐ ܢܣܒܘܢ ܡܢܗ܂ ܡܕܡ ܚܘܣܪܢܐ ܠܐ ܗܘܐ ܒܗ܂ ܘܐܦ ܠܐ ܡܣܬܝܟܐ ܡܢ ܒ̈ܢܝ ܒܣܪܐ܂ ܠܐ ܕܫܩܠ
                    ܡܢܗ ܡܘܦܐ ܠܡܫܩܠ܂ ܘܠܐ ܟܕ ܢܬܠ ܡܕܡ ܚܣܪ܂ ܢܘܪܐ ܟܕ ܬܣܒ ܒܫܪܓܐ ܡܢ ܝܩܕܢܐ܂ ܒܫܪ̈ܓܐ ܣܓ̈ܝܐܐ
                    ܡܕܠܩ ܐܢܬ ܡܢܗ܂ ܠܐ ܝܩܕܢܐ ܚܣܪ ܟܕ ܬܣܒ ܡܢܗ܂ ܘܠܐ ܫܪܓܐ ܒܨܪ ܕܠܣ̈ܓܝܐܐ ܡܕܠܩ܂ ܠܐ ܡܫܟܚ ܚܕ ܒܪ
                    ܐܢܫܐ ܠܡܫܩܠ ܟܠܗ ܓܙܗ ܕܡܠܟܐ܂ ܘܐܦ ܠܐ ܨܗܝܐ ܟܕ ܢܫܬܐ ܡܢ ܡܒܘܥܐ܂ ܓܝܙܝܢ ܠܗܘܢ ܡܘ̈ܗܝ܂ ܘܥܦܠܐ
                    ܟܕ ܢܩܘܡ ܐܢܫ ܥܠ ܛܘܪܐ ܪܡܐ܂ ܬܕܪܟ ܥܝܢܗ ܩܘܪܒܐ ܘܪܘܚܩܐ܂ ܘܐܦ ܠܐ ܟܕ ܟܘ̈ܟܒܝ ܫܡܝܐ ܢܩܘܡ
                    ܘܢܡܢܐ܂ ܡܫܟܚ ܕܢܣܝܟ ܚܝ̈ܠܝ ܫܡܝܐ܂ ܘܐܦ ܠܐ ܟܕ ܢܩܪܘܒ ܠܕܚܠܬܗ ܕܐܠܗܐ܂ ܟܘܠܗ ܡܫܟܚ ܠܡܫܩܠ܂ ܘܐܦ
                    ܟܕ ܛܒ ܣܓܝ ܢܫܩܘܠ܂ ܠܐ ܡܬܝܕܥܐ ܕܒܨܪܬ ܠܗ܂ ܘܐܦܠܐ ܟܕ ܢܬܠ ܡܢ ܡܕܡ ܕܫܩܠ܂ ܓܡܪܬ ܠܗ ܡܢܗ܂ ܘܡܛܐ
                    ܠܣܟܗ܂ ܘܥܗܕ ܚܒܝܒܝ܂ ܡܕܡ ܕܒܡܐܡܪܐ ܩܕܡܝܐ ܕܗܝܡܢܘܬܐ ܟܬܒܬ ܠܟ܂ ܕܡܢ ܕܫܩܠ ܡܓܢ܂ ܡܓܢ ܘܠܐ ܠܗ
                    ܕܢܬܠ܂ ܐܝܟ ܕܫܩܠ܂ ܐܝܟ ܕܐܡܪ ܡܪܢ܂ ܕܡܓܢ ܢܣܒܬܘܢ܂ ܡܓܢ ܗܒܘ܂ ܡܢ ܓܝܪ ܕܟܠܐ ܡܢ ܡܕܡ ܕܫܩܠ܂ ܐܦ
                    ܕܩܒܠ ܡܫܬܩܠ ܠܗ ܡܢܗ܂ ܡܛܠ ܗܢܐ ܚܒܝܒܝ܂ ܐܝܟ ܕܐܫܟܚܬ ܠܡܫܩܠ ܒܗܢܐ ܙܒܢܐ܂ ܡܢ ܗܘ ܓܙܐ ܕܠܐ ܚܣܪ܂
                    ܫܕܪܬ ܠܟ ܡܢܗ܂ ܘܟܕ ܠܟ ܫܕܪܬ ܠܘܬܝ ܐܝܬܘܗܝ ܟܠܗ܂ ܓܙܐ ܓܝܪ ܠܐ ܚܣܪ܂ ܚܟܡܬܗ ܗܝ ܓܝܪ ܕܐܠܗܐ܂
                    ܘܪܒ ܒܝܬܐ ܡܪܢ ܝܫܘܥ ܡܫܝܚܐ܂ ܐܝܟ ܕܗܘ ܣܗܕ ܘܐܡܪ܂ ܕܟܠ ܡܕܡ ܐܫܬܠܡ ܠܝ ܡܢ ܐܒܝ܂ ܘܟܕ ܗܘܝܘ
                    ܪܒܝܬܐ ܕܚܟܡܬܐ܂ ܬܘܒ ܗܘܝܘ ܚܟܡܬܐ܂ ܐܝܟ ܕܐܡܪ ܫܠܝܚܐ܂ ܕܡܫܝܚܐ ܚܝܠܗ ܗܘ ܕܐܠܗܐ ܘܚܟܡܬܗ܂ ܘܗܝ
                    ܗܕܐ ܚܟܡܬܐ ܐܬܦܠܓܬ ܠܣܓ̈ܝܐܐ܂ ܘܡܕܡ ܠܐ ܚܣܪܐ܂ ܐܝܟ ܕܡܢ ܠܥܠ ܐܦܝܣܬܟ܂ ܕܡܢ ܪܘܚܗ ܕܡܫܝܚܐ ܩܒܠܘ
                    ܢܒ̈ܝܐ܂ ܘܡܫܝܚܐ ܡܕܡ ܠܐ ܐܬܒܨܪ܀</p>
            </div>
            <div type="section" n="9">
                <head type="editorial">9</head>
                <p xml:lang="syr">ܥܣܪܐ ܫܪ̈ܒܝܢ ܟܬܒܬ ܠܟ ܚܒܝܒܝ܂ ܡܕܡ ܕܫܐܠܬܢܝ܂ ܕܠܐ ܡܢܟ ܐܦܝܣܬܟ܂ ܘܡܕܡ ܕܠܐ
                    ܒܥܝܬ ܡܢܝ ܝܗܒܬ ܠܟ܂ ܫܐܠܬ ܫܡܟ ܘܟܬܒܬ ܠܟ ܘܫܐܠܬ ܡܢ ܢܦܫܝ܂ ܫܐܠܬܟ: ܘܐܫܐܠܬܟ ܐܝܟ ܡܕܡ ܕܐܫܟܚܬ
                    ܠܡܦܣܘܬܟ܂ ܗܠܝܢ ܡܕܡ ܕܟܬܒܬ ܠܟ܂ ܐܬܗܓܐ ܒܗܝܢ ܒܟܠ ܥܕܢ܂ ܘܗܘܝܬ ܥܡܠ ܠܡܩܪܐ ܟܬ̈ܒܐ܂ ܐܝܠܝܢ
                    ܕܡܬܩܪܝܢ ܒܥܕܬܗ ܕܐܠܗܐ܂ ܗܠܝܢ ܥܣܪܐ ܣܦܪ̈ܝܢ ܕܩܕ̈ܩܐ܂ ܕܟܬܒܬ ܠܟ܂ ܚܕ ܡܢ ܚܕ ܢܣܒܝܢ܂ ܘܚܕ ܥܠ
                    ܚܕ ܒܢܝܢ܂ ܡܢ ܚܕ̈ܕܐ ܠܐ ܬܦܪܘܫ ܐܢܘܢ܂ ܡܢ ܐܠܦ ܘܥܕܡܐ ܠܝܘܕ ܟܬܒܬ ܠܟ܂ ܐܬܘܬܐ ܒܬܪ ܚܒܪܬܗ܂ ܩܪܝ
                    ܘܝܠܦ ܐܢܬ ܘܐܚ̈ܐ ܒܢ̈ܝ ܩܝܡܐ ܘܒ̈ܢܝ ܗܝܡܢܘܬܢ܂ ܐܝܠܝܢ ܕܪܚܝܩܐ ܡܢܗܘܢ ܡܡܝܩܢܘܬܐ܂ ܐܝܟ ܕܡܢ ܠܥܠ
                    ܟܬܒܬ ܠܟ܂ ܘܥܗܕ ܠܡܕܡ ܕܪܫܡܬ ܠܟ܂ ܕܗܠܝܢ ܡ̈ܠܐ ܠܐ ܥܕܡܐ ܠܣܟܐ ܡܛܝܬ ܐܢܝܢ܂ ܐܠܐ ܠܟܐ ܡܢ ܣܟܐ܂
                    ܘܠܐ ܗܠܝܢ ܐܢܝܢ ܘܟܕܘ܂ ܐܠܐ ܗܠܝܢ ܡܢܝ ܫܡܥ ܕܠܐ ܚܪܝܢܐ܂ ܘܠܐܚ̈ܝܢ ܒܢ̈ܝ ܦܝܣܐ ܥܩܒ ܥܠܝܗܝܢ܂
                    ܘܟܠ ܡܕܡ ܕܫܡܥ ܐܢܬ ܕܡܒܢܐ ܒܢܐ ܩܒܠ܂ ܘܟܠ`ܡܕܡ ܕܠܝܘ̈ܠܦܢܐ ܐܚܪ̈ܢܐ ܒܢܐ ܣܬܘܪܝܗܝ܂ ܘܡܣܚܦ
                    ܣܚܘܦܝܗܝ܂ ܡܛܠ ܕܠܡܒܢܐ ܚܪܝܢܐ ܠܐ ܡܫܟܚ. ܐܢܐ ܕܝܢ ܚܒܝܒܝ ܐܝܟ ܦܣܘܠܐ ܟܐ̈ܦܐ ܠܒܢܝܢܐ ܩܪܒܬ܂
                    ܘܐܪ̈ܕܟܠܐ ܚܟܝ̈ܡܐ ܢܓܠܦܘܢ ܘܢܣܝܡܘܢ ܒܒܢܝܢܐ܂ ܘܟܘܠܗܘܢ ܦܥ̈ܠܐ ܐܝܠܝܢ ܕܥܡܠܝܢ ܒܒܢܝܢܐ܂ ܐܓܪܐ
                    ܡܢ ܡܪܐ ܒܝܬܐ ܡܩܒܠܝܢ܀</p>
            </div>
            <div type="rubric">
                <p xml:lang="syr">ܫܠܡܬ ܬܚܘܝܬܐ ܕܪ̈ܥܘܬܐ</p>
            </div>

        </body>
    </text>
</TEI>
