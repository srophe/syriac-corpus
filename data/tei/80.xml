<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8582">On the Wheat and
                    the Tares (Memra 53) - <foreign xml:lang="syr">ܥܠ ܡܬܠܐ ܗ̇ܘ ܕܙܪܥܐ
                        ܘܙܝܙ̈ܢܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/80</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and released under a under a Creative Commons Attribution 4.0 International Public License (CC BY 4.0). The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-04-18" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܥܠ ܡܬܠܐ ܗ̇ܘ ܕܙܪܥܐ ܘܙܝܙ̈ܢܐ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.336r"/>

                <l>ܣܛ.. ܕܙܪܥܵܐ ܘܙܝܙ̈ܢܐ..</l>
                <l>:ܕܝܼܠܹܗ ܕܵܕܕܝܼܠܹܗ ܡܸܐܡܪܵܐ ܕܫܸܬܝܢ ܘܬܸܫܥܵܐ</l>
                <l>ܕܥܒܝܕ ܠܹܗ ܥܲܠ ܡܬܠܐ ܗ̇ܘ ܕܙܪܥܵܠ ܘܙܝܙ̈ܢܹܐ܀ </l>
            </div>
            <div type="text" xml:lang="syr">
                <l n="1">:ܙܲܪܥܵܐ ܛܵܒܵܐ ܫܡ̣ܗ ܗ̄ܘ̣ܵܐ</l>
                <l n="2">ܡܫܝܼܚܵܐ ܠܡܠܵܬܐ ܕܝܘܼܠܦܢܹܗ.</l>
                <l n="3">:ܙܝܼܙܢܹ̈ܐ ܕܥܵܘ ܥܡܹܗ</l>
                <l n="4">ܩܪ̣ܵܐ ܠܝܘܠܦܢܹܗ ܕܢܕܝܼܠܵܐ.</l>
                <l n="5">:ܠܥܵܠܡܵܐ ܡܬܠܹܗ ܒܩܝܵܬܐ</l>
                <l n="6">ܘܢܦܫܹܗ ܩ̣ܪܐ ܡܪܹܐ ܒܝܵܬܐ.</l>
                <l n="7">:ܘܙܪܥܵܐ ܛܒܼܵܐ ܕܝܘܼܠܦܢܹܗ</l>
                <l n="8">ܕܩܒܠܬܹܗ ܐܪܥܵܐ ܕܢܦܫܵܐ.</l>
                <l n="9">:ܗܘ̇ ܕܹܝܢ ܕܙܪܲܥ ܙܝܙ̈ܢܹܐ</l>
                <l n="10">ܐܝܼܬܼܵܘܗܝ ܣܹܢܐܗ ܕܟܼܝܼܢܲܢ.</l>
                <l n="11">:ܕܙܪܲܥ ܡܸܠܬܐ ܕܝܘܼܠܦܢܹܗ</l>
                <l n="12">ܘܐܘܥܝܼ ܣܕܩܹ̈ܐ ܘܦܘܠ̈ܓܹܐ.</l>
                <l n="13">:ܐܡ̣ܪ ܕܹܝܢ ܕܕܡܸܟܼܘ ܐ̄ܢܫ̈ܐ</l>
                <l n="14">ܥܲܠ ܕܐܗܡܝܼܘ ܡ̣ܢ ܘܠܝܼܬܼܵܐ.</l>
                <l n="15">:ܐܲܝܟ ܐܟܪܵܐ ܕܡܬܪܦܹܐ</l>
                <l n="16">ܘܣ̇ܓ̣ܵܐ ܝܲܥܪܵܐ ܒܓܵܘ ܚܲܩܠܵܐ.</l>
                <l n="17">:ܥܒܕܹ̈ܐ ܕܹܝܢ ܟܐܢܹ̈ܐ ܕܚܙ̣ܵܘ</l>
                <l n="18">ܙܝܙܢܹ̈ܐ ܒܝܼܢܲܬܼ ܚ̈ܛܹܐ.</l>
                <l n="19">:ܠܡܪܗܘܿܢ ܩܲܪܸܩܼܘ ܫܘܼܐܠܵܐ</l>
                <l n="20">ܕܠܵܐ ܙܲܪܥܵܐ ܛܒܵܐ ܐܪܡܝܼܬܼ.</l>
                <l n="21">:ܦܢܝܼ ܕܹܝܢ ܡܪܐ ܠܥܒܕܹ̈ܐ</l>
                <l n="22">ܗܘ̇ ܝܕܘܥܵܐ ܕܢܣܝ̈ܬܐ.</l>
                <l n="23">:ܕܒܥܠܕ ܒܒܼܵܐ ܣܥ̣ܪ ܗܕܹܐ</l>
                <l n="24">ܕܢܚܒܸܠ ܙܪܥܵܐ ܕܝܘܼܠܦܵܢܝ.</l>
                <l n="25">:ܪܬܲܚܘ ܕܹܝܢ ܥܒܕ̈ܐ ܒܲܛܢܢܵܐ</l>
                <l n="26">ܘܠܡܪܵܐ ܛܒܼܵܐ ܐܸܡܹܲܪܘ.</l>
                <l n="27">:ܕܢܐܙܲܠ ܘܢܓܸܒܐ ܙܝܙܢܹ̈ܐ</l>
                <l n="28">ܕܠܵܐ ܢܕܘܕܘܢ ܡܘܥܝܬ̤ ܚ̈ܛܹܐ.</l>
                <l n="29">:ܐܡ̣ܪ ܕܹܝܢ ܡܪܵܐ ܥܠܒܼܕܹ̈ܐ</l>
                <l n="30">:ܗܘ̇ ܒܣܝܼܡܵܐ ܠܛܢܢܹ̈ܐ</l>
                <l n="31">:ܫܒܘܩܘ ܠܡ ܪܒܹܝܢ ܫܲܘܝܵܐܝܼܬ</l>
                <l n="32">ܥܕܡܵܐ ܕܗ̇ܘܸܐ ܫܘܼܠܡܵܐ.</l>
                <l n="33">:ܕܲܠܡܵܐ ܢܬܥܡܪ̈ܢ ܚ̈ܛܹܐ</l>
                <l n="34">ܥܲܡ ܙܝܙܢܹ̈ܐ ܡܲܪܝܼܪܹ̈ܐ.</l>
                <l n="35">:ܟܕ ܡܘܕܲܥ ܥܲܠ ܫܘܼܚܠܦܵܐ</l>
                <l n="36">ܕܟܒܼܪ ܦܢܝܢ ܡ̣ܢ ܥܘ̣ܠܵܐ.</l>
                <l n="37">ܠܵܐ ܡܪܝ ܛܥܝܢ ܠܝܕܥܬܵܟ.</l>
                <l n="38">:ܕܙܝܙܢܵܐ ܠܵܐ ܡܸܫܬܚܠܸܦ</l>
                <l n="39">:ܕܡܪܝܼܪܘܼܬܗ ܕܟܝܼܢܐ ܗ̄ܝ̣</l>
                <l n="40">ܘܠܵܐ ܡܨܐ ܕܡܨܐ ܠܲ[...]ܢܹܗ.</l>
                <l n="41">:ܡܠܝܼܠܐ ܗ̄ܘ̣ ܠܲܡ ܗܵܢܵܐ ܙܲܪܥܵܐ</l>
                <l n="42">ܘܫܠܝܼܛ ܗ̄ܘ̣ ܥܲܠ ܨܒܼܝܵܢܹܗ.</l>
                <l n="43">:ܘܕܠܝܼܠܵܐ ܠܹܗ ܕܢܫܬܚܠܲܦ</l>
                <l n="44">ܐܲܝܟ ܨܒܝܼܢܵܐ ܕܚܐܪܘܬܹܗ.</l>
                <l n="45">:ܬܚܘܝܼܬܼܵܐ ܕܗܕܹܐ ܩܲܒܼܠܘܼ</l>
                <l n="46">ܡ̣ܢ ܗܵܠܹܝܢ ܕܩܕܡܲܝܗܘܿܢ.</l>
                <l n="47">:ܕܙܝܙܢܹ̈ܐ ܗܘ̤ܘ ܡܪܝܼܪܹ̈ܐ</l>
                <l n="48">ܘܐܫܬܚܠܦܘ ܘܗܘ̤ܘ ܚ̈ܛܹܐ.</l>
                <l n="49">:ܙܝܙܢ̈ܐ ܗ̄ܘ̣ܵܐ ܐܲܒܼܪܗܵܡ</l>
                <l n="50">ܘܩܨܒܼܝܢܹܗ ܐܸܫܬܚܲܠܦ.</l>
                <l n="51">:ܘܗܘ̤ܵܐ ܦܹܐܪܵܐ ܕܒܘܼܣܡܵܐ</l>
                <l n="52">ܘܐܬܚܠܝܼܘ ܒܹܗ ܡܲܪܝܪܹ̈ܐ.</l>
                <l n="53">:ܙܟܼܝ ܡܟܣܵܐ ܙܝܙܢܵܐ</l>
                <l n="54">ܕܟܲܢܸܫ ܒܙܬܵܐ ܕܐ̄ܚܪ̈ܢܹܐ.</l>
                <l n="55">:ܘܗܘ̤ܐ ܚܛܬܐ ܒܨܒܝܢܹܗ</l>
                <l n="56">:ܘܗܦܟ ܘܙܪܥ ܙܸܕܩ̈ܬܐ</l>
                <l n="57">:ܙܝܼܙܢܵܐ ܗ̄ܘ̣ܵܘ ܓܲܝܣܵܐ</l>
                <l n="58">ܘܒܲܕܡܵܐ ܕܐ̄ܢܫܐ ܐܬܪܒܝܼ.</l>
                <l n="59">:ܘܕܚܙ̣ܵܐ ܬܲܗܪܵܐ ܒܙܩܝܼܦܵܐ</l>
                <l n="60">ܚܲܠܛ ܢܦܫܹܗ ܒܝܼܢܬܿ ܚ̈ܛܹܐ.</l>
                <l n="61">:ܦܵܘܠܘܿܣ ܪܲܒܵܐ ܙܝܙܢܵܐ</l>
                <l n="62">ܕܩܦܝܚ ܚ̈ܛܐ ܒܡܘܥܝܼܬܹܗ.</l>
                <l n="63">:ܛܢܢܵܐ ܕܠܘܩܒܼܠ ܩܘܼܫܬܐ</l>
                <l n="64">ܕܗܦܟ ܘܗܘ̤ܐ ܚܠܦ ܩܘܼܫܬܐ.</l>
                <l n="65">:ܐܲܟܪܵܐ ܕܐܲܣܓܝܼ ܘܙܪܲܥ</l>
                <l n="66">ܝܘܼܠܦܫܹܗ ܒܐܪܵܒܠܦܢܝܵܢ.</l>
                <l n="67">:ܘܦܠ̣ܚ ܐܪܥܵܐ ܕܢܦܫ̈ܬܐ</l>
                <l n="68">ܘܡܠܵܐ ܥܠܡܵܐ ܡ̣ܢ ܦܹܐܪ̈ܘܗܝ.</l>
                <l n="69">:ܗܵܐ ܙܝܙܢܹ̈ܐ ܕܐܫܬܚܠܲܦܘ</l>
                <l n="70">ܘܗܘ̤ܘ ܚ̈ܛܹܐ ܓܒܝ̈ܬܐ.</l>
                <l n="71">:ܠܟܘ ܐܪܵܐ ܕܐܲܝܠܹܝܢ ܕܛܥܵܘ</l>
                <l n="72">ܘܠܵܐ ܨܒܵܘ ܕܢܦܢܘܿܢ ܠܝܼܕܥܵܬܐ.</l>
                <l n="73">:ܡܪܩܝܘܢ ܙܝܙܢܵܐ ܩܕܡܵܐ</l>
                <l n="74">ܕܝܥܵܐ ܒܐܫܟܪܐ ܕܚܛܹ̈ܐ.</l>
                <l n="75">:ܘܐܸܫܬܝܼ ܡܛܪܵܐ ܕܝܘܼܠܦܢܵܐ</l>
                <l n="76">ܘܩܘܝܼ ܒܡܪܬܵܐ ܕܨܒܼܝܢܹܗ.</l>
                <l n="77">:ܟܲܠܒܵܐ ܗ̄ܘ̣ܵܐ ܕܦܩ̣ܪ ܘܫܢ̣ܵܐ</l>
                <l n="78">ܘܢܒܲܚ ܠܘܩܒܼܠ ܥܒܘܿܕܹܿܗ.</l>
                <l n="79">:ܘܐܟܼܪܸܙ ܒܬܠܬܐ ܪܹ̈ܫܝܼܢ</l>
                <l n="80">ܟܐܢܵܐ ܘܛܒܵܐ ܘܐܦ ܒܝܼܫܵܐ.</l>
                <l n="81">:ܙܝܼܙܢܵܐ ܐܚܪܹܢܵܐ ܡܵܐܢܝܼ</l>
                <l n="82">ܕܡܥܛܲܦ ܒܐܣܟܹܝܡ ܚ̈ܛܹܐ.</l>
                <l n="83">:ܕܐܒܼܵܐ ܕܟܼܡܝܢ ܒܓܼܙܪܵܐ</l>
                <l n="84">ܘܐܲܝܟ ܐܸܡܪܵܐ ܡܚܵܘܹܐ ܢܦܫܹܗ.</l>
                <l n="85">ܬܢܝܼܢܵܐ ܕܝܼܢܸܩ ܡܸܪܬܵܐ </l>

                <pb ed="http://syriaca.org/manuscript/2289" n="f.336v"/>
                <l n="86">ܘܐܫܩܝܼ ܡܢܗ̇ ܠܩܪ̈ܝܼܒܵܘܗܝ.</l>
                <l n="87">:ܥܩܪܐ ܩ̇ܛܠ ܐ̄ܢܵܫܵܐ</l>
                <l n="88">ܕܡܬܪܒܹܐ ܡܨܥܲܬܼ ܚ̈ܛܹܐ.</l>
                <l n="89">:ܠܛܝܪܵܐ ܡܨܝܪܬܵܐ ܕܡ̇ܐ</l>
                <l n="90">ܕܠܟܼܠ ܕܡ̈ܘܵܢ ܡܫܬܚܠܲܦ.</l>
                <l n="91">ܒܚܪܫܘܼܬܼܵܐ ܫܘܬܦܐ ܗ̄ܘ̣.</l>
                <l n="92">ܘܒܡܓܼܫܘܬܐ ܩܪܝܒܼܵܐ ܗ̄ܘ̣.</l>
                <l n="93">:ܦܣܩܹܗ ܠܣܕܪܹܗ ܕܟܼܝܼܢܵܢ</l>
                <l n="94">ܘܛܠܡܹܗ ܠܦܓܼܪܵܐ ܡ̣ܢ ܚܲܝܹ̈ܐ.</l>
                <l n="95">:ܘܒܸܕܵܐ ܗܘ̤ ܡ̣ܢ ܪܥܝܢܹܗ</l>
                <l n="96">ܕܩܝܡܵܬܐ ܕܢܦܫܵܐ ܗ̄ܝ̣ ܒܲܠܚܘܿܕ.</l>
                <l n="97">:ܒܬܪܹܝܢ ܕܹܝܢ ܪܹ̈ܫܝܼܢ ܩܐܹܡ</l>
                <l n="98">ܣܟܵܐ ܟܠܹܗ ܕܝܘܼܠܦܢܹܗ.</l>
                <l n="99">:ܘܛܒܼܵܐ ܘܒܝܼܫܵܐ ܩ̣ܪܵܐ ܐܸܢܘܿܢ</l>
                <l n="100">ܠܦܘܼܬ ܣܘܥܪ̈ܢܹܐ ܕܬܪܝܗܘܢ.</l>
                <l n="101">:ܚܛܬܐ ܗܘ̣ܐ ܕܹܝܬ ܒܲܪ ܕܝܨ[ܢ]</l>
                <l n="102">ܕܗܦܟ ܘܗܘ̤ܐ ܙܝܙܢܵܐ.</l>
                <l n="103">:ܘܕܚܙܲܬ̤ ܥܹܕܬ̇ܐ ܫܘܼܚܠܵܦܹܗ</l>
                <l n="104">ܥܩܪܬܹܗ ܡ̣ܢ ܒܝܢܲܬ ܚ̈ܛܹܐ.</l>
                <l n="105">:ܡ̣ܢ ܐܡܪܹ̈ܐ ܗ̄ܘ̣ܵܐ ܕܡܪܥܝܼܬܼܵܐ</l>
                <l n="106">ܘܗܦܲܟ ܢܟ̇ܬ ܡܪܥܝܼܬܼܵܐ.</l>
                <l n="107">:ܘܛܪܕܘ ܥܠܠܢ̈ܐ ܫܕܐܘܼܗܝ</l>
                <l n="108">ܘܚ̣ܠܛ ܢܦܫܹܗ ܥܲܡ ܕܐܒܹ̈ܐ.</l>
                <l n="109">:ܩܲܫܝ̈ܬܐ ܕܒ̣ܥܵܐ ܕܢܙܟܹܐ</l>
                <l n="110">ܘܗ̣ܦܟ ܘܫܕܵܐ ܒܩܢܘܡܹܗ.</l>
                <l n="111">:ܕܪܘܿܫܵܐ ܕܠܘܩܒܼܵܠ ܚܒܼܪ̈ܘܗܝ</l>
                <l n="112">:ܕܗܦܲܟ ܚܫܪ̣ܵܐ ܝܘܼܠܦܫܹܗ</l>
                <l n="113">:ܚ̣ܢܵܐ ܠܒܨܬܼܵܐ ܕܟܼܠܡܸܕܡ</l>
                <l n="114">ܘܐܥܸܠ ܐܝܬܝܹ̈ܐ ܣܓܝ̈ܠܐ.</l>
                <l n="115">:ܘܟܲܕ ܣܒܲܪ ܕܐܫܘܲܚ ܐܘܒܕ</l>
                <l n="116">ܗܘ̤ܐ ܢܘܟܼܪܝܐ ܠܫܪܪܵܐܘ.</l>
                <l n="117">:ܚܛܬܵܐ ܕܗܦܟܲܬ̤ ܡܘܥܝܬܵܗ̇</l>
                <l n="118">ܦܘܠܵܐ ܕܗܘ̤ܵܐ ܙܝܙܢܵܐ.</l>
                <l n="119">:ܘܒܝܲܕ ܐܲܢ̄ܬܬܵܐ ܐܫܬܦܲܠ</l>
                <l n="120">ܐܝܟ ܫܡܫܘܢ ܕܛܚܢ ܪܚܝܵܐ.</l>
                <l n="121">:ܩܪܹܗ ܗ̄ܘ̣ܵܐ ܐܦ ܗܘ̤ ܠܡܫܬܘܼܬܼܵܐ</l>
                <l n="122">ܘܢܦܲܩ ܘܲܗ̤ܵܘܐ ܢܘܟܼܪܵܝܐ.</l>
                <l n="123">ܘܦܣܩܹܗ ܠܣܒܼܪܹܗ ܡ̣ܢ ܚ̈ܝܐ.</l>
                <l n="124">ܘܡܲܠܸܠ ܥܘ̣ܠܵܐ ܥܲܠ ܪܸܡܵܐ.</l>
                <l n="125">:ܕܠܐ ܩܢܘܿܡܵܐ ܠܲܡ ܐܝܼܬܵܘܗܝ ܗ̄ܘ̣ܵܐ</l>
                <l n="126">ܒܪܵܐ ܠܲܡ ܠܘܩܕܵܡ ܥܲܡ ܐܒܘܼܗܝ.</l>
                <l n="127">:ܐܲܝܟ ܩܠܵܐ ܫܚܝܼܡܵܐ ܕܡܠܬܼܵܐ</l>
                <l n="128">ܕܠܐ ܩܢܐ ܩܢܘܡܵܐ ܒܟܼܝܢܵܐ.</l>
                <l n="129">:ܟܲܕ ܣܐܸܩ ܠܹܗ ܫܘܼܪܵܝܵܐ</l>
                <l n="130">:ܡ̣ܢ ܝܲܠܕܵܐ ܕܡܪ̈ܝܡ ܘܲܠܟܼܵܐ</l>
                <l n="131">:ܠܗ̇ܘ ܕܫܘܸܐ ܥܲܡ ܝܠܘܿܕܹܗ</l>
                <l n="132">ܘܠܵܐ ܛܠܹܐ ܡܢܹܗ ܒܐܝܬܘܼܬܼܵܐ.</l>
                <l n="133">:ܘܡܢܵܐ ܢܥܒܸܕ ܡܲܪܚܵܐ</l>
                <l n="134">ܟܲܕ ܡܟܸܣ ܠܹܗ ܝܘܚܢܵܢ.</l>
                <l n="135">:ܕܒܪܫܝܬ ܠܲܡ ܐܝܼܬܘܗܝ ܗ̄ܘ̣ܵܐ</l>
                <l n="136">ܚܝܕܝܵܐ ܥܲܡ ܝܵܠܘܕܹܿܗ.</l>
                <l n="137">:ܒܥܠܡܵܐ ܬܡ̇ܢ ܐܝܬܼܘܗܝ ܗ̄ܘ̣ܵܐ</l>
                <l n="138">ܘܥܠܡܹ̈ܐ ܒܐܝܼܕܼܵܘ̈ܗܝ ܐܸܬܬܩܲܕܘ.</l>
                <l n="139">:ܘܗܘ̤ ܕܝܼܠܹܗ ܠܕܝܼܠܹܗ ܐܬܼܵܐ</l>
                <l n="140">ܘܕܝܼܠܹܗ ܠܵܐ ܩܒܸܠܘ ܡܸܠܬܹܗ.</l>
                <l n="141">:ܐܲܝܠܹܝܢ ܕܫܡܥܘ ܝܘܠܦܢܹܗ</l>
                <l n="142">ܝܪ̈ܬܹܐ ܕܫܘܒܼܚܹܗ ܣܡ ܐܸܢܘܿܢ.</l>
                <l n="143">:ܘܫܘܬܸܦ ܐܢܘܿܢ ܒܐܝܼܩܪܵܐ</l>
                <l n="144">ܒܫܡܵܐ ܕܠܐ ܡܝܘܬܘܼܬܼܵܐ.</l>
                <l n="145">:ܗܵܐ ܬܚܘܝܼܬܼܵܐ ܕܲܕܢܝܼܚܵܐ</l>
                <l n="146">ܐܝܟ ܫܡܫܵܐ ܩܕܼܵܡ ܝܕܘ̈ܥܹܐ.</l>
                <l n="147">:ܘܚܙܵܝܹܐ ܐܝܟ ܕܒܚܫܪܐ</l>
                <l n="148">ܡܬܬܩܠܝܼܢ ܒܡܠܲܝ̈ ܪܘܼܚܵܐ.</l>
                <l n="149">:ܘܠܢܛܝܼܢܘܿܣ ܙܝܙܢܵܐ</l>
                <l n="150">ܕܒܩܝܡܬܼܵܐ ܕܦܓܼܪܵܐ ܟ̇ܦܪ.</l>
                <l n="151">:ܘܟܬܒܸ̈ܐ ܕܡܠܲܝ̈ ܪܘܼܚܵܐ</l>
                <l n="152">ܐܲܝܟ ܢܘܟܪ̈ܝܹܐ ܚܫܝܼܒܼܝܼܢ ܠܹܗ.</l>
                <l n="153">:ܪܘܫܥܹܗ ܕܹܝܢ ܪܒܵܐ ܗܵܢܵܘ</l>
                <l n="154">ܕܡܫܬܒܗܲܪ ܒܹܗ ܓܲܠܝܵܐܝܼܬ.</l>
                <l n="155">:ܕܗܘ̤ ܠܲܡ ܡܸܠܬܐ ܐܫܬܚܠܲܦ</l>
                <l n="156">ܘܠܐ ܫܩܲܠ ܦܓܼܪܵܐ ܡ̣ܢ ܡܲܪܝܡ.</l>
                <l n="157">:ܒܚܲܩܠܵܐ ܕܚܛܐ ܪܒܹܗ ܗ̄ܘ̣ܵܐ</l>
                <l n="158">ܐܪܝܘܿܣ ܕܛܠܡ ܩܘܼܫܬܼܵܐ.</l>
                <l n="159">ܘܡܣܬܲܪ ܗ̄ܘ̣ܵܐ ܒܐܣܟܹܝܡܵܐ.</l>
                <l n="160">ܕܠܵܐ ܢܓܼܬܐ ܡܪܝܼܪܘܼܬܹܗ.</l>
                <l n="161">:ܕܐܒܼܵܐ ܗ̄ܘ̣ܵܐ ܕܠܒܝܼܫ ܕܘܡܝܵܐ</l>
                <l n="162">ܘܡܣܬܲܪ ܗ̄ܘ̣ܵܐ ܒܓܙܪܵܐ.</l>
                <l n="163">:ܘܟܲܕ ܐܪܓܸܫܘ ܪ̈ܥܘܬܵܐ</l>
                <l n="164">ܛܪܕܘܼܗܝ ܡ̣ܢ ܓܵܘ ܡܲܪܥܝܼܬܼܵܐ.</l>
                <l n="165">:ܘܐܲܝܬܝܼ ܠܓܸܠܝܵܐ ܚܘܫܒܵܘܗܝ</l>
                <l n="166">ܘܓܼܠܐ ܙܸܐܦܵܐ ܕܪܥܝܼܢܹܗ.</l>
                <l n="167">:ܘܐܒܲܥ ܫܘܼܩܪܵܐ ܡ̣ܢ ܠܒܹܗ</l>
                <l n="168">ܘܡܲܠܸܠ ܥܘ̣ܠܵܐ ܣܦܘ̈ܬܹܗ.</l>
                <l n="169">:ܩ̣ܪܵܐ ܠܲܒܼܪܵܐ ܒܪܝܼܬܼܵܐ ܕܐܲܒܼܵܐ</l>
                <l n="170">ܘܪܘܼܚܵܐ ܬܘܼܩܢܵܐ ܕܐܒܼܵܐ. </l>

                <pb ed="http://syriaca.org/manuscript/2289" n="f.337r"/>
                <l n="171">:ܗܘ̤ ܠܲܡ ܐܝܼܬܵܘܗܝ ܒܲܠܚܘܕܵܘܗܝ</l>
                <l n="172">ܘܒܼܪܵܐ ܘܪܘܼܚܵܐ ܡܫܡܢܢܵܘ̈ܗܝ.</l>
                <l n="173">:ܐܲܒܼܵܐ ܠܲܡ ܕܠܵܐ ܫܘܼܪܵܝܐ ܗ̄ܘ̣</l>
                <l n="174">ܘܒܼܪܵܐ ܘܪܘܼܚܵܐ ܠܟܼܵܐ ܡܸܢܹܗ.</l>
                <l n="175">:ܘܥܲܠ ܗܵܕܹܐ ܕܒܼܪܵܐ ܐܸܢܘܿܢ</l>
                <l n="176">:ܙܒܼܢܵܐ ܐܝܼܬ ܒܹܝܬܼ ܠܹܗ ܘܲܠܗܘܿܢ</l>
                <l n="177">:ܘܐܸܢ ܠܲܒܼܪܵܐ ܒܪܝܼܬܼܵܐ ܥܲܒܼܕܹܗ</l>
                <l n="178">ܐܲܝܟ ܡܠܬܹܗ ܕܡܓܼܕܦܢܵܐ.</l>
                <l n="179">:ܡܵܢܵܐ ܟ̇ܠܐ ܟܠܡܸܕܡ</l>
                <l n="180">ܒܪܵܐ ܕܐܲܠܗܵܐ ܢܸܬܼܟܲܢܹܐ.</l>
                <l n="181">:ܓܒܪܝܠ ܐܦ ܡܝܼܟܵܐܹܝܠ</l>
                <l n="182">ܒܨܒܝܢ ܐܒܼܵܐ ܐܬܬܩܢܘ.</l>
                <l n="183">:ܘܟܲܕ ܛܒܼ ܪܘܼܚܵܐ ܐܝܬܲܝܗܘܿܢ</l>
                <l n="184">ܒܨܝܼܕܲܝܢ ܡ̣ܢ ܫܸܡ ܐܝܼܬܘܼܬܵܐ.</l>
                <l n="185">:ܘܐܢܗܘ̤ ܕܫܘܐ ܬܘܩܢܵܐ</l>
                <l n="186">ܕܒܼܪܐ ܘܕܝܼܠܗܘܿܢ ܫܲܘܝܐܝܼܬ.</l>
                <l n="187">:ܫܡܵܐ ܗ̄ܘ̣ ܫܐܝܼܠܐ ܕܩܢܐ ܒܠܚܘܿܕ</l>
                <l n="188">ܘܪܚܝܼܩ ܡܢܹܗ ܒܣܘܥܪ̈ܢܹܐ.</l>
                <l n="189">:ܙܝܼܙܢܵܐ ܐ̄ܚܪܢܵܐ ܚܲܒܼܪܹܗ</l>
                <l n="190">ܥܛܠ ܗ̄ܘ̣ ܫܡܗ ܡ̣ܢ ܪܡܒܐ.</l>
                <l n="191">:ܝܕܘܿܥܐ ܕܹܝܢ ܦܪܫ ܠܹܗ</l>
                <l n="192">ܡ̣ܢ ܦܐܪ̈ܐ ܕܒܝܲܕ ܡ̈ܐܘܗܝ.</l>
                <l n="193">ܫܚ̇ܛ ܐܦ ܗܘ̤ ܬܘܕܝܼܬܼܵܐ</l>
                <l n="194">ܡ̣ܢ ܫܪܵܪܵܐ ܕܗܝܡܢܘܼܬܵܐ.</l>
                <l n="195">ܘܒܼܥܐ ܕܢܣܬܘܪ ܒܢܝܢܵܐ.</l>
                <l n="196">ܕܫܸܬܐܣܵܘ̈ܗܝ ܠܵܐ ܡܙܕܟܼܝ̈ܢ.</l>
                <l n="197">:ܠܵܐ ܠܲܡ ܐܫܬܩܠܲܬ̤ ܢܲܦܫܵܐ</l>
                <l n="198">ܥܲܡ ܦܓܼܪܵܐ ܡ̣ܢ ܦܪܘܿܩܲܢ.</l>
                <l n="199">:ܐܠܵܐ ܦܓܼܪܵܐ ܡܝܘܬܵܐ</l>
                <l n="200">ܫܩܠ ܠܹܗ ܡܸܠܬܼܵܐ ܘܥܡ̣ܪ ܒܹܗ.</l>
                <l n="201">:ܘܟܲܕ ܝܕܥ ܕܡܬܦܪܣܐ ܠܹܗ</l>
                <l n="202">ܐܝܬܝܼ ܠܓܠܝܵܐ ܓܘܼܕܢܹܗ.</l>
                <l n="203">:ܐܨܛܢܲܥ ܦܘܼܪܣܵܐ ܐܚ̄ܪܹܢܵܐ</l>
                <l n="204">ܕܢܣܬܬܲܪ ܒܹܗ ܥܲܕ ܙܒܼܢܵܐ.</l>
                <l n="205">:ܘܗܦ̣ܟ ܘܐܘܕܝܼ ܐܦ ܒܗܵܕܹܐ</l>
                <l n="206">ܕܦܲܓܪܐ ܘܢܦܫܵܐ ܫܩܲܠ ܡܪܲܢ.</l>
                <l n="207">:ܘܡܕܥܵܐ ܠܲܡ ܒܠܚܘܿܕܼ ܐܪܦܝܼ</l>
                <l n="208">ܕܐܦܗܘ̤ ܩܢܘܡܵܐ ܗ̄ܘ̣ ܕܬܠܬܵܐ.</l>
                <l n="209">:ܘܥܲܠ ܡܢ̇ܐ ܠܐ ܒܕܩܘ ܠܲܢ</l>
                <l n="210">ܟܬ̈ܒܹܐ ܟܠܗܘܿܢ ܥܲܠܗܵܕܹܐ.</l>
                <l n="211">:ܘܝܬܝܼܪ ܡ̣ܢ ܟܠܗܘܿܢ ܡܘܫܹ̇ܐ</l>
                <l n="212">ܗܘ̇ ܕܐܟܬܸܒܼ ܥܲܠ ܬܘܩܢܲܢ.</l>
                <l n="213">:ܘܟܒܲܪ ܫܝܼܛܵܐ ܐܬܚܟܲܡ</l>
                <l n="214">ܝܬܝܼܪ ܡܸܢܹܗ ܕܒܲܪ ܥܡܪܲܡ.</l>
                <l n="215">:ܘܐܫܟܲܚ ܡܸܕܹܡ ܝܬܝܼܪܵܐ</l>
                <l n="216">ܡܕܥܵܐ ܩܢܘܿܡܵܐ ܕܬܠܵܬܐ.</l>
                <l n="217">:ܗܵܐ ܙܪܥܹܗ ܕܩ̇ܛܠ ܐ̄ܢܫܐ</l>
                <l n="218">ܕܙܪܥܹܗ ܒܢܦܫܵܐ ܕܬܲܥܡܝܪܵܘ̈ܗܝ.</l>
                <l n="219">:ܘܫܓܫ ܠܐܪܥܵܐ ܒܙܝܼܙܵܢܵܘ̈ܗܝ</l>
                <l n="220">ܘܐܪܡܝܼ ܣܕܩܹ̈ܐ ܒܫܡܝܵܐ.</l>
                <l n="221">:ܒܩܲܕܼܡܵܐ ܙܝܙܢܹ̈ܐ ܙܪܲܥ ܗ̄ܘ̣ܵܐ</l>
                <l n="222">ܣܛܢܵܐ ܒܝܫܬܼ ܚ̈ܛܹܐ.</l>
                <l n="223">:ܘܐܩܝܼܡ ܣܕܩܹ̈ܐ ܘܦܘܼܠܓܹ̈ܐ</l>
                <l n="224">ܐܲܝܟ ܣܕܪܹ̈ܐ ܠܘܼܩܒܼܵܠ ܩܘܼܫܬܼܵܐ.</l>
                <l n="225">:ܘܕܚܙ̣ܵܐ ܕܚܒܬ̤ ܡܲܫܪܝܼܬܹܗ</l>
                <l n="226">ܘܙܟܼܐ ܩܘܼܫܬܐ ܒܫܡ ܒܫܡܫܸܘ̈ܗܝ.</l>
                <l n="227">:ܐܨܛܢܲܥ ܦܘܼܪܣܵܐ ܐ̄ܚܪܹܢܵܐ</l>
                <l n="228">ܘܥܲܠ ܘܟܡܢ ܒܝܢܲܬ̣ ܚ̈ܛܹܐ.</l>
                <l n="229">:ܚ̣ܙܵܐ ܕܒܓܸܠܝܵܐ ܠܵܐ ܙ̇ܟܐ</l>
                <l n="230">ܘܫܪܝܼ ܡܩܪܒ ܒܟܡܐܢܹ̈ܐ.</l>
                <l n="231">ܘܗܘ̤ܵܐ ܗ̄ܘ̣ܵܐ ܐܲܝܟ ܒܲܝܬܝܵܐ.</l>
                <l n="232">:ܘܐܲܝܟ ܡܲܠܦ ܫܪܝܪ̈ܬܵܐ</l>
                <l n="233">ܚܙܵܐ ܠܣܒܪܬܵܐ ܕܐܣܬܲܦܲܩܲܬ̤.</l>
                <l n="234">ܥܠܟܠ ܥܡܡܝ̈ܢ ܘܠܫܢܝܼ̈ܢ.</l>
                <l n="235">:ܘܐܸܚܕܲܬ̤ ܢܘܡܹ̈ܐ ܒܟܠܦܢܸ̈ܢܝܵܢ</l>
                <l n="236">ܘܥܩܕܲܬ̤ ܡܘܣܹ̈ܐ ܕܚܢܦܘܼܬܼܵܐܘ</l>
                <l n="237">:ܘܠܒܸܫ ܐܣܟܹܝܡ ܬܲܠܡܝܼܕܼܵܐ</l>
                <l n="238">:ܕܠܵܐ ܢܚܘܹܐ ܙܹܐܦܵܐ ܒܓܠܝܵܐ</l>
                <l n="239">ܕܝܼܕܥ ܕܲܢܕܝܕ ܝܘܠܦܢܹܗ.</l>
                <l n="240">:ܘܒܓܸܠܝܵܐ ܠ̇ܐ ܡܸܬܩܒܲܠ</l>
                <l n="241">ܚܙܵܐ ܡܢܘܿܣܐ ܕܢܗܝܼܪ ܗ̄ܘ̣.</l>
                <l n="242">:ܘܡܢܗܲܪ ܥܝܼܢܹ̈ܐ ܕܢܦܫ̈ܬܐ</l>
                <l n="243">ܘܡܦܢܐ ܥܛܠ̈ܐ ܠܦܝܣܵܐ.</l>
                <l n="244">:ܩܕܪܫ ܐܘܼܪܚܵܐ ܠܡܠܟܘܼܬܼܵܐ</l>
                <l n="245">ܘܟܣܝܼ ܣܢܝܘܼܬ ܚܘܼܫܵܒܵܘ̈ܗܝ.</l>
                <l n="246">:ܒܢܚܬܐ ܦܐܝܵܐ ܕܫܸܡ ܢܘܼܗܪܵܐ</l>
                <l n="247">ܘܥܲܠ ܘܐܣܬܬܲܪ ܒܟܡܐܢܹ̈ܐ.</l>
                <l n="248">:ܘܦܫܝ̈ܛܐ ܠܐ ܐܪܓܸܫܘ ܒܹܗ</l>
                <l n="249">:ܦܪܣ ܬܚܦܝܼܬܼܵܐ ܥܲܠ ܢܲܦܫܵܐ</l>
                <l n="250">:ܘܥܘܪܹܗ ܠܢܘܼܗܪܵܐ ܕܝܕܥܬܼܵܐ</l>
                <l n="251">ܫܬܸܩ̣ ܡܕܥܵܐ ܡ̣ܢ ܪ̈ܓܫܹܐ.</l>
                <l n="252">ܕܠܐ ܢܣܬܟܠ ܘܠܵܝܼܬܼܵܐ.</l>
                <l n="253">ܐܚܫܟ ܢܘܼܗܪܵܐ ܕܒܒ̈ܬܐ: </l>

                <pb ed="http://syriaca.org/manuscript/2289" n="f.337v"/>
                <l n="254">ܡ̣ܢ ܩܪܝܢܵܐ ܕܟܬܒܹ̈ܐ.</l>
                <l n="255">:ܘܣܟܪ ܐܕܢܹ̈ܐ ܕܡܫܥܬܵܐ</l>
                <l n="256">ܕܠܵܐ ܢܨܘ̈ܬܢ ܡܸܠܲܝ̈ ܪܘܼܚܵܐ.</l>
                <l n="257">:ܠܫܢܵܐ ܢܒܼܥܵܐ ܕܡܸܠܹ̈ܐ</l>
                <l n="258">ܕܪܕܝܹܗ ܡܡܬܘܡ ܠܵܐ ܩ̇ܛܥ.</l>
                <l n="259">:ܥܲܒܼܕܹܗ ܠܥܓܐ ܘܚܓܼܝܪܵܐ</l>
                <l n="260">ܕܠܵܐ ܢܡܠܸܠ ܪ̈ܘܚܢܝܵܬܼܵܐ.</l>
                <l n="261">:ܠܒܹܵܐ ܡܠܟܵܐ ܕܗܕܡܹ̈ܐ</l>
                <l n="262">ܢܒܼܠܐ ܕܟܼܠܗܹܝܢ ܚܟܡ̈ܬܐ.</l>
                <l n="263">:ܚܠܸܨ ܡܢܹܗ ܣܝ̈ܡܬܹܗ</l>
                <l n="264">ܘܐܪܡܝܼ ܒܹܗ ܡ̣ܢ ܚܪ̈ܘܒܵܘܗܝ.</l>
                <l n="265">:ܐܘ ܦܘܪ̈ܣܵܘܗܝ ܟܡܵܐ ܩܝܼܛܝܼܢ</l>
                <l n="266">ܘܨܢܥܬܹ̈ܐ ܟܡܵܐ ܥܡܝܼ̈ܩܵܢ.</l>
                <l n="267">:ܐܘ ܣܡ ܡܵܘܬܼܵܐ ܩܛܘܿܠܵܐ</l>
                <l n="268">ܕܚܠܝܼܵܛܐ ܒܗ ܚܲܠܝܘܼܬܼܵܐ.</l>
                <l n="269">:ܠܵܐ ܠܵܡ ܫܸܦܝܼܪ ܪܸܥܝܢܵܐ</l>
                <l n="270">ܕܟܬܒܹ̈ܐ ܐܠܗ̈ܝܹܐ.</l>
                <l n="271">:ܘܠܐ ܝ̇ܬܪ ܐܝܢܵܐ ܕܩ̇ܪܹܐ</l>
                <l n="272">ܐܠܵܐ ܕܢܐܠܲܦ ܫܘܒܼܗܵܪܵܐ.</l>
                <l n="273">:ܩܪܐ ܠܡ ܣܓܝܼ ܘܫܟܐ ܠܹܗ</l>
                <l n="274">ܘܫܪܝܼ ܒܨܐ ܘܡܥܡܸܩ.</l>
                <l n="275">:ܘܗܪܓܼ ܣܓܝܼ ܒܟܬܒ̈ܐ</l>
                <l n="276">ܛܥ̣ܐ ܘܢܦ̣ܩ ܡ̣ܢ ܘܠܝܼܵܬܐ.</l>
                <l n="277">:ܐܘ ܥܘ̣ܠܵܐ ܕܠܐ ܡܬܡܠܲܠ</l>
                <l n="278">ܕܐܟܼܪܸܙ ܒܝܼܫܵܐ ܒܦܘܼܡ ܥܲܛ̈ܠܹܐ.</l>
                <l n="279">ܝܘܠ̣ܦܢܵܐ ܢܘܗܪܵܐ ܕܢܲܦܫܵܐ: ܗܸ[...]ܢܘܿܢ ܥܲܒܼܕܘܼܗܝ ܚܫܘܟܵܐ.</l>
                <l n="280">:ܐܘܪܼܚܵܐ ܕܪܝܫܬܼܵܐ ܕܟܬܼܒܹ̈ܐ</l>
                <l n="281">ܡܠܐܘܼܗ̇ ܣܟ̈ܠܹܐ ܬܘܩ̈ܐܹܐ.</l>
                <l n="282">:ܠܵܐ ܠܲܡ ܬܫܡܲܥ ܦܘܼܫܩܵܐ</l>
                <l n="283">ܘܠܐ ܬܨܘܼܬܼ ܡܠܬܼܵܐ ܕܕܪܝܼܫܵܐ.</l>
                <l n="284">:ܗܘܝܼ ܐܲܝܟ ܣܡܝ̇ܐ ܠܟܼܬܒܼܵܐ</l>
                <l n="285">ܘܐܝܟ ܚܪܫܵܬ ܠܘܬ ܬܘܕܲܓܵܡܵܐ.</l>
                <l n="286">:ܥܪܘܿܩ ܡ̣ܢ ܡ̈ܐܐ ܕܚܕܝܼܡܹ̈ܐ</l>
                <l n="287">ܕܠܐ ܢܛܥܘܢܵܟ ܫܪ̈ܒܲܝܗܘܿܢ.</l>
                <l n="288">:ܣܦܩܐ ܠܲܡ ܒܠܚܘܿܕ ܗܵܕܹܐ</l>
                <l n="289">ܕܢܗܝܸܡܢ ܕܠܐ ܥܘܩܒܼܵܐ.</l>
                <l n="290">:ܡ̣ܢ ܐܝܟܵܐ ܝܕܥܬܘܢ ܗܕܹܐ</l>
                <l n="291">ܐܘ ܣܢ̈ܐܹܐ ܕܡܲܠܲܝ̈ ܪܘܼܚܵܐ.</l>
                <l n="292">:ܕܕܪܫܬܘܿܢ ܐܘܪܚܵܐ ܚܕܬܵܐ</l>
                <l n="293">ܘܛܥܝܬܘܿܢ ܒܫܒܝܼܠ ܙܐܵܦܵܐ.</l>
                <l n="294">:ܐܥܢܝܼ ܐܢܘܿܢ ܣܛܢܵܐ</l>
                <l n="295">ܒܛܘܥܝܲܝ ܕܙܪ̈ܲܥ ܒܐܕܢܲܝ̈ܗܘܿܢ.</l>
                <l n="296">:ܕܡܗܝܼܟܝܢ ܒܦܣܝܼ̈ܩܬܼܵܐ</l>
                <l n="297">ܘܬܢܹܝܢ ܚܠܡܹ̈ܐ ܫܛܘܪܹ̈ܐ.</l>
                <l n="298">:ܘܠܐ ܣ̇ܦܩ ܕܐܛܥܝܼ ܐܸܢܘܿܢ</l>
                <l n="299">ܒܬܘܩ̈ܠܬܐ ܟܕ ܥܝܼܪܼܝܢ ܗ̄ܘ̣ܵܘ.</l>
                <l n="300">:ܐܠܵܐ ܡܚܘܹܐ ܚܙܘܢܹ̈ܐ</l>
                <l n="301">ܕܢܬܗ̇ܝܡܢ ܐܲܝܟ ܫܪܝܼܪ̈ܐ.</l>
                <l n="302">:ܐܘ ܒܥܠܕܪܹܗ ܕܟܝܢܲܢ</l>
                <l n="303">ܕܟܼܡܵܐ ܐܘܼܡܢ ܒܩܪ̈ܩܹܐ.</l>
                <l n="304">:ܘܣܗ̇ܕ ܦܘܠܘܿܣ ܥܲܠܗܕܹܐ</l>
                <l n="305">ܟܕ ܡܘܕܲܥ ܥܲܠ ܨܸܢ̈ܥܵܬܹܗ</l>
                <l n="306">:ܕܬܟܬܘܫܲܢ ܠܲܡ ܠܵܐ ܠܝܼܬܵܘܗܝ</l>
                <l n="307">ܥܲܡ ܒܣܪܢܵܐ ܕܐܟܘܬܲܢ.</l>
                <l n="308">:ܐܠܵܐ ܥܲܡ ܪ̈ܫܹܐ ܕܐܵܐܲܪ</l>
                <l n="309">ܪܘܼܚܐ ܕܡܩܪܲܒܼ ܥܲܡ ܒܸܣܪܵܐ.</l>
                <l n="310">:ܒܫܘܪܝܹܗ ܓܹܝܪ ܕܩܪܒܼܵܐ</l>
                <l n="311">:ܟܠ ܦܘܼܪ̈ܣܝܼܢ ܡܨܸܛܢܲܥ ܗ̄ܘ̣ܵܐ</l>
                <l n="312">:ܘܟܠܝܘܿܡ ܙܝܢܵܐ ܡܚܕܬ ܗ̄ܘ̣ܵܐ</l>
                <l n="313">ܕܥܲܡ ܝܕܘܥܹ̈ܐ ܡܩܪܸܒܼ ܗ̄ܘ̣ܵܐ.</l>
                <l n="314">:ܗܫܵܐ ܠܲܡ ܠܐ ܡܐܩܥܝ̈ܢ</l>
                <l n="315">ܨܢܥ̈ܬܐ ܠܐܘܼܡܢܘܼܬܹܗ.</l>
                <l n="316">:ܕܡܪܡܲܙ ܐܸܢ ܪܵܡܸܙ ܒܲܠܚܘܿܕ</l>
                <l n="317">ܫܡܠܝܹܘ ܣܟܼ̈ܠܹܐ ܨܒܼܝܢܹܗ.</l>
                <l n="318">:ܐܸܢ ܕܹܝܢ ܒܥ̇ܐ ܕܢܨܘܕܼܵܢ</l>
                <l n="319">ܒܟܘܗܗܢܵܐ ܕܪܚܡܲܬܼ ܟܣܦܵܐ.</l>
                <l n="320">:ܦܕܝܼܡ ܗ̄ܘ̣ܵܐ ܠܹܗ ܨܒܝܢܲܢ</l>
                <l n="321">ܘܟܬܝܼܒܼ ܕܗܒܼܐ ܥܲܠ ܠܒܲܢ.</l>
                <l n="322">:ܪܚܡܲܬܼ ܫܘܒܼܚܵܐ ܐܸܢ ܡܥܸܠ</l>
                <l n="323">:ܣܡܐ ܕܗܲܢܝܼ ܒܚܙܬܹܗ</l>
                <l n="324">:ܪܓܼܝܼܓܼܝܼܢܲܢ ܠܹܗ ܛܵܒܼ ܡܸܢܹܗ</l>
                <l n="325">ܘܟܒܪ ܡܢܢ ܝܵܠܦ ܠܵܗ.</l>
                <l n="326">:ܒܪܓܝܵܬܐ ܐܸܢ ܡܩܪܸܒܼ ܥܲܡܲܢ</l>
                <l n="327">:ܩܒܝܼܥܝܼܢ ܙܘܡ̈ܝܗ̇ ܒܟܼܝܢܲܢ</l>
                <l n="328">ܘܡܡܠܟ ܗܘ̤ ܒܲܠܚܘܿܕ ܡ̇ܠܟ.</l>
                <l n="329">:ܘܐܬ̇ܐ ܠܓܸܠܝܵܐ ܣܘܼܥܪܝܵܐ</l>
                <l n="330">ܪ̈ܫܹܐ ܬܠܵܝܵܬܐ ܕܟܼܠ ܚܫܝܼ̈ܢ.</l>
                <l n="331">:ܗܢܘܿܢ ܐܢܘܿܢ ܕܬܢܝܢܲܢ</l>
                <l n="332">:ܘܡܵܐ ܕܒܗܠܹܝܢ ܫܥܒܼܕ ܠܲܢ</l>
                <l n="333">ܩܡ ܠܹܗ ܗܘ̤ ܐܲܝܟ ܙܟܝܐ.</l>
                <l n="334">:ܒܗܵܠܹܝܢ ܚܫܹ̈ܐ ܐܩܪܸܒܼ ܗ̄ܘ̣ܵܐ</l>
                <l n="335">ܥܲܡ ܪܫܝܬܹܗ ܕܟܼܝܼܢܲܢ.</l>
                <l n="336">:ܘܬܟܝܼܠ ܗ̄ܘ̣ܵܐ ܕܒܼܗܘܿܢ ܙܟܹܐ</l>
                <l n="337">ܐܲܝܟ ܕܒܙܒ̈ܢܐ ܩܕܡ̈ܝܹܐ.ܕ</l>
                <l n="338">:ܝ̇ܕܥ ܗ̄ܘ̣ܵܐ ܓܹܝܪ ܡܵܪܘܿܕܵܐ</l>
                <l n="339">ܘܲܫܩܝܼܠܵܐ ܠܹܗ ܒܢܸܣܝܵܢܵܐ. </l>

                <pb ed="http://syriaca.org/manuscript/2289" n="f.338r"/>
                <l n="340">:ܕܲܒܼܗܵܠܹܝܢ ܚܲܫܹ̈ܐ ܐܲܣܝܼܪ</l>
                <l n="341">ܟܠܹܗ ܟܝܵܢܵܐ ܕܡܵܝ̈ܘܿܬܹܐ.</l>
                <l n="342">:ܘܲܠܒܸܫ ܐܸܢܘܿܢ ܐܲܝܟ ܙܝܼܢܵܐ</l>
                <l n="343">ܒܬܲܟܼܬܘܼܫܵܐ ܕܠܘܩܒܼܵܠ ܡܵܪܲܢ.</l>
                <l n="344">:ܟܲܕ ܣܵܒ̇ܪ ܗ̄ܘ̣ܵܐ ܡܲܪܵܚܵܐ</l>
                <l n="345">ܕܒܲܕܡܘܼܬ ܐܵܕܼܵܡ ܡܲܛܥܸܐ ܠܹܗ.</l>
                <l n="346">:ܗܵܪܟܵܐ ܠܵܐ ܩܵܡ ܨܢܵܬܹ̈ܐ</l>
                <l n="347">ܘܠܵܐ ܦܘܼܕ̈ܣܹܐ ܕܐܘܼܡܵܢܘܼܬܹܗ.</l>
                <l n="348">:ܕܲܡܙܲܝܲܢ ܗ̄ܘ̣ܵܐ ܕܲܠܩܘܼܒܼܠܹܗ</l>
                <l n="349">ܒܙܲܝܼܢܵܐ ܕܪܘܼܚܵܐ ܟܲܣܝܵܬܝܼܬܼ.</l>
                <l n="350">:ܡ̣ܢ ܒܬܲܪ ܗ̇ܝ ܙܵܟܼܘܼܬܼܵܐ</l>
                <l n="351">ܕܲܙܟܼܵܐ ܟܝܵܢܲܢ ܥܲܡ ܡܵܪܲܢ.</l>
                <l n="352">:ܘܪܵܘܡܵܐ ܘܥܘܼܡܩܵܪ ܐܲܪܓܸܫܘ ܒܵܗ̇</l>
                <l n="353">ܘܲܒܼܟܼܠ ܦܸܢ̈ܝܵܢ ܐܸܬܟܲܪܙܲܬ̤.</l>
                <l n="354">:ܗܵܐ ܝܲܗ̄ܒ̣ܢܲܢ ܠܹܗ ܡܲܫܡܲܥܬܲܢ</l>
                <l n="355">ܘܥ݂ܲܠ ܘܲܫܪܵܐ ܒܲܢ ܐܲܝܟ ܕܲܨܒܵܐ.</l>
                <l n="356">:ܘܲܗܘ̤ܵܐ ܠܹܗ ܐܲܝܟ ܕܡܸܢܲܢ ܗ̄ܘ̣</l>
                <l n="357">ܘܠܵܐ ܡܢܲܟܼܪܝܼܢ ܠܹܗ ܒܿܝܼܵܬܵܝܹ̈ܐ.</l>
                <l n="358">:ܠܦܝܼܚܵܐ ܠܹܗ ܐܲܪܥܵܐ ܕܢܲܦܫܲܢ</l>
                <l n="359">ܘܥܩܝܵܐ ܠܹܗ ܐܵܦ ܡܲܫܡܲܥܬܲܢ.</l>
                <l n="360">:ܘܡܪܡܹܐ ܙܲܪܥܵܐ ܕܝܘܼܠܦܵܢܹܗ</l>
                <l n="361">ܘܐܵܬܹܝܢ ܦܹܐܪ̈ܵܘܗܝ ܚܲܕ ܒܲܡܵܐܐ.</l>
                <l n="362">:ܥܩܲܪܢܵܝܗܝ ܠܙܲܪܥܵܐ ܕܝܘܼܠܦܵܢܹܗ</l>
                <l n="363">ܕܲܡܫܝܼܚܵܐ ܡ̣ܢ ܪܸܥܝܵܢܲܢ.</l>
                <l n="364">:ܘܩܲܒܸܒܢܲܢ ܙܪܲܥܹܗ ܕܒܼܝܼܫܵܐ</l>
                <l n="365">ܘܗܲܢܝܼܐܝܼ̈ܢ ܠܲܢ ܙܝܼܙܵܢܵܘ̈ܗܝ.</l>
                <l n="366">:ܐܝܼܬܲܝܢ ܒܲܫܡܵܐ ܓܵܘ̈ܝܹܐ</l>
                <l n="367">ܘܲܒܼܕܘܼܒܵܪ̈ܲܝܢ ܒܲܪ̈ܝܹܐ.</l>
                <l n="368">:ܩܪܹܝܢܲܢ ܦܵܠܚܹ̈ܐ ܕܲܡܫܝܼܚܵܐ</l>
                <l n="369">ܘܠܵܦܚܹܝܢܲܢ ܠܲܒܼܥܸܠܕܵܪܵܐ.</l>
                <l n="370">:ܪܸܓܬܐ ܣܢܝܼܬܼܵܐ ܕܚܲܛܝܼܬܼܵܐ</l>
                <l n="371">ܗܲܢܝܼܝܼ ܠܲܢ ܫܸܩܝܵܗ̇ ܣܲܓܝܼ.</l>
                <l n="372">:ܘܟܸܣܦܵܐ ܥܸܩܪ ܒܝܼ̈ܫܬܐ</l>
                <l n="373">ܫܬܝܼܠ ܥܸܩܵܪܹܗ ܒܓܼܵܘ ܠܸܒܲܢ.</l>
                <l n="374">:ܪܸܚܡܲܬܼ ܫܘܼܒܼܚܵܐ ܣܵܡ ܡܵܘܬܵܐ</l>
                <l n="375">ܦܲܚܵܐ ܕܩܵܛܸܠ ܒܲܟܼܡܹܐܢܵܐ.</l>
                <l n="376">:ܦܟܼܝܼܪܝܼܢܲܢ ܒܲܡܨ̈ܝܼܕܵܬܹܗ</l>
                <l n="377">:ܘܠܵܐ ܪܓܝܼܫܝܼܢ ܚܢܲܢ ܒܐܲܣܘܼܪ̈ܘܗܝ</l>
                <l n="378">:ܚܣܵܡܵܐ ܣܝܼܦܵܐ ܩܵܛܘܿܠܵܐ</l>
                <l n="379">ܕܩܵܛܸܠ ܢܲܦܫܵܐ ܥܲܡ ܦܲܓܼܪܵܐ.</l>
                <l n="380">:ܫܪܹܐ ܒܓܵܘܲܢ ܐܲܝܟ ܪܲܒ ܚܲܝܠܵܐ</l>
                <l n="381">ܘܲܡܙܲܚܝܼܢ ܠܹܗ ܚܘܼܒܵܒܲܝ̈ܢ.</l>
                <l n="382">:ܚܘܼܬܼܪܵܐ ܡܵܘܒܸܕ ܬܲܩܢܵܬܹ̈ܐ</l>
                <l n="383">ܪܚܡܵܐ ܩܵܛܸܠ ܚܲܒܼܝܒܼܵܘ̈ܗܝ.</l>
                <l n="384">:ܠܒܼܝܼܫܝܼܢ ܚܢܲܢ ܠܹܗ ܐܲܝܟ ܢܚܲܬܵܐ</l>
                <l n="385">ܘܲܡܨܲܒܲܬܼ ܒܹܗ ܪܸܥܝܵܢܲܢ.</l>
                <l n="386">:ܕܓܵܠܘܼܬܼܵܐ ܕܐܵܘܼܠܸܕ ܗ̄ܘ̣ܵܐ</l>
                <l n="387">:ܐܵܟܸܠ ܩܲܪܨܵܐ ܒܫܘܼܕܵܝܵܐ</l>
                <l n="388">:ܥܒܼܝܼܕ ܠܸܫܵܢܲܢ ܐܝܼܙܲܓܲܕܵܐ</l>
                <l n="389">ܘܲܡܫܲܡܸܫ ܠܗܘܿܢ ܠܣܘܼܥܪ̈ܵܢܹܝܗ̇.</l>
                <l n="390">:ܛܥܝܵܢܵܝܗܝ ܠܛܲܟܼܣܵܐ ܕܬܘܼܠܡܵܕܢ</l>
                <l n="391">ܘܲܢܦܲܩܢܲܢ ܡ̣ܢ ܘܵܠܝܼܬܼܵܐ.</l>
                <l n="392">:ܘܟܼܠܢܵܫ ܪܲܒܵܐ ܗ̄ܘ̣ ܕܲܩܢܘܿܡܹܗ</l>
                <l n="393">ܟܲܕ ܕܲܒܼܪ ܐܲܝܟ ܨܒܼܝܵܢܹܗ.</l>
                <l n="394">:ܢܒܲܥܘ ܠܲܢ ܣܦܪܹ̈ܐ ܗܵܦܟܵܝܹ̈ܐ</l>
                <l n="395">ܕܡܠܦܝܼܢ ܒܣܸܦܪܹ̈ܐ ܗܵܦܟܼܝܹ̈ܐ.</l>
                <l n="396">:ܘܪܲܚܝܼܩܝܼܢ ܡ̣ܢ ܘܵܠܝܼܬܼܵܐ</l>
                <l n="397">ܗ̇ܝ ܕܲܟܼܬܵܒܹ̈ܐ ܐܲܠܦܘ ܠܲܢ.</l>
                <l n="398">:ܐܘܼܪܚܵܐ ܕܕܲܪܲܫܘ ܩܲܕܡܵܝܹ̈ܐ</l>
                <l n="399">:ܘܫܲܦܝܵܐ ܗ̄ܘ̣ܵܬ ܡ̣ܢ ܗܲܝܡܵܢܘܼܬܼܵܐ</l>
                <l n="400">ܕܐܲܟܼܕܲܙܘ ܟܠܗܘܿܢ ܫܘܼܝܵܐܝܼܬ.</l>
                <l n="401">:ܘܣܵܛܵܢܵܐ ܒܝܲܕ ܙܝܼܙܵܢܵܘ̈ܗܝ</l>
                <l n="402">ܐܵܘܥܝܼ ܒܵܗ̇ ܣܸܕܩܹ̈ܐ ܦܠܝܼ̈ܠܹܐ.</l>
                <l n="403">:ܡ̣ܢ ܚܲܕ ܢܸܒܼܥܵܐ ܕܝܘܼܠܦܵܢܵܐ</l>
                <l n="404">ܐܸܫܬܝܼܘ ܟܠܗܘܿܢ ܝܘܼܠܦܲܢܹ̈ܐ.</l>
                <l n="405">:ܘܐܲܝܟ ܬܲܦܹ̈ܿܐ ܠܐܲܪ̈ܒܲܥܦܸܢܝܵܢ</l>
                <l n="406">ܐܲܫܩܝܼܡ ܠܐܲܪܥܵܐ ܒܡܸܠܲܝ̈ܗܘܿܢ.</l>
                <l n="407">:ܐܲܝܟ ܢܘܼܗܪܐ ܗܘ̤ܵܘ ܒܲܒܼܪܝܼܬܼܵܐ</l>
                <l n="408">ܘܐܲܢܗܲܪܘ ܥܵܠܡܵܐ ܒܕܸܠܩܲܝ̈ܗܘܿܢ.</l>
                <l n="409">:ܘܐܲܝܟ ܡܸܠܝܵܐ ܒܝܲܕ ܡܸܠܲܝ̈ܗܘܿܢ</l>
                <l n="410">ܐܲܝܦܢܝܼܘ ܥܛ̈ܠܹܐ ܠܲܦܝܵܣܹ̈ܐ.</l>
                <l n="411">:ܠܒܸܫܘ ܙܲܝܢܵܐ ܠܘܼܩܒܼܵܠ ܒܝܼܫܵܐ</l>
                <l n="412">ܕܠܵܐ ܢܸܬܼܪܘܿܥ ܣܸܕܪ̈ܲܝ ܩܘܼܫܬܼܵܐ.</l>
                <l n="413">:ܘܲܒܼܚܲܫܹ̈ܐ ܕܲܩܢܘܿܡܲܝ̈ܗܘܿܢ</l>
                <l n="414">ܣܓܲܘ ܬܘܼܪ̈ܥܵܬܹܗ ܕܲܟܼܝܵܢܲܢ.</l>
                <l n="415">:ܟܲܕ ܕܹܝܢ ܡܲܛܝܼ ܫܘܼܠܵܡܵܐ</l>
                <l n="416">ܕܚܲܝܵܘ̈ܗܘܿܢ ܕܲܩܪ̈ܲܒܼܬܵܢܹܐ.</l>
                <l n="417">:ܘܲܫܟܸܒܼܘ ܫܸܢܬܼܵܐ ܕܲܢܚܵܝܵܐ</l>
                <l n="418">ܥܲܠ ܥܲܡܠܵܐ ܕܦܘܼܠܚܵܢܲܝ̈ܗܘܿܢ.</l>
                <l n="419">ܥܲܠ ܣܵܛܵܢܵܐ ܒܲܟܼܡܹܐܢܹ̈ܐ.</l>
                <l n="420">ܘܐܲܪܡܝܼ ܬܸܛܪܵܐ ܕܝܘܼܠܦܵܢܹܗ: </l>

                <pb ed="http://syriaca.org/manuscript/2289" n="f.338v"/>
                <l n="421">ܘܕܲܠܚܵܗ̇ ܠܟܼܠܵܗ̇ ܡܲܪܥܝܼܬܵܐ.</l>
                <l n="422">:ܒܡܲܪܝܼܪܘܼܬܼܵܐ ܕܙܝܼܙܵܢܵܘ̈ܗܝ</l>
                <l n="423">ܚܙܵܐ ܕܲܕܡܸܟܼܘ ܢܲܚܫܝܼܪ̈ܬܵܢܹܐ.</l>
                <l n="424">:ܘܫܲܪܝܼ ܥܩ̇ܪ ܓܲܠܝܵܐܝܼܬ</l>
                <l n="425">ܘܲܒܼܝܼܕ ܣܸܕܩ̈ܕܹܐ ܘܦ̈ܘܼܠܵܓܹܐ.</l>
                <l n="426">ܕܣܲܓܼܝܹ̈ܐ.</l>
                <l n="427">:ܚܲܕ ܓܘܼܫܡܵܐ ܫܲܦܝܵܐ ܕܥܹܕܬܵܐ</l>
                <l n="428">ܕܡ̣ܢ ܣܲܓܝܼ̈ܐܹܐ ܡܸܬܼܩܲܝܲܡ.</l>
                <l n="429">:ܦܸܠܓܹܗ ܗܘ̤ ܠܲܡܢܵܘܵܬܼܵܐ</l>
                <l n="430">ܒܝܲܕ ܫܘܼ̈ܚܠܵܦܹܐ ܕܝܘܼܠܦܵܢܵܘ̈ܗܝ.</l>
                <l n="431">:ܚܲܩܐܵܐ ܕܦܲܠܚܘ ܟܲܫܝܪܹ̈ܐ</l>
                <l n="432">ܒܝܲܕ ܚܲܫܹ̈ܐ ܕܐܘܼܠܨܵܢܲܝ̈ܗܘܿܢ.</l>
                <l n="433">:ܩܲܕܲܪ ܘܲܡܠܵܗ̇ ܙܝܼܙܵܢܵܘ̈ܗܝ</l>
                <l n="434">ܘܐܲܘܥܝܼ ܒܵܗ̇ ܝܼܥܪܵܐ ܣܲܢܝܵܐ.</l>
                <l n="435">:ܥܵܢ̈ܐ ܛܵܥܝܼܬܼܵܐ ܕܟܸܿܢܫ</l>
                <l n="436">ܗܘ̇ ܪܲܒܵܐ ܕܪ̈ܵܥܵܘܵܬܼܵܐ.</l>
                <l n="437">:ܥܠ̣ܘ ܕܐܸܒܹ̈ܐ ܒܕܲܡܘܼܬܼ ܐܸܡܪܹ̈ܐ</l>
                <l n="438">ܘܒܲܣܒܸܣܘ ܓܘܼܫܡ̈ܐ ܕܡܲܪܥܝܼܬܼܵܐ.</l>
                <l n="439">:ܢܸܒܼܥܵܐ ܚܲܠܝܵܐ ܕܢܵܡܘܿܣܵܐ</l>
                <l n="440">ܕܡܫܩܹܐ ܗ̄ܘ̣ܵܐ ܐܲܪܥܵܐ ܕܢܲܦܫܵܐ.</l>
                <l n="441">:ܫܲܚܠܸܦ ܗܘ̤ ܠܒܼܢ̈ܬ ܩܵܠܵܘ̈ܗܝ</l>
                <l n="442">ܕܠܵܐ ܢܩܲܒܠܘܢ ܗܲܪ̈ܛܝܼܩܹܐ.</l>
                <l n="443">:ܘܡ̇ܢ ܠܵܐ ܢܸܒܼܕܹܐ ܥܲܠ ܗܵܕܹܐ</l>
                <l n="444">ܕܢܵܘ̈ܣܸܐ ܕܨܲܒܸܬܼ ܪܘܼܚܩܘܼܕܫܵܐ.</l>
                <l n="445">:ܗܘ̤ܵܘ ܥܘܼܡܪܵܐ ܠܪܘܼܚܵܐ ܛܲܡܵܐܐ</l>
                <l n="446">ܕܝܲܗܒ̣ܘ ܡܲܫܡܲܥ̈ܬܐ ܠܲܢܟܼܝܼܐܹܐ.</l>
                <l n="447">:ܫܒܼܝ̈ܐ ܕܦܲܢܵܘ ܒܲܨܠܝܼܒܼܵܐ</l>
                <l n="448">ܡ̣ܢ ܫܸܒܼܝܹܗ ܕܐܵܟܸܠܩܲܪܨܵܐ.</l>
                <l n="449">:ܗܦܲܟܼܘ ܘܐܸܫܬܲܥܒܲܕܘ ܠܲܢܟܝܼܐܵܐ</l>
                <l n="450">ܒܨܒܼܝܵܢܵܐ ܘܠܵܐ ܒܩܲܛܝܼܕܵܐ.</l>
                <l n="451">ܙܡܝܼ̈ܢܹܐ ܕܩܪܲܬ̤ ܛܲܝܒܘܼܬܼܵܐ.</l>
                <l n="452">ܠܡܸܫܬܘܼܬܼܵܐ ܕܚܲܬܸܢܵܐ ܕܪܵܘܡܵܐ.</l>
                <l n="453">:ܗܵܐ ܢܦܲܩ̣ܘ ܘܲܗܘ̤ܵܘ ܢܘܼܟܵܪ̈ܝܹܐ</l>
                <l n="454">ܕܠܵܐ ܢܸܬܼܒܲܣܡܘܢ ܒܲܚܠܘܼܠܵܐ.</l>
                <l n="455">:ܡ̇ܢ ܠܵܐ ܢܲܟܼܪܹܐ ܥܲܠ ܗܵܕܹܐ</l>
                <l n="456">ܘܣܲܒܼܪܵܐ ܕܚܲܝ̈ܢ ܕܓܸܠܢܵܝܗܝ.</l>
                <l n="457">:ܘܲܩ̣ܢܘܿܡܵܐ ܕܥܲܬܼܝ̈ܕܵܬܼܵܐ</l>
                <l n="458">ܚܲܠܸܦܢܵܝܗܝ ܒܲܐܪ̈ܥܢܝܵܬܼܵܐ.</l>
                <l n="459">:ܘܡܲܢ̣ܘ ܡܸܫܟܲܚ ܕܲܢܬܸܿܪܸܨ</l>
                <l n="460">ܣܲܢܝܵܬܐ ܒܲܒܝܵܘ̈ܡܵܬܲܢ.</l>
                <l n="461">:ܕܐܸܣܬܲܬܲܬ̤ ܒܲܢ ܒܝܼ̈ܫܵܬܼܵܐ</l>
                <l n="462">ܒܢܘܼܓܼܪܵܐ ܪܲܒܵܐ ܕܲܥܝܵܕܼܵ݁ܐ.</l>
                <l n="463">:ܥܫܸܢ ܠܹܗ ܟܹܐܒܲܢ ܡ̣ܢ ܣܡܵܐ</l>
                <l n="464">ܘܢܵܕܘ ܡܸܢܗ ܐܣ̈ܘܵܬܼܵܐ.</l>
                <l n="465">:ܘܠܵܐ ܡܨܐ ܡܩܪܒܼ ܝܵܕܘܥ̈ܐ</l>
                <l n="466">ܟܘܼܘܵܢܵܐ ܠܟܹܐܒܹ̈ܐ ܕܢܦܲܫܲܢ.</l>
                <l n="467">:ܡܲܠܦܵܢܹ̈ܐ ܠܒܸܫܘ ܪ̈ܡܘܼܬܼܵܐ</l>
                <l n="468">ܘܝܵܠܦܹ̈ܐ ܩܕܵܠܵܐ ܩܲܫܝܵܐ.</l>
                <l n="469">:ܘܢܝܼܪܵܐ ܢܝܼܚܵܐ ܘܒܲܣܝܼܡܵܐ</l>
                <l n="470">ܥܲܒܼܕܘܼܗܝ ܩܲܫܝܵܐ ܠܛܵܥܘܿܢܵܘ̈ܗܝ.</l>
                <l n="471">:ܢܒܲܥ ܚܲܕܬܵܬܼܵܐ ܒܝܵܘܡܬܲܢ</l>
                <l n="472">ܡ̣ܢ ܡܲܠܦܵܢܹ̈ܐ ܗܸܕܝܘ̈ܛܹܐ.</l>
                <l n="473">:ܟܲܕ ܣܝܡܝܼܢ ܠܲܢ ܢܵܡܘܿܣܵܐ</l>
                <l n="474">ܠܡܛܲܪ ܫܥܹ̈ܐ ܘܝܵܡܬܼܵܐ.</l>
                <l n="475">:ܫܒܩܘܼ ܐܘܼܪܚܵܐ ܕܕܲܪܲܫܘ ܟܸܐܢܹ̈ܐ</l>
                <l n="476">ܘܪܕܵܘ ܒܵܗ̇ ܐܵܦ ܝܵܕܘܥܹ̈ܐ.</l>
                <l n="477">:ܘܲܢܦܲܩܘ ܪܵܕܹܝܢ ܒܲܫܝܼ̈ܐܹܐ</l>
                <l n="478">ܕܛܥܝܘܼܬܼܵܐ ܕܐܲܠܦܸܘ ܒܝܼܫܹ̈ܐ.</l>
                <l n="479">:ܣܲܝܟܘܼܗܝ ܠܟܼܠܹܗ ܢܵܡܘܿܣܵܐ</l>
                <l n="480">ܒܲܢܛܘܼܪ̈ܵܬܵܐ ܕܝܵܘ̈ܡܵܬܼܵܐ.</l>
                <l n="481">:ܘܚܕܬܘ ܠܲܢ ܝܗܘܕܵܝܘܼܬܼܵܐ</l>
                <l n="482">ܒܢܵܡܘ̈ܣܹܐ ܚܲܕ̈ܬܹܐ ܕܐܲܫܠ̣ܡܘ.</l>
                <l n="483">:ܘܐܲܣܠܝܼܘ ܠܲܟܼܬܵܒܲܝ̈ ܪܘܼܚܵܐ</l>
                <l n="484">ܘܲܠܚܘܼܬܪܵܢܵܐ ܕܡܸܠܲܝ̈ܗܘܿܢ.</l>
                <l n="485">:ܘܡ̣ܢ ܒܸܕܝܵܐ ܕܪܸ̈ܥܝܵܢܲܝ̈ܗܘܿܢ</l>
                <l n="486">ܣܡܵܘ ܢܵܡܘܿܣܹ̈ܐ ܢܘܼܟܵܪ̈ܝܹܐ.</l>
                <l n="487">:ܫܒܲܩܘ ܕܢܸܬܢܘܿܢ ܥܲܠ ܚܘܼܒܵܐ</l>
                <l n="488">ܘܥܲܠ ܣܲܒܼܪܵܐ ܘܗܲܝܼܡܵܢܘܼܬܼܵܐ.</l>
                <l n="489">:ܘܥܢܝܢ ܟܠܫܵܥ ܘܡܬܢܝܢ</l>
                <l n="490">ܚܸܠܡܸ̈ܐ ܣܦܝ̈ܩܹܐ ܘܫܵܛܘܿܪܹ̈ܐ.</l>
                <l n="491">:ܘܐܸܢܗܘ̤ ܕܢܸܟܼܐܹܐ ܝܵܕܘܿܥܵܐ</l>
                <l n="492">ܘܢܸܟܼܠܹܐ ܒܸܕܝܵܐ ܕܡܸܠܲܝ̈ܗܘܿܢ.</l>
                <l n="493">:ܠܛܸܫܘ ܣܲܝܦܵܐ ܕܠܸܫܵܢܲܝ̈ܗܘܿܢ</l>
                <l n="494">:ܘܩܲܛܠܘܼܗܝ ܟܠܗܘܿܢ ܒܚܣܵܡܵܐ</l>
                <l n="495">:ܗܵܢܵܐ ܠܲܡ ܡܸܒܨܵܐ ܒܵܨܹܐ</l>
                <l n="496">ܘܲܦܠܝܼܓ ܗ̄ܘ̣ ܥܲܠ ܐܲܠܵܗܵܐ.</l>
                <l n="497">:ܘܝܘܼܠܦܵܢܵܐ ܚܲܕܬܵܐ ܡܲܠܸܦ</l>
                <l n="498">ܘܠܵܐ ܡܗܲܝܡܲܢ ܕܫܲܪܝܼܪ ܚܸܠܡܵܐ.</l>
                <l n="499">:ܡܲܢܘܼ ܕܡܲܠܸܦ ܚܲܝܕ̈ܬܵܬܼܵܐ</l>
                <l n="500">ܐܘ ܕܣܡܝܼܢ ܡ̣ܢ ܝܼܕܲܥܬܵܐ.</l>
                <l n="501">:ܗܘ̇ ܕܡܬܢܐ ܕܲܟܬܵܒܼܵܐ</l>
                <l n="502">ܐܘ ܗ̇ܘ ܕܡܩܝܼܡ ܠܹܗ ܒܕܝܵܐ.</l>
                <l n="503">:ܥܘܪܘܼܗܝ ܠܢܘܼܗܪܵܐ ܕܝܼܕܲܥܬܵܐ</l>
                <l n="504">ܘܠܵܐ ܨܒܼܘ ܕܢܐܬܘܢ ܠܲܦܝܵܣܵܐ.</l>
                <l n="505">ܘܲܒܨܝܕܼܵܐ ܗ̄ܘ̣ ܠܹܗ ܠܲܚܬܝܼܪܵܐ: </l>

                <pb ed="http://syriaca.org/manuscript/2289" n="f.339r"/>
                <l n="506">ܕܢܸܬܼܡܲܟܲܟ ܢܸܐܬܹܐ ܠܩܘܼܫܵܬܐ.</l>
                <l n="507">:ܘܡ̣ܢ ܟܠ ܓܲܒܝܼ̈ܢ ܣܵܛܵܢܵܐ</l>
                <l n="508">ܨܒܼܝܵܢܵܘ̈ܗܝ ܗܵܐ ܡܸܬܓܲܡܪܝܼܢ.</l>
                <l n="509">:ܒܒܲܪ̈ܵܝܹܐ ܐܵܘܥܝܼ ܣܸܕ̈ܩܹܐ</l>
                <l n="510">ܘܲܒܼܓܵܘܵܝܹ̈ܐ ܚܸܪ̈ܝܵܢܹܐ.</l>
                <l n="511">:ܠܵܐ ܐܸܬܬܲܢܲܝܝ ܝܵܕܘܿܥܵܐ</l>
                <l n="512">ܥܲܠ ܓܘܼܢܚܵܐ ܕܲܒܝܵܘ̈ܡܵܬܲܢ.</l>
                <l n="513">:ܕܙܪܥܹܗ ܛܵܒܼܵܐ ܕܲܡܫܝܼܚܵܐ</l>
                <l n="514">ܚܲܢܩܹܗ ܒܝܼܫܵܐ ܒܙܝܼܙܵܢܵܘ̈ܗܝ.</l>
                <l n="515">:ܡ̇ܢ ܕܹܝܢ ܐܲܥܝܼܪ ܠܐ[...]ܡܵܝܵܐ</l>
                <l n="516">ܘܩܵܡ ܒܟܝܼ ܠܲܢ ܒܐܘܼ̈ܠܝܵܬܹܗ.</l>
                <l n="517">:ܕܗܘ̤ ܝܵܕܲܥ ܗ̄ܘ̣ܵܐ ܕܢܬܢܹܐ</l>
                <l n="518">ܥܲܠ ܒܝܼ̈ܫܵܬܵܐ ܕܲܚܛܵܗܹ̈ܐ.</l>
                <l n="519">:ܕܲܗܒܼܵܐ ܛܵܒܼ̇ܐ ܗܵܐ ܡܲܣܠܝܼ</l>
                <l n="520">ܘܡܩܒܸܠ ܙܹܐܦܵܐ ܒܓܸܠܝܵܐ.</l>
                <l n="521">:ܕܝܲܩܝܼܪܹ̈ܐ ܫܝܼܛܝܼܢ ܘܲܒܼܣܹܝܢ</l>
                <l n="522">ܘܐܝܼܩܵܪܵܐ ܕܣܲܟܼܠܵܐ ܢܨܚ.</l>
                <l n="523">:ܬܵܐܚܙ̣̰ܵܝ ܟܹܐܢܵܐ ܒܲܪ ܐܵܡܘܿܨ</l>
                <l n="524">ܥܵܘ̣ܠܵܐ ܕܥܲܡܡܹ̈ܐ ܐܲܝܟ ܕܥܲܡܵܐ.</l>
                <l n="525">:ܕܲܠܒܼܝܼܫܵܐ ܩܪܵܐܘܼܗܝ ܛܵܒܼܵܐ</l>
                <l n="526">ܘܠܛܒܼܵܐ ܫܲܡܗܘܼܗܝ ܒܝܼܫܵܐ.</l>
                <l n="527">:ܚܠܲܛܘ ܚܲܠܝܵܐ ܥܲܡ ܡܲܪܝܼܪܵܐ</l>
                <l n="528">:ܘܙܹܐܦܵܢܵܐ ܥܲܡ ܫܲܪܝܼܪܵܐ</l>
                <l n="529">:ܕܚܘܼܬܼܪܵܐ ܡܒܲܠܒܲܠ ܛܘܼܟܵܣܹ̈ܐ</l>
                <l n="530">:ܕܠܵܐ ܡܬܒܚܪܵܐ ܘܵܠܝܼܬܼܵܐ</l>
                <l n="531">:ܩܘܡ ܦܲܠܵܚܵܐ ܕܢܲܦܫ̈ܬܐ</l>
                <l n="532">ܦܵܘܠܘܿܣ ܪܲܒܵܐ ܘܲܫܒܝܼܚܵܐ.</l>
                <l n="533">:ܘܲܚܙܝܼ ܚܲܩܵܠܐ ܕܝܘܼܠܦܵܢܵܟ</l>
                <l n="534">ܕܲܡܠܵܗ̇ ܒܝܼܫܵܐ ܡ̣ܢ ܝܲܥܪܹܗ.</l>
                <l n="535">:ܐܲܪܕܸܟܸܠܵܐ ܕܲܒܼܫܵܐ ܘܫܲܟܠܸܠ</l>
                <l n="536">ܥܕܬ̈ܐ ܒܐܲܪܒܲܥ ܦܸܢ̈ܝܵܢ.</l>
                <l n="537">:ܬܵܘ ܚܙܝܼ ܪܵܘܡܹܗ ܕܒܸܢܝܵܢܵܟ</l>
                <l n="538">ܟܲܕ ܣܬܵܪܝܼܢ ܠܹܗ ܗܸܕܝ̈ܘܿܛܹܐ.</l>
                <l n="539">:ܡܲܠܵܚܵܐ ܕܲܪܕܵܐ ܒܝܼܡܵܐ</l>
                <l n="540">ܘܢܛܲܪ ܐܸܠܦܹܗ ܡ̣ܢ ܓܲܠܠܹ̈ܐ.</l>
                <l n="541">:ܩܘܡ ܘܲܚܙܝܼ ܐܸܠܦܹܗ ܕܥܹܕܬܵܐ</l>
                <l n="542">ܕܫܲܚ̈ܩܵܢ ܠܵܗ̇ ܪ̈ܘܼܚܹܐ ܛ̈ܠܲܝܵܐ.</l>
                <l n="543">:ܫܸܡܥܘܿܢ ܪܲܒܵܐ ܕܲܫܠܝܼܚܹ̈ܐ</l>
                <l n="544">:ܨܲܝܼܵܕܵܐ ܕܢܘܼ̈ܢܹܐ ܘܐ̄ܢܵܫ̈ܐ</l>
                <l n="545">:ܬܵܐ ܚܙܝܼ ܡܨܝܼܕܬܹܗ ܕܝܘܼܠܦܵܢܵܟ</l>
                <l n="546">ܕܣܲܕܩܵܗ̇ ܒܝܼܫܵܐ ܒܚܸܪ̈ܝܵܢܵܘ̈ܗܝ.</l>
                <l n="547">:ܐܲܠܦܵܐ ܒܝܵܘܵܡܵܐ ܨܵܐܸܕ ܗ̄ܘܹܝܬܼ</l>
                <l n="548">ܒܗ̇ܘ ܚܲܝܠܵܐ ܕܲܫܠܝܼܚܘܼܬܵܐܘ</l>
                <l n="549">:ܘܒܲܕܲܪ ܡܸܢܗܘܿܢ ܣܲܓ̈ܝܼܐܹܐ</l>
                <l n="550">ܐܵܟܸܠܩܲܪܨܵܐ ܒܲܚܣܵܡܹܗ.</l>
                <l n="551">:ܫܠܝܼܚܹ̈ܐ ܬܪܹܥܣܲܪ ܢܲܗܝܼܪܹ̈ܐ</l>
                <l n="552">ܕܢܗܲܪ ܥܵܠܡܵܐ ܒܕܸܠܩܲܝ̈ܗܘܿܢ.</l>
                <l n="553">:ܩܘܡܘ ܘܲܪܕܘܼܦܘ ܡ̣ܢ ܐ̄ܢܵܫܘܼܬܲܢ</l>
                <l n="554">ܥܲܪܦܸܠܵܐ ܕܲܦܪܲܣ ܒܝܼܫܵܐ.</l>
                <l n="555">:ܐܝܼܙܓܲܕܹ̈ܐ ܕܫܲܕܲܪ ܡܲܠܟܵܐ</l>
                <l n="556">ܠܫܲܝܢܵܐ ܕܟܼܠܵܗ̇ ܥܡܪܬܵܐ.</l>
                <l n="557">:ܬܵܘ ܫܲܝܸܢܘ ܣܸܕܩܹ̈ܐ ܕܐܲܪܡܝܼ</l>
                <l n="558">ܐܟܸܠܩܲܪܨܵܐ ܒܥܹܕ̈ܬܵܐ.</l>
                <l n="559">:ܦܲܠܵܚܹ̈ܐ ܕܐܲܪܥܵܐ ܕܥܲܡܡܹ̈ܐ</l>
                <l n="560">ܕܥܲܩܲܪܘ ܝܥܪܵܐ ܕܚܲܢܦܘܼܬܼܵܐ.</l>
                <l n="561">:ܩܘܡܘ ܕܲܟܵܘ ܚܲܩܠܵܗ̇ ܕܥܹܕܬܵܐ</l>
                <l n="562">ܡ̣ܢ ܙܝܼܙܵܢܵܘ̈ܗܝ ܕܲܢܟܼܝܼܠܵܐ.</l>
                <l n="563">:ܡܸܠܚܵܐ ܕܡܕܟܲܬ̤ ܦܲܟܝܼ̈ܗܹܐ</l>
                <l n="564">ܘܲܩܢܵܘ ܒܵܗ̇ ܛܲܥܡܵܐ ܚܲܠܝܵܐ.</l>
                <l n="565">:ܒܦܸܬܓܵܡܲܝ̈ܗܘܿܢ ܢܸܬܘܡܕܟܼܘܿܢ</l>
                <l n="566">ܪܸ̈ܥܝܵܢܹܐ ܕܚܲܒܸܠ ܒܝܼܫܵܐ.</l>
                <l n="567">:ܬܵܘ ܐܲܚܲܝ̈ ܢܸܦܢܹܐ ܠܐܘܼܪܚܵܐ</l>
                <l n="568">ܕܲܕܪܲܫ ܩܘܼܫܬܼܵܐ ܒܲܫܠܚܝܹ̈ܐ.</l>
                <l n="569">:ܘܠܵܐ ܢܛܥܐ ܒܲܫܒܝܼܠ ܙܹܐܦܵܐ</l>
                <l n="570">ܕܣܲܓܼܝ̈ܐܢ ܒܹܗ ܬܘܼܩ̈ܠܵܬܼܵܐ.</l>
                <l n="571">:ܬܵܘ ܢܸܬܼܩܲܪܲܒܼ ܠܲܦܝܵܣܵܐ</l>
                <l n="572">ܕܦܸܬܼܓܵܡܲܝ̈ܗܘܿܢ ܕܲܟܼܬܵܒܸ̈ܐ.</l>
                <l n="573">:ܘܢܲܐܣܹܐ ܡܘܼܡܹ̈ܐ ܕܲܩܢܘܿܡܲܢ</l>
                <l n="574">:ܒܡܸܠܹ̈ܐ ܕܐܲܟܼܬܸܒܼ ܪܘܼܚ ܩܘܼܕܫܵܐ</l>
                <l n="575">:ܘܲܢܣܲܒܼ ܣܡܵܐ ܠܲܥܨܵܒܼܢ</l>
                <l n="576">ܡ̣ܢ ܥܸܩܵܪܵܐ ܕܡܸܠܝ̈ܗܘܿܢ.</l>
                <l n="577">:ܕܝܵܕܥܝܼܢ ܚܲܫܵܘ̈ܗܝ ܕܲܟܝܵܢܲܢ</l>
                <l n="578">ܘܡܵܨܝܹܢ ܕܢܐܣܘܿܢ ܫܘܼ̈ܡܵܬܹܗ.</l>
                <l n="579">:ܢܓܼܥܹܐ ܟܸܐܒܹܗ ܕܲܟܵܝܢܲܢ</l>
                <l n="580">:ܠܐܣܘ̈ܬܐ ܚܲܪܝܲܡܹܐ</l>
                <l n="581">:ܘܠܵܐ ܢܸܒܼܗܲܬ ܟܲܕ ܡܘܕܝܼܢܲܢ</l>
                <l n="582">ܒܡܘܼ̈ܡܐ ܣܢܲܝܵ̈ܐ ܕܚܛܵܗܲܝ̈ܢ.</l>
                <l n="583">:ܢܸܬܼܩܲܪܲܒܼ ܢܸܫܐܲܠ ܪ̈ܚܡܹܐ</l>
                <l n="584">ܡ̣ܢ ܝܲܡ̇ܐ ܪܲܒܵܐ ܕܪ̈ܲܚܡܹܐ.</l>
                <l n="585">:ܕܐܫܠܦ ܓܲܙܵܐ ܕܡܵܘܗܲܒܼܬܹܗ</l>
                <l n="586">ܥܲܠ ܒܝܼܫܹ̈ܐ ܘܥܲܠ ܛܵܠܘܼܡܹ̈ܐ.</l>
                <l n="587">:ܢܫܲܦܠܲ ܕܸܡܥܹ̈ܐ ܕܒܵܒܵܚ̈ܬܲܢ</l>
                <l n="588">ܥܲܠ ܟܘܼ̈ܠܡܵܬܼܵܐ ܕܚܲܛܵܗܲܝ̈ܢ.</l>
                <l n="589">:ܘܲܢܢܲܟܸܦ ܙܠܲܝܠܘܼܬܲܢ</l>
                <l n="590">ܡ̣ܢ ܦܲܚܵܐ ܕܛܵܥܹܝܢܲܢ ܒܹܗ.</l>
                <l n="591">ܢܸܪܕܿܦ ܡܸܢܲܢ ܪܵܡܘܼܬܼܵܐ: </l>

                <pb ed="http://syriaca.org/manuscript/2289" n="f.339v"/>
                <l n="592">ܘܢܸܥܩܘܿܪ ܡܸܢܲܢ ܠܲܚܣܵܡܵܐ.</l>
                <l n="593">:ܘܲܢܨܘܿܒܼ ܚܘܼܒܵܐ ܒܪܸܥܝܵܢܲܢ</l>
                <l n="594">ܥܲܡ ܣܲܒܼܪܵܐ ܘܗܲܝܡܵܢܘܼܬܼܵܐ.</l>
                <l n="595">:ܘܢܸܥܩܘܿܪ ܡܸܢܲܢ ܙܝܼܵܙ̈ܢܹܐ</l>
                <l n="596">ܕܐܵܘܥܝܼ ܒܝܼܫܵܐ ܒܲܚܣܵܡܹܗ.</l>
                <l n="597">:ܘܲܢܩܲܒܸܠ ܙܲܪܥܵܐ ܛܵܒܼܵܐ</l>
                <l n="598">ܕܙܪܥܲܬ̤ ܒܲܢ ܡܸܠܲܬ̤ ܚܲܝܹ̈ܐ.</l>
                <l n="599">:ܢܸܦܠܘܿܚ ܐܲܪܥܵܐ ܕܢܲܦܗܫܵܬܲܢ</l>
                <l n="600">ܘܢܸܥܩܘܿܪ ܝܲܥܪܵܐ ܕܲܚܛܗܲܝ̈ܢ.</l>
                <l n="601">:ܘܲܢܛܲܝܸܒܼ ܠܹܗ ܡܲܫܡܥܬܲܢ</l>
                <l n="602">ܠܝܘܼܠܦܵܢܵܐ ܚܲܝܵܐ ܕܪܘܼܚܵܐ.</l>
                <l n="603">:ܗܵܐ ܣܲܡܡܵܢܹ̈ܐ ܕܲܟܼܬܵܒܹ̈ܐ</l>
                <l n="604">ܬܵܘ ܢܸܬܩܪܲܒܼ ܨܐܕܲܝܗܘܿܢ.</l>
                <l n="605">:ܘܲܒܼܕܸܡ̈ܥܹܐ ܕܲܬܘܿܬ ܢܲܦܫܵܐ</l>
                <l n="606">ܢܲܐܣܹܐ ܟܸܐܒܹ̈ܐ ܕܡܲܚ̈ܘܵܬܲܢ.</l>
                <l n="607">:ܗܵܐ ܫܠܝܼܚܹ̈ܐ ܐܵܣܘ̈ܬܼܵܐ</l>
                <l n="608">ܕܥܲܨܒܘܼܗܝ ܠܟܹܐܒܼܵܐ ܕܐ̄ܢܵܫܘܼܬܲܢ.</l>
                <l n="609">:ܢܚܵܘܹܐ ܠܗܘܿܢ ܟܸܐܒܹ̈ܐ ܕܢܲܦ̣ܫܲܢ</l>
                <l n="610">ܕܲܢܥܲܕܪܘܿܢ ܠܲܟܼܪܝܼܗܘܿܢ.</l>
                <l n="611">:ܗܵܐ ܝܲܡܵܐ ܕܲܪ̈ܲܚܡܹܐ ܡܵܪܲܢ</l>
                <l n="612">ܢܸܩܪܘܼܒܼ ܘܢܸܫܐܲܠ ܥܘܼܕܪܵܢܵܐ.</l>
                <l n="613">:ܕܢܝܼܫܵܐ ܕܡܹܐܬܼܝܼܬܹܗ ܗܵܢܵܘ</l>
                <l n="614">ܕܚܲܛܝܹ̈ܐ ܢܸܦܢܘܿܢ ܨܹܐܕܵܘܗܝ.</l>
                <l n="615">:ܒܡܵܢܵܐ ܢܪܥܝܼܗ̇ ܠܟܹܐܢܘܼܬܼܵܐ</l>
                <l n="616">ܕܠܵܐ ܬܩܲܛܪܸܓܼ ܠܲܢ ܒܹܝܬܼ ܕܝܼܢܵܐ.</l>
                <l n="617">:ܕܠܲܝܬ ܬܲܡ̇ܢ ܐܲܬܼܪܵܐ ܠܕܸܡ̈ܥܹܐ</l>
                <l n="618">ܘܠܵܐ ܠܲܬܘܼܬܼܵܐ ܘܠܲܦܝܵܣܵܐ.</l>
                <l n="619">:ܩܪܸܒܼ ܠܹܗ ܙܲܒܼܢܵܐ ܕܡܹܐܬܝܼܬܹܗ</l>
                <l n="620">ܕܚܲܬܼܢܵܐ ܕܙܡܢ ܠܲܚܠܘܿܠܹܗ.</l>
                <l n="621">:ܢܛܲܝܸܒܼ ܢܲܚܬܹ̈ܐ ܠܡܸܫܬܘܼܬܼܵܐ</l>
                <l n="622">ܕܠܵܐ ܢܸܗܘܸܐ ܬܲܡ̇ܢ ܓܘܼܚܟܵܐ.</l>
                <l n="623">:ܗܵܐ ܙܲܒܼܢܵܐ ܕܢܸܬܿܬܲܓܲܪ ܒܹܗ</l>
                <l n="624">ܒܟܲܟܪܵܐ ܕܝܲܗ̣ܒ ܠܲܢ ܦܪܵܘܿܩܲܢ.</l>
                <l n="625">:ܠܵܐ ܢܛܲܒܹܐ ܟܸܣܦܵܐ ܕܡܸܠܬܹܗ</l>
                <l n="626">ܕܠܵܐ ܢܸܩܪܹܝܢ ܥܲܒ̈ܕܹܐ ܒܝܼ̈ܫܹܐ.</l>
                <l n="627">:ܢܲܪܡܹܐ ܡܸܫܚܵܐ ܒܲܠܡܦܝܼܕܲܝ̈ܢ</l>
                <l n="628">ܕܠܵܐ ܢܸܚܣܪܲ ܠܲܢ ܡܵܐ ܕܐܵܬܹܐ.</l>
                <l n="629">:ܕܥܲܡ ܚܲܡܸܫ ܚܲܘ̈ܝܼܡܵܬܼܵܐ</l>
                <l n="630">ܢܸܥܘܿܠ ܥܲܡܹܗ ܠܲܓܼܢܘܿܢܵܐ.</l>
                <l n="631">:ܐܘ ܕܐܸܬܛܲܒܲܥ ܒܲܚܛܝܼܬܵܐ</l>
                <l n="632">ܩܘܡ ܡ̣ܢ ܫܸܢܬܵܐ ܕܟܘܼܪܗܵܢܵܟ.</l>
                <l n="633">:ܕܗܵܐ ܩܪܸܒܼ ܠܹܗ ܨܦܲܪܵܐ ܪܲܒܵܐ</l>
                <l n="634">ܘܡܟܐܲܪ ܠܲܚܒܸܢܵܢܹ̈ܐ.</l>
                <l n="635">:ܦܥ̈ܠܐ ܕܐܓܼܪܲܬܼ ܛܲܝܠܲܘܼܬܼܵܐ</l>
                <l n="636">ܒܫܘܼܠܵܡ ܦܘܼܠܚܵܫܹܗ ܕܝܵܘܡܵܐ.</l>
                <l n="637">:ܣܲܟܵܘ ܠܐܲܓܼܪܵܐ ܕܡܵܘܗܲܒܼܬܹܗ</l>
                <l n="638">ܕܬܫܘܘܿܢ ܥܲܡܗܘܿܢ ܕܩܲܕܡܵܝܹ̈ܐ.</l>
                <l n="639">:ܗܵܐ ܦܬܲܚ ܬܲܪܥܵܐ ܕܲܚܢܵܢܹܗ</l>
                <l n="640">ܢܩܪܹܐ ܠܪ̈ܲܚܡܹܐ ܠܐܝܼܠܲܢ.</l>
                <l n="641">:ܕܲܢܥܲܕܪܘܼܢܲܢ ܒܐܵܓܼܘܿܢܵܐ</l>
                <l n="642">ܕܬܲܟܬܘܼܫܵܘ̈ܗܝ ܕܠܵܐ ܟܸܠܩܲܪܨܵܐ.</l>
                <l n="643">:ܡܲܬܠܵܐ ܕܙܲܪܥܵܐ ܕܙܝܼܙܵܢܹ̈ܐ</l>
                <l n="644">ܗܘ̤ ܢܓܕܢܝ ܕܐܸܡ̣ܪ ܩܘܼܫܬܼܵܐ.</l>
                <l n="645">:ܕܚܲܙܹܝܬܼ ܕܲܫܘܲܚ ܝܘܠܦܵܢܵܐ</l>
                <l n="646">ܕܙܲܪܥܵܐ ܕܡܸܠܬܹܗ ܕܢܟܝܼܠܵܐ.</l>
                <l n="647">:ܘܟܲܕ ܒܵܥܹܐ ܗ̇ܘܹܝܬ ܕܐܹܩܲܛܪܸܓܼ</l>
                <l n="648">ܠܡܲܪܝܼܪܘܼ̇ܬܼܵܐ ܕܙܝܼܙܵܢܵܘ̈ܗܝ.</l>
                <l n="649">:ܓܫܸܢ ܠܹܗ ܟܹܐܒܼܵܐ ܕܵܓܘܼܝܹ̈ܐ</l>
                <l n="650">ܛܵܒܼ ܡ̣ܢ ܥܵܘ̣ܠܵܐ ܕܒܲܪ̈ܝܹܐ.</l>
                <l n="651">:ܒܪ̈ܝܹܐ ܣܕܲܩܘ ܡܲܪܥܝܼܬܵܐ</l>
                <l n="652">ܘܲܢܦܲܩܘ ܘܲܗܘ̤ܵܘ ܢܘܼܟܼܪ̈ܝܹܐ.</l>
                <l n="653">:ܘܓܵܘ̈ܝܹܐ ܛܥܵܘ ܒܵܬܲܪܲܗܘܿܢ</l>
                <l n="654">ܘܣܲܒܼܪܝܼܢ ܕܲܠܓܼܵܘ ܐܝܼܬܲܝܗܘܿܢ.</l>
                <l n="655">:ܫܲܒܼܘܼܗ̇ ܠܐܘܼܪܚܵܐ ܕܟܼܬܵܒܹ̈ܐ</l>
                <l n="656">ܕܣܝܼܡܝܼܢ ܒܵܗ̇ ܡܠܝܼ̈ܠܹܐ ܕܫܲܝܢܵܐ.</l>
                <l n="657">:ܘܲܢܦܲܩܘ ܦܵܗܹ̇ܝܢ ܒܫܲܒ̈ܝܼܐܹܐ</l>
                <l n="658">ܕܲܡܠܹܝܢ ܩܸܢܛܵܐ ܕܓܲܝܵܣܹ̈ܐ.</l>
                <l n="659">:ܒܠܲܥܘ ܘܐܸܬܼܒܲܣܒܲܣܘ ܓܘܼܫܲܝ̈ܗܘܿܢ</l>
                <l n="660">ܘܠܵܐ ܐܲܪܓܸܫܘ ܟܲܕ ܡܬܡܚܝܢ.</l>
                <l n="661">:ܕܢܟܝܼܠܵܐ ܐܲܛܥܝܼ ܐܸܢܘܿܢ</l>
                <l n="662">ܒܫܸܕ̈ܠܹܐ ܝܼܥܢܹ̈ܐ ܕܫܘܼܓܼܵܫܵܘ̈ܗܝ.</l>
                <l n="663">:ܛܢܵܢܵܐ ܕܗܵܠܹܝܢ ܐܲܥܝܪܵܢܝ</l>
                <l n="664">ܕܚܲܫܵܐ ܕܟܹܐܒܲܝ̈ܢ ܬܵܢܹܐ ܐ̄ܢܵܐ.</l>
                <l n="665">:ܕܲܟܼܒܲܪ ܗܘ̤ ܢܥܝܼܪ ܟܘܼܘܵܢܵܐ</l>
                <l n="666">ܠܕܵܡܟܹ̈ܐ ܕܲܛܒܲܥܘ ܒܲܚܛܝܼܬܼܵܐ.</l>
                <l n="667">:ܒܲܟܐܬܵܐ ܒܥܹܝܬ ܕܐܸܬܫܲܗܹܐ</l>
                <l n="668">ܥܲܙܝܙܘܼܬܵܗ̇ ܕܐܸܫܵܬܲܢ.</l>
                <l n="669">:ܕܟܹܐܒܵܐ ܕܥܲܬܸܩ ܒܲܥܝܵܕܵܐ</l>
                <l n="670">ܒܣܲܡܵܐ ܕܥܲܙܝܙ ܢܸܬܐܲܣܹܐ.</l>
                <l n="671">:ܡܫܝܼܚܵܐ ܕܚܲܕܸܬ ܬܘܼܩܵܢܲܟ</l>
                <l n="672">ܠܵܐ ܬܲܗܡܹܐ ܡ̣ܢ ܒܵܥܘܿܬܲܢ.</l>
                <l n="673">:ܒܪ̈ܲܚܡܹܐ ܩܪܲܝܬܲܢ ܝܵܪ̈ܘܿܬܲܝܟ</l>
                <l n="674">ܠܵܐ ܬܸܡܢܹܝܢ ܥܲܡ ܢܘܼܟܪ̈ܵܝܹܐ.</l>
            </div>

        </body>
    </text>
</TEI>
