<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8906">Discourse 30</title>
                <title xml:lang="en" level="s" ref="http://syriaca.org/work/8876">Ascetic Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/421</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>
                    
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
            <creation>
                 <origDate type="composition" from="0650" to="0700">Late 7th century CE</origDate>
             </creation>
        </profileDesc>
        <revisionDesc status="UncorrectedTranscription"> 
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <l>ܥܲܠ ܬܘܼܩܦܵܗ̇ ܘܡܲܥܒܿܕܼܵܢܘܼܬܼܵܗ̇ ܒܝܼܫܬܵܐ ܕܲܚܛܝܼܬܼܵܐ: ܕܒܲܐܝܠܹܝܢ</l>
                <l>ܡܸܬܼܩܲܝܡܵܐ: ܘܒܲܐܝܠܹܝܢ ܒܵܛ̇ܠܵܐ. ܠ.</l>
            </div>
            <div type="body" xml:lang="syr">
                <l>ܥܕܲܡܵܐ ܕܡ̣ܢ ܠܸܒܵܐ ܘܒܲܫܪܵܪܵܐ ܢܸܤܢܸܐ ܐ̄ܢܵܫ ܠܥܸܠܬܼܵܗ̇ ܕܲܚܛܝܼܬܼܵܐ:</l>
                <l>ܡ̣ܢ ܗܲܢܝܼܐܘܼܬܼܵܗ̇ ܕܡܲܥܒܿܕܼܵܐ ܒܠܸܒܵܐ ܠܵܐ ܡܸܬܼܚܲܪܲܪ. ܗܵܕܹܐ ܗ̣̄ܝ</l>
                <l>ܚܲܤܝܼܢܘܼܬܼ ܐܵܓܼܘܿܢܵܐ: ܗܵܝ̇ ܕܲܠܩܘܼܒܼܠܹܗ ܩܵܝ̇ܡܵܐ ܕܒܲܪܢܵܫܵܐ ܥܕܲܡܵܐ</l>
                <l>ܠܲܕܼܡܵܐ: ܕܒܼܵܗ̇ ܡܸܬܼܒܲܚܪܵܐ ܚܹܐܪܘܿܬܹܗ ܒܲܚܕܼܵܢܵܝܘܼܬܼ ܪܸܚܡܬܼܵܐ ܕܲܠܘܵܬܼ</l>
                <l>ܡܝܲܬܿܪ̈ܵܬܼܵܐ. ܘܗܵܢܵܘ ܚܲܝܠܵܐ ܗܵܘ̇ ܕܲܡܫܲܡܗܝܼܢ ܠܹܗ ܚܘܼ̈ܬܼܚܵܬܹܐ:</l>
                <l>ܕܡ̣ܢ ܪܹܚܝܹܗ ܡܸܬܫܲܠܦܵܐ ܢܲܦܫܵܐ ܚܲܠܵܫܬܼܵܐ: ܡܸܛܠ ܓܘܼܪܵܓܼܵܐ ܥܲܙܝܼܙܵܐ</l>
                <l>ܕܤܝܼܡ ܒܹܗ. ܗܵܢܵܘ ܚܲܝܠܵܗ̇ ܬܲܩܝܼܦܵܐ ܕܲܚܛܝܼܬܼܵܐ: ܕܒܹܗ ܡܕܼܵܘܕܼܵܐ</l>
                <l></l>
                <pb n="209"/>
                <l></l>
                <l>ܠܫܲܦܝܼܘܼܬܼܵܐ ܕܢܲܟܼ̈ܦܹܐ: ܘܥܵܨ̇ܝܵܐ ܠܙܵܘ̈ܥܹܐ ܕܟܲܝ̈ܵܐ ܒܐܲܝܠܹܝܢ ܕܠܵܐ ܡܬܼܘܿܡ</l>
                <l>ܫܩܝܼܠܝܼܢ ܢܸܤܝܵܢܵܐ ܕܝܼܕܲܥܬܼܗܹܝܢ. ܗܵܪܟܵܐ ܢܚܵܘܸܐ ܚܘܼܡܤܵܢܲܢ ܚܲܒܿܝܼ̈ܒܲܝ܀</l>
                <l>ܗܵܢܵܘ ܙܲܒܼܢܵܐ ܕܤܵܗܕܘܼܬܼܵܐ ܕܠܵܐ ܡܸܬܼܚܲܝܵܐ: ܕܒܼܵܗ̇ ܡܸܬܼܐܡܲܪ ܬܸܓܼܡܵܐ</l>
                <l>ܕܝܼܚܝܼ̈ܕܵܝܹܐ ܡܸܬܼܢܲܨܲܚ ܒܟܼܠܥܸܕܵܢ. ܒܦܸܓܼܥܵܐ ܕܗܵܢܵܐ ܩܪܵܒܼܵܐ ܡܸܬܿܕܵܘܲܕܼ</l>
                <l>ܗܵܘܢܵܐ ܕܬܲܩ̈ܢܹܐ ܘܡܸܬܼܒܲܠܒܲܠ: ܐܸܢ ܠܵܐ ܐܝܼܬܼܵܘܗܝ ܙܗܝܼܪܵܐ ܕܛܵܒܼ.</l>
                <l>ܡܵܪܲܢ ܡܨܸܐ ܚܹܝܠ ܟܠ: ܡܲܒܘܼܥܵܐ ܕܟܼܠܗܘܿܢ ܥܘܼܕܼܪ̈ܵܢܹܐ: ܐܲܢ̄ܬܿ</l>
                <l>ܤܲܡܸܟܼ ܒܥܸܕܵܢܹ̈ܐ ܗܵܠܹܝܢ ܕܐܝܼܬܲܝܗܘܿܢ ܙܲܒܼ̈ܢܹܐ ܕܤܵܗܕܘܼܬܼܵܐ: ܠܢܲܦ̈ܫܵܬܼܵܐ</l>
                <l>ܕܐܲܡܟܲܪ ܝܵܬܼܗܹܝܢ ܚܵܕܼܝܵܐܝܼܬܼ ܠܵܟܼ ܚܲܬܼܢܵܐ ܫܡܲܝܵܢܵܐ: ܘܝܲܗ̣̄ܒܼ ܠܵܟܼ</l>
                <l>ܫܘܼܘܕܵܝܵܐ ܕܩܲܕܝܼܫܘܼܬܼܵܐ: ܒܟܼܠܵܗ̇ ܫܲܦܝܘܼܬܼܵܐ ܕܙܵܘ̈ܥܹܐ ܘܠܵܘ ܚܵܪܥܵܐܝܼܬܼ.</l>
                <l>ܗܲܒܼ ܒܗܹܝܢ ܚܲܝܠܵܐ ܗܵܘ̇ ܟܵܒܹ̇ܫ ܚܸܤ̈ܢܹܐ ܡܪ̈ܝܼܕܹܐ ܘܟܼܠ ܪܵܘܡܵܐ</l>
                <l>ܕܡܸܬܿܬܿܪܝܼܡ ܠܘܼܩܒܲܠ ܩܲܕܝܼܫܘܼܬܼܵܐ: ܕܠܵܐ ܢܸܬܿܕܵܘ̈ܕܼܵܢ ܡ̣ܢ ܢܝܼܫܵܐ</l>
                <l>ܕܤܝܼܡ ܠܗܹܝܢ: ܒܲܩܛܝܼܪܵܐ ܠܵܐ ܡܸܤܬܲܝܒܿܪܵܢܵܐ ܕܥܸܕܵܢܵܐ ܗܵܘ̇ ܕܟܼܵܬܹ̇ܫ</l>
                <l>ܒܹܗ ܐܵܓܼܘܿܢܵܐ ܕܲܕܼܡܵܐ. ܠܵܘ ܟܠ ܐܸܡܲܬܼܝ ܗܵܘܹ̇ܐ ܒܐܵܓܼܘܿܢܵܐ ܕܢܲܟܼܦܘܼܬܼܵܐ</l>
                <l>ܬܲܟܼܬܘܼܫܵܐ ܗܵܢܵܐ ܥܲܤܩܵܐ. ܡܸܫܬܲܒܼܩܵܢܘܼܬܼܵܐ ܛܵܟܼ ܗܵܘ̇ܝܵܐ: ܐܲܝܟܼ</l>
                <l>ܕܲܠܒܼܘܼܚܪܵܢܵܐ. ܘܵܝ ܠܚܲܠܵܫܵܐ ܕܡܸܬܼܒܿܚܲܪ ܒܗܵܢܵܐ ܬܲܟܼܬܘܼܫܵܐ ܦܪܝܼܫܵܐ.</l>
                <l>ܚܲܝܠܵܐ ܪܲܒܵܐ ܠܗܵܢܵܐ ܐܝܼܬܼ: ܬܘܼܩܦܵܐ ܕܡ̣ܢ ܥܝܵܕܼܵܐ ܢܵܤ݂̇ܒܼ: ܒܐܲܝܠܹܝܢ</l>
                <l>ܕܠܲܓܼܡܵܪ ܝܲܗ̣̄ܒܼܘ ܢܲܦܫܗܘܿܢ ܠܡܸܙܕܲܟܼܝܵܢܘܼܬܼܵܐ ܐܵܦܸܢ ܚܕܼܵܐ ܙܒܲܢ:</l>
                <l>ܒܲܪܟܼܝܼܢܘܼܬܼ ܚܘܼܫܵܒܼܵܐ ܠܘܵܬܹܗ܀</l>
                <l>	ܐܸܙܕܲܗ̄ܪܘ ܡ̣ܢ ܒܸܛܠܵܢܵܐ ܚܲܒܿܝܼ̈ܒܲܝ: ܡܵܘܬܵܐ ܡܸܬܼܝܲܕܼܥܵܢܵܐ ܟܤܸܐ</l>
                <l>ܒܓܼܵܘܹܗ. ܒܸܠܥܵܕܼܵܘܗܝ ܕܢܸܦܸܠ ܝܑܼܚܝܼܕܼܵܝܵܐ ܒܐܝܼܕܼܵܐ ܕܫܲܒܵܝܵܘ̈ܗܝ: ܠܵܐ</l>
                <l>ܡܸܫܟܿܚܵܐ. ܠܵܘ ܕܥܲܠ ܡܲܙܡܘܿܪܹ̈ܐ ܕܵܐܹ̇ܢ ܠܲܢ ܐܲܠܵܗܵܐ ܒܗܵܘ̇ ܝܵܘܡܵܐ:</l>
                <l></l>
                <pb n="210"/>
                <l></l>
                <l>ܐܵܘ ܥܲܠ ܒܸܛܠܵܢܵܐ ܕܥܸܕܵܢܹ̈ܐ ܕܬܸܫܡܸܫܬܼܵܐ ܐܸܡܲܬܼܝ ܕܢܸܓܼܕܲܫ. ܐܸܠܵܐ</l>
                <l>ܒܲܫܒܼܝܼܩܘܼܬܼܗܘܿܢ: ܗܵܘܹ̇ܐ ܡܲܥܠܵܢܵܐ ܠܫܹܐܕܹ̈ܐ. ܘܡܵܐ ܕܐܸܫܟܲܚ̣ܘ ܐܲܬܼܪܵܐ:</l>
                <l>ܘܥܲܠ̣ܘ ܘܐܸܚܲܕܼܘ ܩܲܝ̈ܛܘܿܢܲܝܢ: ܡܫܲܡܠܹܝܢ ܒܲܢ ܛܪܘܼܢܵܐܝܼܬܼ: ܗܵܠܹܝܢ</l>
                <l>ܕܲܬܼܚܹܝܬܼ ܓܙܵܪ ܕܝܼܢܹ̈ܐ ܐܲܠܵܗܵܝܹ̈ܐ ܚܵܒܼ̈ܫܵܢ ܠܤܵܥܘܿܪ̈ܲܝܗܹܝܢ ܒܲܬܼܒܼܥܬܼܵܐ ܩܫܝܼܬܼܵܐ</l>
                <l>ܕܲܥܠܲܝܗܹܝܢ: ܘܗܵܘ̇ܿܝܢܲܢ ܡܫܲܥ̈ܒܿܕܹܐ ܡܸܛܠ ܫܒܼܝܼܩܘܼܬܼܵܐ ܕܲܙܥܘܿܪ̈ܝܵܬܼܵܐ:</l>
                <l>ܕܒܲܫܩܵܠ ܛܲܥܢܵܐ ܡܸܬܼܝܲܨ̈ܦܵܢ ܡܸܛܠ ܡܫܝܼܚܵܐ ܡ̣ܢ ܚܲܟܿܝܼ̈ܡܹܐ. ܐܲܝܟܼ</l>
                <l>ܗܵܝ̇ ܕܐܲܡܝܼܪܵܐ: ܕܡܲܢ ܕܠܵܐ ܡܫܲܥܒܸܕܼ ܠܐܲܠܵܗܵܐ ܨܸܒܼܝܵܢܹܗ: ܗܵܘܹ̇ܐ</l>
                <l>ܡܫܲܥܒܿܕܼܵܐ ܠܲܒܼܥܸܠܕܝܼܢܹܗ. ܫܘܼܪܹ̈ܐ ܡܵܕܹܝܢ ܢܸܬܼܚܲܫ̈ܒܵܢ ܠܲܢ ܩܕܼܵܡ</l>
                <l>ܫܲܒܼܵܝܲܝ̈ܢ ܗܵܠܹܝܢ ܕܡܵܟ̈ܵܬܼܵܐ ܡܸܤܬܲܒܼܪ̈ܵܢ: ܕܗܵܘܹ̇ܐ ܫܘܼܡܠܵܝܗܹܝܢ ܒܓܼܵܘ</l>
                <l>ܩܸܠܵܝܬܼܵܐ: ܗܵܠܹܝܢ ܕܡ̣ܢ ܐܲܚܝܼ̈ܕܲܝ ܛܲܟܼܤܹ̈ܐ ܕܚܝܼ̈ܠܹܐ ܕܥܹܕܬܵܐ ܒܚܸܟܼܡܬܼܵܐ</l>
                <l>ܐܸܬܿܬܿܤܝܼܡ: ܠܢܘܼܛܵܪ ܚܲܝܲܝ̈ܢ ܒܪܘܼܚ ܓܸܠܝܵܢܵܐ. ܗܵܠܹܝܢ ܕܲܫܒܼܝܼܩܘܼܬܼܗܹܝܢ:</l>
                <l>ܙܥܘܿܪܝܵܐ ܡܸܬܼܚܲܫܒܵܐ ܨܒܼܘܼܬܼܵܐ ܠܠܵܐ ܚܲܟܿܝܼ̈ܡܹܐ. ܒܤܘܼܪ̈ܚܵܢܹܐ ܕܹܝܢ</l>
                <l>ܕܡܸܢܵܗ̇ ܡܸܬܼܝܲܠܕܝܼܢ: ܠܵܐ ܡܸܬܼܒܲܩܹܝܢ. ܫܘܼܪܵܝܵܐ ܘܲܡܨܲܥܬܼܵܐ ܕܐܘܼܪܚܗܘܿܢ:</l>
                <l>ܚܹܐܪܘܼܬܼܵܐ ܕܠܵܐ ܡܢܲܦܩܵܐ: ܕܗ̤ܝ ܗ̣̄ܝ ܐܸܡܵܐ ܕܬܼܘܼ̈ܟܹܐ. ܠܡܸܬܼܐ̱ܠܵܨܘܼ.</l>
                <l>ܒܲܫܩܝܼܠܘܼܬܼ ܨܸܦܬܼܵܐ ܕܲܙܥܘܿܪ̈ܝܵܬܼܵܐ ܦܲܩܵܚ: ܡ̣ܢ ܕܲܠܡܸܬܲܠ ܠܲܚܛܝܼܬܼܵܐ</l>
                <l>ܐܲܬܼܪܵܐ ܒܲܪܘܲܚܬܼܵܐ ܕܡܸܢܗܹܝܢ. ܗܵܕܼܵܐ ܗ̣̄ܝ ܚܹܐܪܘܼܬܼܵܐ ܕܠܵܐ ܒܙܲܒܼܢܵܗ̇:</l>
                <l>ܕܚܲܪܬܼܵܗ̇ ܫܘܼܥܒܵܕܼܵܐ ܩܲܫܝܵܐ܀ ܟܠ ܟܡܵܐ ܕܪܸ̈ܓܼܫܲܝܟ ܚܲܝܼܢ ܠܦܸܓܼܥܹ̈ܐ</l>
                <l>ܕܟܼܠ ܓܸܕܼܫ̈ܝܼܢ: ܡ̣ܢ ܟܲܕܘܼ ܡܝܼܬܼܵܐ ܬܸܚܫܘܿܒܼ ܢܲܦܫܵܟܼ. ܠܵܐ ܓܹܝܪ</l>
                <l>ܡܬܼܘܿܡ ܚܵܤ̇ܪܵܐ ܠܵܟܼ ܝܵܩܘܿܕܼܘܼܬܼܵܐ ܕܲܚܛܝܼܬܼܵܐ ܒܟܼܠ ܫܘܼܚ̈ܠܵܦܝܼܢ ܡ̣ܢ</l>
                <l>ܗܲܕܵܝ̈ܟ: ܘܠܵܐ ܫܲܝܢܵܐ ܕܲܢܨܘܼܒܼ ܒܢܲܦܫܵܟܼ ܡܸܫܟܿܚܵܐ. ܐܸܢ ܐܝܼܬܼ</l>
                <l>ܡ̣ܢ ܝܑܼܚܝܼ̈ܕܼܵܐ ܕܥܲܡ ܗܵܠܹܝܢ ܕܢܸܙܕܗܲܪ ܒܠܸܒܹܗ ܡܸܫܬܵܘܕܹܐ: ܗܵܢܵܐ:</l>
                <l></l>
                <pb n="211"/>
                <l></l>
                <l>ܠܵܐ ܨܵܒܹ̇ܐ ܕܢܸܗܘܸܐ ܝܵܕܲܥ ܟܲܕܼ ܒܵܠܲܥ. ܕܲܒܼܚܲܒܼܪܹܗ ܐ̄ܢܵܫ ܢܲܛܥܸܐ</l>
                <l>ܠܠܵܘܛܬܼܵܐ ܡܚܲܝܲܒܼ: ܐܲܝܟܼ ܕܡ̣ܢ ܢܵܡܘܿܤܵܐ. ܕܐ̄ܢܵܫ ܕܹܝܢ ܒܢܲܦܫܹܗ</l>
                <l>ܢܲܛܥܸܐ: ܠܐܲܝܠܹܝܢ ܡܤܵܡ ܒܪܹܫܹܐ ܠܵܐ ܫܵܘܹ̇ܐ: ܕܟܲܕܼ ܝܵܕܲܥ̇: ܥܵܒܹ̇ܕܼ</l>
                <l>ܗܘ̤ ܠܹܗ ܕܠܵܐ ܢܸܕܲܥ ܕܝܵܕܲܥ̇: ܡܸܛܠ ܗܵܝ̇ ܕܲܠܥܸܠܬܼܵܐ ܠܡܸܫܪܵܐ</l>
                <l>ܡܸܬܿܬܿܒܲܥ ܗܵܝܕܹܝܟ ܡ̣ܢ ܬܹܐܪܬܹܗ. ܗܵܕܲܐ ܗ̣̄ܝ ܕܥܲܤܩܵܐ ܒܥܲܝܢܵܘ̈ܗܝ:</l>
                <l>ܕܡܸܛܠܵܬܼܵܗ̇ ܟܲܕܼ ܝܵܕܼܘܿܥܵܐ ܗ̄ܘ̣: ܨܵܒܹ̇ܐ ܕܢܸܗܘܸܐ ܐܝܼܬܼܵܘܗܝ ܠܵܐ</l>
                <l>ܝܵܕܼܸܘܿܥܵܐ. ܐܘܿ ܟܡܵܐ ܚܲܠܝܵܐ ܥܸܠܬܼܵܐ ܕܚܲܫܹ̈ܐ! ܠܗܘܿܢ ܠܚܲܫܹ̈ܐ: ܦܵܤܹ̇ܩ</l>
                <l>ܐܝܼܬܼ ܐܸܡܲܬܼܝ. ܘܲܠܡܸܕܼܚܵܐ ܐܸܢܘܿܢ: ܡܢܵܚ. ܒܒܼܘܼܛܵܠܗܘܿܢ ܕܹܝܢ ܚܵܕܹܐ</l>
                <l>ܟܡܵܐ ܙܲܒܼ̈ܢܝܼܢ: ܠܥܸܠܬܼܵܐ ܕܹܝܢ ܕܝܼܠܗܘܿܢ ܕܢܸܥܩܪ̱ܝܼܗ̇ ܠܵܐ ܡܸܫܟܲܚ.</l>
                <l>ܡܸܛܠ ܗܵܢܵܐ: ܘܐܵܦ ܟܲܕܼ ܠܵܐ ܨܵܒܹ̇ܝܢܲܢ: ܡܸܬܼܢܲܤܹܝܢܲܢ. ܒܚܲܫܹ̈ܐ:</l>
                <l>ܡܥܵܩ̇ܝܼܢܲܢ. ܠܥܸܠ̈ܠܵܬܼܗܘܿܢ ܕܹܝܢ ܕܲܢܩܵܘ̈ܝܵܢ ܠܘܵܬܲܢ: ܡܲܚܒܼܝܼܢܲܢ.</l>
                <l>ܒܲܚܛܵܗܹ̈ܐ: ܠܵܐ ܨܵܒܹ̇ܝܢܲܢ. ܠܡܲܝܬܿܝܵܢܹ̈ܐ ܕܹܝܢ ܕܝܼܠܗܘܿܢ: ܗܲܢܝܼܵܐܝܼܬܼ</l>
                <l>ܡܩܲܒܿܠܝܼܢܲܢ. ܡܸܛܠ ܗܵܢܵܐ: ܥܸܠܬܼܵܐ ܗܵܘܹ̇ܝܢ ܬܪ̈ܲܝܵܢܹܐ ܠܩܲܕܼܡܵܝܹ̈ܐ</l>
                <l>ܠܲܓܼܡܵܪܵܐ. ܐܲܝܢܵܐ ܕܲܒܼܥܸܠ̈ܠܵܬܼܗܘܿܢ ܠܲܡ ܕܚܲܫܹ̈ܐ ܨܵܒܹ̇ܐ: ܡܫܲܥܒܲܕܼ ܗ̄ܘ̣</l>
                <l>ܠܗܘܿܢ: ܘܟܲܕܼ ܠܵܐ ܨܵܒܹ̇ܐ܀</l>
                <l>	ܕܤܵܢܹ̇ܐ ܠܲܚܛܵܗܵܘ̈ܗ: ܦܵܐܹ̇ܫ ܡܸܢܗܘܿܢ. ܘܲܕܼܡܵܘܕܸܐ</l>
                <l>ܒܚܵܘ̈ܒܵܬܹܗ: ܫܵܩܹ̇ܠ ܫܘܼܒܼܩܵܢܵܐ. ܘܠܵܐ ܦܵܘܫܵܐ ܕܡ̣ܢ ܚܛܵܗܹ̈ܐ ܕܲܥܝܵܕܼܵܐ</l>
                <l>ܒܸܠܥܵܕܼ ܩܲܢܵܝܘܼܬܼ ܤܸܢܐܬܼܵܐ: ܘܠܵܐ ܡܲܤܒܼܵܐ ܕܫܘܼܒܼܩܵܢܵܐ ܒܸܠܥܵܕܼ</l>
                <l>ܬܵܘܕܝܼܬܼܵܐ ܕܚܵܘ̈ܒܵܬܼܵܐ. ܠܗܵܕܹܐ: ܚܲܬܝܼܬܼܘܼܬܼ ܡܘܼܟܵܟܼܵܐ. ܘܲܠܗܵܝ̇: ܬܘܵܬܼܵܐ</l>
                <l>ܕܡ̣ܢ ܒܸܗܬܿܬܼܵܐ ܕܲܒܼܠܸܒܵܐ ܢܵܩ̇ܦܵܐ. ܥܕܲܡܵܐ ܕܲܠܤܸܢܐܲܬܼܗܹܝܢ ܢܸܫܪܲܟܼ</l>
                <l>ܕܲܥܕܼܝܼ̈ܠܵܬܼܵܐ: ܠܵܐ ܡܲܨܝܵܐ ܕܲܒܼܤܲܪܝܼܘܼܬܼܵܐ ܡܲܪܓܸܫ ܕܲܥܒܼܝܼܕܿܬܿܗܹܝܢ: ܘܠܵܐ</l>
                <l></l>
                <pb n="212"/>
                <l></l>
                <l>ܒܙܲܦܘܼܪܘܼܬܼܗܹܝܢ ܟܡܵܐ ܕܲܒܲܩܢܘܿܡܲܢ ܛܥܝܼܢܝܼܢܲܢ. ܥܕܲܡܵܐ ܕܬܸܫܕܹܝܗ̇</l>
                <l>ܠܲܤܢܝܼܬܼܵܐ ܡܸܢܵܟܼ: ܐܵܦ ܠܵܐ ܠܐܲܝܕܵܐ ܒܸܗܬܿܬܼܵܐ ܥܲܦܝܼܩ ܐܲܢ̄ܬܿ ܬܸܕܲܥ:</l>
                <l>ܘܠܵܐ ܠܟܼܘܼܚܵܕܼܵܐ ܕܡܸܢܵܗ̇. ܡܵܐ ܕܒܲܐ̄ܚܪ̈ܵܢܹܐ ܬܸܚܙܹܝܗ̇ ܠܲܛܥܘܼܢܬܵܟܼ:</l>
                <l>ܗܵܝܕܹܝܟ ܬܸܕܲܥ ܠܟܼܘܼܐܵܪܵܐ ܕܲܥܛܝܼܦ ܠܵܟܼ. ܐܲܪܚܸܩ ܡ̣ܢ ܒܝܼܫܬܼܵܐ:</l>
                <l>ܘܬܸܕܲܥ ܤܲܪܝܼܘܼܬܼܵܗ̇. ܐܸܠܵܐ ܬܲܚܸܩ: ܐܵܦܠܵܐ ܬܸܕܲܥ. ܐܲܝܟܼ ܪܹܝܚܵܐ</l>
                <l>ܓܹܝܪ ܒܲܤܝܼܡܵܐ ܬܥܲܦܸܩ ܤܲܪܝܘܼܬܼܵܗ̇: ܘܥܲܪܛܸܠܵܝܘܼܬܼ ܦܘܼܪܤܵܝܵܟܼ</l>
                <l>ܐܲܝܟܼ ܬܲܟܼܤܝܼܬܼܵܐ ܕܬܸܫܒܿܘܿܚܬܼܵܐ܀ ܛܘܼܒܼܵܘܗܝ ܠܡܲܢ ܕܐܲܪܚܸܩ̣ ܡ̣ܢ</l>
                <l>ܚܸܫܘܿܟܼܵܐ ܘܲܚ̣ܙܵܐ ܢܲܦܫܹܗ: ܠܵܐ ܡܲܨܝܵܐ ܒܓܼܵܘܹܗ ܬܫܲܡܸܫ ܚܙܵܬܼܵܐ</l>
                <l>ܘܲܠܡܸܦܪܲܫ. ܛܘܼܒܼ ܠܲܕܼܫܲܒܼܩܹܗ ܨܕܼܵܪܵܐ ܕܚܲܡܪܹܗ: ܘܲܠܙܲܠܝܼܠܘܼܬܼܵܐ</l>
                <l>ܕܪܵܘܵܝܘܼܬܹܗ ܒܲܐ̄ܚܪ̈ܵܢܹܐ ܚ̣ܙܵܗ̇ ܕܐܲܝܟܲܢ ܐܝܼܬܹܝܗ̇: ܗܵܝܕܹܝܟ ܡܸܤܬܲܟܲܠ</l>
                <l>ܒܸܗܬܿܬܼܵܐ ܕܲܩܢܘܿܡܹܗ. ܟܡܵܐ ܕܹܝܢ ܕܗ̤ܘ ܒܲܩܢܘܿܡܹܗ ܛܥܝܼܢ ܠܵܗ̇</l>
                <l>ܠܪܵܘܵܝܘܼܬܼܵܐ ܕܒܲܚܛܵܗܹ̈ܐ: ܫܲܦܝܼܪ ܗ̄ܘ̣ ܒܥܲܝܢܵܘ̈ܗܝ ܟܠܡܸܕܸܡ ܕܤܵܥܲܪ.</l>
                <l>ܐܸܡܲܬܼܝ ܕܲܟܼܝܵܢܵܐ ܡ̣ܢ ܛܲܟܼܤܹܗ ܢܦܲܩ̣: ܫܘܸܐ ܗ̄ܘ̣ ܟܲܕܼ ܒܚܲܡܪܵܐ</l>
                <l>ܪܘܸܐ ܘܒܲܪ̈ܓܼܝܼܓܼܵܬܐ. ܬܪ̈ܲܝܗܘܿܢ: ܡ̣ܢ ܘܵܠܝܼܬܼܵܐ ܡܲܦܩܝܼܢ. ܬܪ̈ܲܝܗܘܿܢ:</l>
                <l>ܠܲܚܕܼܵܐ ܗ̄ܘ̣ ܚܲܡܝܼܡܘܼܬܼܵܐ ܡܙܝܼܥܝܼܢ ܒܓܼܘܼܫܡܵܐ ܡܩܲܒܿܠܵܢܘܿܢ. ܐܵܕܼܫܹ̈ܐ</l>
                <l>ܦܪܝܼܫܝܼܢ: ܡܘܼܙܵܓܼܵܐ ܕܹܝܢ ܚܲܕܼ ܗ̄ܘ̣: ܘܫܵܢܝܘܼܬܼܵܐ ܚܕܼܵܐ. ܠܵܐ ܫܲܘܝܘܼܬܼܵܐ</l>
                <l>ܓܹܝܪ: ܒܐܵܕܼܫܹ̈ܐ ܥܸܠܬܼܵܢܹ̈ܐ. ܒܲܡܩܲܒܿܠܵܢܹ̈ܐ ܕܹܝܢ: ܠܲܝܬܿ ܦܘܼܪܫܵܢܵܐ܀</l>
                <l>ܠܟܼܠ ܢܝܵܚܵܐ ܡܲܢ ܗܵܟܹܝܠ ܕܐܝܼܬܼ: ܤܝܼܡ ܗ̄ܘ̣ ܒܵܬܼܪܹܗ ܛܘܼܪܵܦܵܐ.</l>
                <l>ܘܲܠܟܼܠ ܛܘܼܪܵܦܵܐ: ܢܝܵܚܵܐ. ܐܸܢܕܹܝܢ ܟܠ ܕܲܒܼܥܵܠܡܵܐ ܗܵܢܵܐ ܡܸܫܬܲܚܠܦܵܢܵܐ</l>
                <l>ܐܝܼܬܼܵܘܗܝ: ܫܘܼܚܠܵܦܹܗ ܕܹܝܢ ܤܲܩܘܼܒܼܠܵܐܝܼܬܼ ܡܩܲܒܸܠ: ܐܵܘ ܗܵܪܟܵܐ</l>
                <l>ܐܵܘ ܠܗܲܠ: ܐܵܘ ܒܥܸܕܵܢ ܡܲܦܩܵܢܹܗ ܕܐ̄ܢܵܫ. ܘܝܲܬܝܼܪܵܐܝܼܬܼ: ܠܲܢܝܵܚܵܐ</l>
                <l></l>
                <pb n="213"/>
                <l></l>
                <l>ܗܵܘ̇ ܕܡ̣ܢ ܦܲܚܙܘܼܬܼܵܐ: ܐܵܘ ܠܛܘܼܪܵܦܵܐ ܗܵܘ̇ ܕܠܘܼܩܒܲܠ ܗܵܢܵܐ:</l>
                <l>ܕܗܵܘܹ̇ܐ ܩܲܕܝܼܫܵܐܝܼܬܼ. ܘܗܵܕܹܐ ܟܲܕܼ ܡܤܲܚܡܵܢܵܐܝܼܬܼ ܡܸܬܼܚܲܫܲܚ ܐܲܠܵܗܵܐ:</l>
                <l>ܕܐܵܘ ܒܵܗ̇ ܒܐܘܼܪܚܵܐ: ܐܵܘ ܒܫܘܼܠܵܡܵܗ̇ ܛܵܥܹ̇ܡ ܠܹܗ ܐ̄ܢܵܫ ܠܗܵܘ̇</l>
                <l>ܫܘܼܢܵܩܵܐ: ܘܗܵܝܕܹܝܢ ܥܵܒܲܪ. ܘܡܸܛܠ ܥܘܼܬܼܪܵܐ ܕܲܡܪܲܚܡܵܢܘܼܬܹܗ</l>
                <l>ܕܐܲܠܵܗܵܐ: ܠܵܗ̇ ܠܗܵܕܹܐ: ܐܲܝܟܼ ܕܲܒܼܦܘܼܪܥܵܢܵܐ. ܠܗܵܝ̇ ܡܲܢ: ܐܲܝܟܼ</l>
                <l>ܪܲܗܒܼܘܿܢܵܐ. ܒܗܵܝ̇ ܕܠܵܐ ܐܵܟܼܠܵܐ ܪܸܒܿܝܼܬܼܵܗ̇ ܕܛܵܒܼܬܼܵܐ ܠܩܲܪܢܵܗ̇. ܒܝܼܫܬܼܵܐ</l>
                <l>ܕܹܝܢ: ܐܹܝܢ. ܐܲܝܟܼ ܕܐܲܡܝܼܪ: ܕܐܲܝܢܵܐ ܕܡܸܬܼܪ̱ܕܸܐ ܬܢܵܢ: ܡ̣ܢ ܓܹܗܲܢܹܗ</l>
                <l>ܐܵܟܹ̇ܠ܀</l>
                <l>	ܐܸܙܕܲܗ̄ܪ ܡ̣ܢ ܚܹܐܪܘܼܬܼܵܐ ܕܲܩܕܼܵܡ ܫܘܼܥܒܵܕܼܵܐ: ܐܸܙܕܲܗ̄ܪ ܡ̣ܢ</l>
                <l>ܒܘܼܝܵܐܵܐ ܕܩܲܕܝܼܡ ܠܲܩܪ̈ܵܒܹܐ܀ ܐܲܙܕܲܗ̄ܪ ܡ̣ܢ ܝܑܼܕܲܥܬܼܵܐ ܕܩܲܫܝܼܫܵܐ ܠܦܸܓܼܥܹ̈ܐ</l>
                <l>ܕܢܸܤܝ̈݁ܘܿܢܹܐ. ܝܲܬܝܼܪ ܕܹܝܢ: ܡ̣ܢ ܚܘܼܒܵܐ ܗܵܘ̇ ܕܩܲܕܝܼܡ ܠܫܘܼܡܠܵܝܵܐ</l>
                <l>ܕܲܬܼܝܵܒܼܘܼܬܼܵܐ. ܐܸܢ ܟ̱ܠܲܢ ܚܲܛܵܝܹ̈ܐ: ܘܠܲܝܬܿ ܕܥܸܠܵܝ ܡ̣ܢ ܢܸܤܝܵܢܗܘܿܢ:</l>
                <l>ܠܲܝܬܿ ܕܩܲܕܝܼܡܵܐ ܒܲܡܝܲܬܿܪ̈ܵܬܼܵܐ ܠܲܬܼܝܵܒܼܘܼܬܼܵܐ. ܥܗܲܕܼ ܕܟܼܠ ܗܲܢܝܼܐܘܼܬܼܵܐ:</l>
                <l>ܬܪܲܝܵܢܝܼܬܼܵܐ ܗ̣̄ܝ ܕܲܓܼܥܝܼܨܘܼܬܼܵܐ ܘܲܡܪܵܪܹ݁ܐ܀ ܐܸܙܕܲܗ̄ܪ ܘܡ̣ܢ ܚܲܕܼܘܼܬܼܵܐ:</l>
                <l>ܕܫܘܼܚܠܵܦܵܐ ܕܠܵܐ ܥܸܠܬܼܵܐ ܥܲܡܵܗ̇ ܠܵܐ ܟܕܼܝܼܢܵܐ. ܟܠܡܸܕܸܡ ܕܦܘܼܪܢܵܤܹܗ</l>
                <l>ܡ̣ܢ ܠܥܸܠ: ܡܵܪܕܲܬܼ ܠܝܼܕܲܥܬܼܵܐ ܬܸܫܟܲܚ ܥܸܠܬܼܵܐ ܕܫܘܼܚܠܵܦܹܗ. ܡ̣ܢ</l>
                <l>ܐܲܝܕܵܐ ܕܫܲܘܝܘܼܬܼܵܐ ܡܸܤܬܲܒܼܪܵܐ ܕܲܛܥܝܼܢܵܐ: ܕܚܲܠ. ܠܒܲܪ ܡ̣ܢ ܐܘܼܪܚܵܐ</l>
                <l>ܡܸܬܼܐܲܡܪܵܐ ܕܲܕܼܪܝܼܫܵܐ. ܗܵܘ̇ ܕܚܲܟܿܝܼܡܵܐܝܼܬܼ ܝܵܕܲܥ ܕܲܢܕܲܒܲܪ ܐܸܠܦܹܗ</l>
                <l>ܕܥܵܠܡܵܐ: ܫܘܼܚܠܵܦܵܐ ܐܲܠܘܸܬܼ ܠܟܼܠ ܕܝܼܠܹܗ. ܕܲܦܪܝܼܫ ܡ̣ܢ ܗܵܢܵܐ:</l>
                <l>ܕܘܼܡܝܵܐ. ܢܲܩܝܼܦ ܗ̄ܘ̣ ܠܲܢܝܵܚܵܐ ܕܗܲܕܵܡܹ̈ܐ: ܦܸܗܝܵܐ ܕܚܘܼܫܵܒܹ̈ܐ. ܠܥܲܡܠܵܐ</l>
                <l>ܕܹܝܢ ܕܠܵܐ ܡܡܲܫܲܚ: ܩܘܼܛܵܥܵܐ. ܘܲܠܩܘܼܛܵܢܵܐ ܬܘܼܒܼ: ܦܸܗܝܵܐ.</l>
                <l>ܦܪܝܼܫ ܦܸܗܝܵܐ ܡ̣ܢ ܦܸܗܝܵܐ. ܠܗܵܘ̇ ܩܲܕܼܡܵܝܵܐ: ܐܵܓܼܘܿܢܵܐ ܕܨܲܚܢܘܼܬܼܵܐ</l>
                <l></l>
                <pb n="214"/>
                <l></l>
                <l>ܢܲܩܝܼܦ. ܠܗܵܢܵܐ ܕܹܝܢ: ܫܘܼܢܵܝܵܐ ܕܡ̣ܢ ܟܘܼܪܚܵܐ: ܘܫܘܼܚܠܵܦ ܕܘܼ̈ܟܿܝܵܬܼܵܐ.</l>
                <l>ܠܥܲܡܠܹ̈ܐ ܕܹܝܢ ܡܡܲܫ̈ܚܹܐ ܟܲܕܼ ܟܕܼܝܼܢܵܐ ܥܲܡܗܘܿܢ ܐܲܡܝܼܢܘܼܬܼܵܐ: ܠܲܝܬܿ</l>
                <l>ܕܡܲܝ̈ܵܐ. ܚܲܤܝܼܪܘܼܬܼܗܘܿܢ  ܕܗܵܢܘܿܢ: ܝܲܬܝܼܪܘܼܬܼܵܐ ܒܪܸܓܿܬܼܵܐ.</l>
                <l>ܥܵܠܘܿܒܼܘܼܬܼܗܘܿܢ ܡܲܢ: ܐܲܬܼܪܵܐ ܠܕܼܸܘܼܘܵܕܼܵܐ܀</l>
                <l>	ܚܲܡܤܸܢ ܫܵܛܝܼܬܹܗ ܕܲܟܼܝܵܢܵܐ ܕܥܵܠ̇ܒܵܐ ܒܦܲܓܼܪܵܟܼ: ܐܲܚܵܐ: ܡܸܛܠ</l>
                <l>ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܗܵܝ̇ ܚܸܟܼܡܬܼܵܐ ܕܠܵܐ ܥܵܒܲܪ ܬܵܓܼܵܐ ܕܪܹܫܢܘܼܬܼܵܗ̇.</l>
                <l>ܠܵܐ ܬܸܬܿܕܵܘܲܕܼ ܒܲܕܼܠܘܼܚܝܵܐ ܕܦܲܓܼܪܵܐ ܐܵܕܼܵܡܵܝܵܐ: ܕܲܥܬܼܝܼܕܼ ܠܡܸܗܘܵܐ</l>
                <l>ܒܗܵܘ̇ ܒܘܼܤܵܡܵܐ: ܕܝܲܬܝܼܪܵܐ ܝܑܼܕܲܥܬܹܗ ܬܢܵܢ ܠܗܵܘ̈ܢܹܐ ܕܲܒܼ̈ܢܲܝ ܒܸܤܪܵܐ:</l>
                <l>ܡܵܐ ܕܢܸܠܒܲܫ ܨܲܠܡܵܐ ܗܵܘ̇ ܫܡܲܝܵܢܵܐ: ܕܐܝܼܬܼܵܘܗܝ ܡܲܠܟܵܐ ܕܫܲܝܢܵܐ.</l>
                <l>ܠܵܐ ܬܸܫܬܓܸܫ ܩܕܼܵܡ ܫܘܼ̈ܚܠܵܦܹܐ ܕܠܝܼܚܹ̈ܐ ܕܲܟܼܝܵܢܵܐ. ܡܠܸܐ ܙܲܒܼܢܵܐ ܗ̄ܘ̣</l>
                <l>ܓܹܝܪ ܥܲܡܠܵܐ ܕܲܒܼܗܘܿܢ ܠܪܲܡܥܲܙܸܐ: ܐܲܝܟܼ ܗܸܢܝܵܢܵܐ ܕܩܘܼܒܵܠܗܘܿܢ.</l>
                <l>ܟܲܠܒܹ̈ܐ ܐܸܢܘܿܢ. ܕܐܸܬܼܥܲܝܲܕܼܘ ܠܘܵܬܼ ܛܲܒܵܚܵܐ. ܒܩܵܠܵܐ ܒܲܠܚܘܿܕܼ</l>
                <l>ܕܦܘܼܡܵܐ: ܥܵܪܩܝܼܢ ܠܗܘܿܢ. ܐܸܢ ܕܹܝܢ ܬܸܬܼܪܡܸܐ ܠܥܸܢܝܵܢܗܘܿܢ: ܬܸܥܒܸܿܕܼ</l>
                <l>ܐܸܢܘܿܢ ܐܲܪ̈ܝܵܘܵܬܼܵܐ ܥܲܫܝܼ̈ܢܹܐ. ܫܘܼܛ ܠܗܲܢܝܼܐܘܼܬܼܵܐ ܙܥܘܿܪܬܵܐ: ܕܠܵܐ</l>
                <l>ܬܸܬܼܚܒܸܫ ܠܥܘܼܙܵܐ ܕܚܲܡܝܼܡܘܼܬܼܵܗ̇. ܡܤܲܝܒܿܪܵܢܘܼܬܼܵܐ ܙܥܘܿܪܬܵܐ</l>
                <l>ܕܠܘܼܒܒܲܠ ܨܸܒܼ̈ܘܵܬܼܵܐ ܙܥܘܿܪ̈ܝܵܬܼܵܐ ܗܵܘ̇ܝܵܐ: ܠܩܹܘܲܢܕܹܝܢܘܿܣ ܕܡܹܐܬܼܝܼܬܼܗܹܝܢ</l>
                <l>ܕܨܸܒܼ̈ܘܵܬܼܵܐ ܪܵܘܪ̈ܒܼܵܬܼܵܐ ܪܵܘܪ̈ܒܼܵܬܼܵܐ ܬܵܟܼ̇ܤܵܐ. ܠܲܝܪ ܠܡܸܙܟܵܐ ܠܒܼܝܼ̈ܫܵܬܼܵܐ ܪܵܘܪ̈ܒܼܵܬܼܵܐ:</l>
                <l>ܒܸܠܥܵܕܼ ܙܵܟܼܘܼܬܼܵܐ ܙܥܘܿܪܬܵܐ ܕܥܲܠ ܒܨܝܼܪ̈ܵܬܼܵܐ܀ ܐܸܬܿܕܲܟܼ̄ܪ ܠܗܵܘ̇</l>
                <l>ܐܸܤܟܹܡܵܐ ܕܲܥܬܼܝܼܕܼ ܐܲܢ̄ܬܿ ܠܡܸܗܘܵܐ ܒܹܗ ܐܲܚܵܐ: ܕܠܵܐ ܬܘܼܒܼ ܗܵܘܹ̇ܝܢ</l>
                <l>ܒܹܗ ܚܲܝܹ̈ܐ ܕܲܒܼܟܼܘܿܡܘܿ ܪܵܦܬܿܝܼܢ: ܕܲܒܼܗܘܿܢ ܡܸܫܬܲܚܩܵܐ ܡܵܝܘܿܬܼܘܼܬܼܵܐ.</l>
                <l>ܘܠܵܐ ܬܘܼܒܼ ܪܸܬܼܚܵܐ ܕܡܘܼܙܵܓܼܵܐ: ܕܲܒܼܫܘܼܕܵܠܵܐ ܕܗܲܢܝܼܐܘܼܬܹܗ ܡܛܲܪܸܦ</l>
                <l>ܠܲܟܼܝܵܢܵܐ ܫܲܒܼܪܵܐ. ܤܲܝܒܲܪ ܠܥܲܡܠܵܐ ܕܐܵܓܼܘܿܢܵܐ ܕܲܠܒܼܘܼܚܪܵܢܵܐ ܐܲܥܠܵܟܼ</l>
                <l></l>
                <pb n="215"/>
                <l></l>
                <l>ܒܹܗ: ܐܲܝܟܼ ܕܲܠܡܸܤܲܒܼ ܟܠܝܼܠܵܐ ܘܲܠܡܸܥܒܲܪ. ܒܵܬܲܪ ܩܲܠܝܼܠ ܓܹܝܪ:</l>
                <l>ܢܵܐܲܚ ܐܲܢ̄ܬܿ ܡ̣ܢ ܥܵܠܡܵܐ ܗܵܢܵܐ. ܐܲܬܿܕܲܟܼ̄ܪ ܠܗܵܘ̇ ܢܵܘܚܵܐ ܕܠܵܐ ܫܘܼܠܵܡܵܐ:</l>
                <l>ܠܗܵܢܘܿܢ ܚܲܝܹ̈ܐ ܕܠܵܐ ܫܘܼܕܵܠܵܐ: ܠܗܵܝ̇ ܩܵܘܡܬܼܵܐ ܡܫܲܡܠܲܝܬܼܵܐ ܕܓܲܒܼܪܘܼܬܼܵܐ:</l>
                <l>ܠܗܵܘ̇ ܕܘܼܒܵܪܵܐ ܕܲܕܼܠܵܐ ܫܘܵܪ̈ܵܬܼܵܐ: ܠܗܵܝ̇ ܫܲܒܼܝܘܼܬܼܵܐ ܕܲܩܛܝܼܪܹܗ</l>
                <l>ܕܚܘܼܒܵܐ ܐܲܠܵܗܵܝܵܐ: ܕܥܲܠ ܟܝܵܢܵܐ ܡܲܡܠܸܟܼ.</l>
            </div>
        </body>
    </text>
</TEI>
