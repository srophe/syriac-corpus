<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8538">On Stephen - <foreign xml:lang="syr">ܕܕܼܘܼܟܼܪܵܢܵܐ ܕܡܵܪܝ ܐܸܣܛܲܦܵܢܘܿܣ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/36</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
<editor>
<forename>Alphonse</forename>
<surname>Mingana</surname>
</editor>
<title level="m">Narsai doctoris Syri homiliæ et carmina</title>
<idno type="URI">http://syriaca.org/bibl/1765</idno>
<idno type="zotero">301</idno>
<idno type="URI">http://zotero.org/groups/392292/items/6UFVJ9EG</idno>
<idno type="URI">http://www.worldcat.org/oclc/68740316</idno>
<imprint>
<pubPlace>Mausilii</pubPlace>
<publisher>Typis Fratrum Prædicatorum</publisher>
<date>1905</date>
</imprint>
</monogr> 
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription"> 
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-03-08" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="title" n="0">
                <ab xml:lang="syr">ܕܕܼܘܼܟܼܪܵܢܵܐ ܕܡܵܪܝ ܐܸܣܛܲܦܵܢܘܿܣ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="90"/>
                <l>ܡܐܡܪܐ ܢܝܡܝܫܝܐ</l>
                <l>ܕܕܼܘܼܟܼܪܵܢܵܐ ܕܡܵܪܝ ܐܸܣܛܲܦܵܢܘܿܣ</l>
                <l>ܥܘܼܢܵܝܵܐ</l>
                <l>ܫܒܼܝܼܚܘܼ ܡܵܘܬܵܟ ܒܘܼܟܼܪܵܐ ܕܣܵܗ̈ܕܹܐ. ܐܸܣܛܲܦܵܢܘܿܣ ܪܵܚ̇ܡܹܗ</l>
                <l>ܕܝܼܫܘܿܥ. ܕܲܕܼܪܲܫ̣ܬܿ ܐܘܼܪܚܵܐ ܠܣܵܗ̈ܕܹܐ ܒܪ̈ܝܼܟܹܐ. ܕܢܸܪܕܲܘܢ</l>
                <l>ܒܵܬܼܪܵܟ ܠܡܲܠܟܿܘܼܬܼ ܪܵܘܡܵܐ: ܐܲܚܲܝ̈.</l>
            </div>
            <div type="text" xml:lang="syr">
                <l n="1">:ܡܲܠܟܵܐ ܕܪܵܘܡ̇ܐ ܕܲܙܟ̣̇ܐ ܒܩܲܝܣܵܐ ܠܒܼܝܼܫܵܐ ܘܡ̇ܘܬܵܐ</l>
                <l n="2">ܓܼܒܼܵܐ ܠܹܗ ܦܵܠܚܵܐ ܘܫܲܕܲܪ ܒܩܲܕܼܡ̇ܐ ܩܕܼܵܡ ܡܲܫܪܝܼܬܹܗ ܀</l>
                <l n="3">:ܩܕܼܵܡ ܡܫܲܪܝܼܬܼܵܐ ܢܦ݂ܲܩ ܕܵܪܵܐ ܕܐܲܬܼܠܹܝܛܘܼܬܼܵܐ</l>
                <l n="4">ܘܩܵܡ̣ ܒܹܝܬܼ ܓܘܼ̈ܕܹܿܐ ܕܡܲܠܟܵܐ ܕܪܵܘܡ̇ܐ ܠܲܒܼܥܸܠܕܲܪܵܐ ܀</l>
                <l n="5">:ܠܐܸܣܛܲܦܵܢܘܿܣ ܫܲܕܲܪ ܡܲܠܟܿܐ ܩܕܼܵܡ ܡܲܫܪܝܼܬܹܗ</l>
                <l n="6">ܕܗܘ̤ ܩܲܕܼܡ̇ܝܵܬܼ ܢܹܐܚܘܿܕ ܕܲܪܵܐ ܥܲܡ ܡ̇ܪܘܿܕܲܐ ܀</l>
                <l n="7">:ܒܛܲܟܼܣܵܐ ܬܡܝܼܗܵܐ ܕܲܡܛܼܪ̈ܝܵܢܹܐ ܫܲܕܿܪܹܗ ܡܲܠܟܿܐ</l>
                <l n="8">ܕܡ̇ܐ ܕܚܵܙܹ̇ܝܢ ܠܹܗ ܚܲܝܠ̈ܲܝ ܪܵܘܡ̇ܐ ܢܸܬܼܪܲܗܒܿܘܼܢ ܒܹܗ ܀</l>
                <l n="9">:ܡܲܫܚܹܗ ܒܪܘܼܚܵܐ ܘܚܲܙܩܹܗ ܒܙܲܝܢܵܐ ܕܠܵܐ ܢܸܬܼܚܲܝܲܒܼ</l>
                <l n="10">ܘܲܩܕܼܵܡ ܓܘܼܕܼܵܐ ܕܲܫܠܝܼܚܘܼܬܼܵܐ ܢ̣ܨܲܚ ܒܐܓܼܘܿܢܵܐ ܀</l>
                <l n="11">:ܟܠܹܗ ܙܲܝܢܵܐ ܕܲܩܪܲܒܼܬܼܵܢܹܐ ܝܲܗ̄ܒܼ ܠܹܗ ܡܲܠܟܿܐ</l>
                <l n="12">ܕܲܕܸܠܵܐ ܕܸܚܠܵܐ ܢܸܥܒܸܿܕ ܩܹܐܪܣܵܐ ܥܲܡ ܡܵܪܘܿܕܹܐ ܀</l>
                <l n="13">:ܣܲܝܦܵܐ ܕܪܘܼܚܵܐ ܐܵܘܚܸܕܼ ܒܐܝܼܕܹܗ ܪܸܡܙܵܐ ܕܫܲܕܼܪܹܗ</l>
                <l n="14">ܕܢܸܚܪܘܿܒܼ ܘܢܲܪܡܹܐ ܠܒܼܝܼܫܹ̈ܐ ܕܲܡ̣ܪܲܕܼܘ ܥܲܠ ܟܹܐܢܘܼܬܼܵܐ ܀</l>
                <l n="15">:ܗܲܝܡܵܢܘܼܬܼܵܐ ܣܲܛܿܪܵܐ ܕܩܘܼܫܬܵܐ ܐܸܚܲܕܼ ܒܐܝܼܕܼܵܘ̈ܗܝ</l>
                <l n="16">ܘܒܼܵܗ̇ ܩܲܒܸܿܠ ܗ̄ܘ̣ܵܐ ܓܹܐܪܹ̈ܐ ܫܢܝܼܢܹ̈ܐ ܕܲܒܼܥܸܠܕܲܪ̈ܘܗܝ ܀</l>
                <l n="17">ܡ̇ܐ ܕܫܵܕܹܝܢ ܗ̄ܘ̣ܵܘ ܓܹܐܪܹ̈ܐ ܕܥܵܘ̣ܠܵܐ ܕܵܢܒܲܙܚܘܼܢܵܝܗܝ: </l>

                <pb ed="http://syriaca.org/bibl/1765" n="91"/>

                <l n="18">ܩܲܒܸܿܠ ܐܸܢܘܿܢ ܒܣܲܟܿܪܵܐ ܕܣܲܒܼܪܵܐ ܘܠܵܐ ܐܸܬܼܢܟܼܝܼ ܀</l>
                <l n="19">:ܥܛ݂ܲܦ ܫܸܪܝܵܢܵܐ ܕܙܲܕܿܝܼܩܘܼܬܼܵܐ ܥܲܠ ܗܲܕܿܡ̇ܘ̈ܗܝ</l>
                <l n="20">ܕܠܵܐ ܢܸܡܚܘܿܢܵܝܗܝ ܘܢܸܗܘܹܐ ܓܘܼܚܟܵܐ ܠܚܲܝ̈ܠܵܘܵܬܼܗܘܿܢ ܀</l>
                <l n="21">:ܣ̣ܵܡ ܣܲܢܘܲܪܬܵܐ ܕܦܘܼܪܩܵܢ ܚܲܝܹ̈ܐ ܕܝܲܗ̣̄ܒܼ ܠܹܗ ܡܲܠܟܵܐ</l>
                <l n="22">ܕܲܢܣܲܬܲܪ ܒܵܗ̇ ܗܲܝܡܵܢܘܼܬܼܵܐ ܪܹܫܵܐ ܕܚܲܝܵܘ̈ܗܝ ܀</l>
                <l n="23">:ܟܠܹܗ ܒܟܼܠܹܗ ܡܚܲܙܲܩ ܗ̄ܘ̣ܵܐ ܒܵܗ̇ ܒܗܲܝܡܵܢܘܼܬܼܵܐ</l>
                <l n="24">ܘܠܲܝܬܼ ܒܵܗ̇ ܕܘܼܟܿܬܵܐ ܕܡܲܫܠܚܵܐ ܗ̄ܘ̣ܵܐ ܡ̣ܢ ܟܹܐܢܘܼܬܼܵܐ ܀</l>
                <l n="25">:ܪܹܫܵܐ ܕܚܲܝܵܘ̈ܗܝ ܚܫܝܼܒܼܵܐ ܗ̄ܘ̣ܵܬ ܠܹܗ ܗܲܝܡܵܢܘܼܬܵܐ</l>
                <l n="26">ܘܲܒܼܣܲܢܘܲܪܬܵܐ ܡܛܲܫܹܐ ܗ̄ܘ̣ܵܐ ܠܵܗ̇ ܕܠܵܐ ܢܸܡܚܘܿܢܵܗ̇ ܀</l>
                <l n="27">:ܠܹܗ ܘܲܠܚܲܒܼܪ̈ܵܘܗܝ ܡܲܠܟܵܐ ܙܲܗܲܪ ܘܦܲܩܸܕܼ ܐܢܘܿܢ</l>
                <l n="28">ܕܐܸܬܿܕܿܡ̇ܘ ܠܲܡ ܠܲܚ̈ܘܵܘܵܬܼܵܐ ܒܲܥܪܝܼܡܘܼܬܼܟܼܘܿܢ ܀</l>
                <l n="29">:ܚܲܟܿܝܼܡ ܚܸܘܝܵܐ ܕܢܵܛܲ̇ܪ ܢܲܦܫܹܗ ܕܠܵܐ ܢܸܡܚܘܿܢܵܝܗܝ</l>
                <l n="30">ܕܟܲܕܼ ܪܹܫܹܗ ܚܲܝ ܠܵܐ ܡܸܬܼܚܲܒܲܠ ܡ̣ܢ ܡܲܚ̈ܘܵܬܼܵܐ ܀</l>
                <l n="31">:ܒܗܵܕܹܐ ܕܡܘܼܬܼܵܐ ܙܵܕܹܩ ܕܬܸܛܪܘܼܢ ܗܲܝܡܵܢܘܼܬܼܵܐ</l>
                <l n="32">ܕܟܲܕܼ ܗ̤ܝ ܢܛܝܼܪܵܐ ܠܵܐ ܕܵܚ̇ܠܝܼܢ ܐ̄ܢܬܿܘܢ ܡ̣ܢ ܢܸܟܼܝܵܢܹ̈ܐ ܀</l>
                <l n="33">:ܠܗܵܢ ܦܘܼܩܕܵܢܵܐ ܐܲܚܝܼܕܼ ܗ̄ܘ̣ܵܐ ܠܹܗ ܦܵܠܚܵܐ ܚܝܼܨܵܐ</l>
                <l n="34">ܘܒܲܕܼܡܘܼܬܼ ܪܹܫܵܐ ܢܵܛܲ݁ܪ ܗ̄ܘ̣ܵܐ ܠܹܗ ܕܕܲܡ ܢܸܬܼܢܟܹܐ ܀</l>
                <l n="35">:ܒܲܕܼܡܘܼܬܼ ܣܲܟܿܪܵܐ ܐܸܚܲܕ ܒܐܝܼܕܹܗ ܠܗܲܝܡܵܢܘܼܬܼܵܐ</l>
                <l n="36">ܘܲܠܛܘܼܝܵܒܹܗ ܕܐܹܘܢܓܲܠܝܼܘܼܢ ܣܲܐܢܹܗ ܒܪܸ̈ܓܼܠܵܘ̈ܗܝ ܀</l>
                <l n="37">:ܪܕܲܒܼ ܥܲܠ ܡܸܠܬܼܵܐ ܕܩܲܕܿܝܼܫܘܼܬܼܵܐ ܐܲܝܟ ܕܥܲܠ ܣܘܼܣܝܵܐ</l>
                <l n="38">ܘܥܲܠ ܡܘܼܟܵܟܼܵܐ ܕܙܲܕܝܩܘܼܬܼܵܐ ܩܲܠܝܼܠ ܓܸܦܹ̈ܐ ܀</l>
                <l n="39">:ܪܟܸܒܼ ܥܲܠ ܡܸܠܬܼܵܐ ܘܐܸܚܲܕܼ ܣܲܝܦܵܐ ܘܲܠܒܸܫ̣ ܩܘܼܫܬܵܐ</l>
                <l n="40">ܘܣ̣ܵܡ ܣܲܢܘܼܪܬܵܐ ܘܲܣܐܸܢ ܒܪ̈ܓܼܠ̇ܘܗܝ ܛܘܼܝܵܒܼ ܡ̇ܪܹܗ ܀</l>
                <l n="41">:ܩܥ̣ܵܐ ܒܡܲܫܪܝܼܬܹܗ ܕܲܒܼܥܸܠܕܪܵܐ ܐܲܝܟ ܪܲܒܿܚܲܝܠܵܐ</l>
                <l n="42">ܘܫܲܪܝܼܘ ܪܵܥ̇ܠܝܼܢ ܡ̣ܢ ܒܲܪܬܼ ܩܵܠܹܗ ܕܕܵܡ̇ܝܵܐ ܠܪܲܥܡܵܐ ܀</l>
                <l n="43">:ܩܕܼܵܡ ܓܘܼܕܲܝ̈ܗܘܿܢ ܕܚܲܝ̈ܠܲܝ ܪܵܘܡ̇ܐ ܫܲܕܿܪܹܗ ܡܲܠܟܵܐ</l>
                <l n="44">ܕܢܸܕܪܘܿܫ ܐܘܼܪܚܵܐ ܠܲܟܼܢܵܘܵܬܹܗ ܕܢܸܬܿܕܲܡܘܿܢ ܒܹܗ ܀</l>
                <l n="45">:ܗܘܸ ܩܲܕܡ̇ܝܵܬܼ ܕܲܪܫܵܗ̇ ܠܐܘܼܪܚܵܐ ܕܣܵܗܕܿܘܼܬܼ ܡ̇ܪܹܗ</l>
                <l n="46">ܘܲܗܘ̤ܵܐ ܒܘܼܟܼܪܵܐ ܕܣܵܗܕܘ̈ܗܝ ܕܝܼܫܘܿܥ ܡܲܠܟܵܐ ܕܪܵܘܡ̇ܐ ܀</l>
                <l n="47">:ܚܲܝܠܵܘܵܬܹܗ ܕܪܹܫܵܐ ܕܐܵܐܲܪ ܡܸܫܬܲܢܩܝܼܢ ܗ̄ܘ̣ܵܘ</l>
                <l n="48">ܕܚܵܙܹ̇ܝܢ ܗ̄ܘ̣ܵܘ ܠܹܗ ܠܲܩܪܲܒܼܬܼܵܢܵܐ ܕܡܲܗܸܠ ܗ̄ܘ̣ܵܐ ܒܗܘܿܢ ܀</l>
                <l n="49">:ܚܙ̣ܵܘ ܕܲܡܚܝܼܠܝܼܢ ܡ̣ܢ ܬܲܟܼܬܿܘܼܫܵܐ ܕܠܘܼܩܒܲܠ ܚܲܝܠܹܗ</l>
                <l n="50">ܘܐܸܓܲܪܘ ܘܐܲܝܬܿܝܼܘ ܠܲܒܼܢܲܝ̈ ܐܲܒܼܪܵܡ ܕܢܸܗܘܘܿܢ ܥܲܡܗܘܿܢ ܀</l>

                <pb ed="http://syriaca.org/bibl/1765" n="92"/>

                <l n="51">:ܒܢܲܝ̈ ܐܲܒܼܪܵܗܗܵܡ ܘܚܲܝܠܲܝ̈ ܒܝܼܫܵܐ ܗܘ̤ܵܘ ܚܕܵܐ ܓܘܼܕܵܐ</l>
                <l n="52">ܕܲܢܚܲܝܒܼܘܼܢܵܝܗܝ ܠܐܸܣܛܲܦܵܢܘܿܣ ܦܵܠܚܵܐ ܕܩܘܼܫܬܵܐ ܀</l>
                <l n="53">:ܐܵܘܓܲܪܘ ܢܲܦܫܗܘܿܢ ܠܲܒܼܥܸܠܕܲܪܵܐ ܒܢܵܘ̈ܗܝ ܕܐܲܒܼܪܵܗܵܡ</l>
                <l n="54">ܘܲܢܣ݂ܲܒܼܘ ܐܲܓܼܪܵܐ ܕܐܲܓܼܝܼܪܘܼܬܼܗܘܿܢ ܕܝܼܢܵܐ ܕܲܥܬܼܝܼܕܼ ܀</l>
                <l n="55">:ܒܝܲܕܼ ܥܸܒܼܪ̈ܵܝܹܐ ܐܲܩܪܸܒܼ ܒܝܼܫܵܐ ܠܘܼܩܒܲܠ ܦܵܠܚܵܐ</l>
                <l n="56">ܐܲܝܟ ܡ̇ܐ ܕܐܲܩܪܸܒ ܒܪܹ̈ܫܵܢܲܝܗܘܿܢ ܠܘܼܩܒܲܠ ܡܲܠܟܿܐ ܀</l>
                <l n="57">:ܐܸܣܛܲܦܵܢܘܿܣ ܡܠܹܐ ܗ̄ܘ̣ܵܐ ܚܲܝܠܵܐ ܐܵܦ ܛܲܝܒܿܘܼܬܵܐ</l>
                <l n="58">ܘܥܵܒܹ̇ܕܼ ܗ̄ܘ̣ܵܐ ܠܲܡ ܐܵܦ ܐܵܬܼܘܵܬܼܵܐ ܒܐܲܪܥܵܐ ܕܲܝܗܘܼܕܼ ܀</l>
                <l n="59">:ܩܵܡ̣ܘ ܗ̄ܘ̣ܵܘ ܐ̄ܢܵܫܵܐ ܟܢܘܼܫܬܵܐ ܒܝܼܫܵܐ ܕܠܹܘܒܲܪ̈ܛܝܼܢܘܿ</l>
                <l n="60">ܘܩܹܘܪ̈ܝܼܢܵܝܹܐ ܥܲܡ ܚܲܒܼܪ̈ܲܝܗܘܿܢ ܕܢܸܒܼܥܘܿܢ ܥܲܡܹܗ ܀</l>
                <l n="61">:ܠܵܐ ܡܸܫܟܿܚܝܼܢ ܗ̄ܘ̣ܵܘ ܣܵܢ̈ܐܹܐ ܕܩܘܼܫܬܵܐ ܐܵܦܠܵܐ ܩܲܠܝܼܠ</l>
                <l n="62">ܠܲܡܩܵܡ ܒܓܲܒܵܐ ܠܘܼܩܒܲܠ ܪܘܼܚܵܐ ܕܡܠܸܠ ܗ̄ܘ̣ܵܐ ܒܹܗ ܀</l>
                <l n="63">:ܚܵܒܼ݂ܘܼ ܡ̣ܢ ܡܸܠܵܘ̈ܗܝ ܕܦܵܠܚܵܐ ܛܵܒܼܵܐ ܟܲܕܼ ܒܲܗܝܼܬܼܝܼܢ</l>
                <l n="64">ܘܗܵܐ ܡܸܬܼܟܲܪܙܵܐ ܚܲܝܵܒܼܘܼܬܼܗܘܿܢ ܒܟܼܠܗܘܿܢ ܕܼܵܪܹ̈ܐ ܀</l>
                <l n="65">:ܒܓܼܘܼܡܕܼܵܢܘܼܬܼܗܘܿܢ ܫܲܕܲܪܘ ܓܼܒܼܪܹ̈ܐ ܘܐܲܠܸܦܘ ܕܢܹܐܡܪܘܼܢ</l>
                <l n="66">ܕܲܫܡܲܥ̣ܢܵܝܗܝ ܠܲܡ ܕܓܲܕܸܿܦ ܒܡܸܠܵܘ̈ܗܝ ܥܲܠ ܐܵܠܵܗܵܐ ܐܵܦ ܥܲܠ ܡܲܠܟܵܐ ܀</l>
                <l n="67">:ܚܛܲܦܘ ܗ̄ܘ̣ܵܘ ܘܐܲܝܬܿܝܘܼܗܝ ܠܡܸܨܥܲܬܼ ܟܸܢܫܵܐ ܕܥܵܒܼܕܼܵܝ̈ ܥܵܘ̣ܠܵܐ</l>
                <l n="68">ܕܲܢܡܝܼܬܼܘܼܢܵܝܗܝ ܐܲܝܟ ܡ̇ܢ ܕܓܲܕܲܦ ܥܲܠ ܐܲܠܵܗܵܐ ܀</l>
                <l n="69">:ܒܓܹܐܪܹ̈ܐ ܕܡܸܠܵܘ̈ܗܝ ܡܢܲܓܸܿܕܼ ܗ̄ܘ̣ܵܐ ܠܗܘܿܢ ܣܵܗܕܹܿܗ ܕܝܼܫܘܿܥ</l>
                <l n="70">ܠܲܒܼܢܲܝ̈ ܐܲܒܼܪܵܐ ܕܠܵܐ ܗܘ̤ܵܘ ܝܵܪ̈ܬܹܿܐ ܕܣܲܒܼܪܹܗ ܕܐܲܒܼܪܵܡ ܀</l>
                <l n="71">:ܓܒܝܼܬܹܗ ܕܐܲܒܼܪܵܡ ܕܓܼܒܼ݂ܵܝܗܝ ܪܸܡܙܵܐ ܒܹܝܬܼ ܒܵܒܼܠܵܝܹ̈ܐ</l>
                <l n="72">ܐܲܡ̣ܪܵܗ̇ ܟܹܐܢܵܐ ܠܲܒܼܢܲܝ̈ ܐܲܒܼܪܵܡ ܕܢܲܒܼܗܸܬܼ ܐܸܢܘܿܢ ܀</l>
                <l n="73">:ܓܒܼ݂ܵܐ ܠܲܡ ܪܸܡܙܵܐ ܠܲܒܼܢܵܘ̈ܗܝ ܕܐܲܒܼܪܵܡ ܡ̣ܢ ܟܠ ܥܲܡܡܹ̈ܐ</l>
                <l n="74">ܘܝܲܩܲܪ ܐܸܢܘܿܢ ܒܒܲܝܬܵܝܘܼܬܹܗ ܛ̇ܒܼ ܡ̣ܢ ܟܠܢܵܫ ܀</l>
                <l n="75">:ܠܵܐ ܫ̣ܒܲܩ ܐ̄ܢܵܫܵܐ ܕܢܸܛܠܘܿܡ ܐܸܢܘܿܢ ܘܢܲܟܹܿܐ ܐܸܢܘܿܢ</l>
                <l n="76">ܘܲܦܪ݂ܲܩ ܐܸܢܘܿܢ ܡ̣ܢ ܡܸܨܪ̈ܵܝܹܐ ܘܡ̣ܢ ܒܵܒܼܵܠܵܝܹ̈ܐ ܀</l>
                <l n="77">:ܩܲܫ̈ܝܲܝ ܩܕܼܵܠܵܐ ܘܲܕܼܠܵܐ ܓܙܝܼܪܝܼܢ ܒܠܸܒܵܘܵܬܼ̈ܗܘܿܢ</l>
                <l n="78">ܗ̤ܘܲܝܬܿܘܿܢ ܠܩܘܼܒܼܠܹܗ ܘܠܘܼܩܒܲܠ ܪܘܼܚܵܐ ܕܩܘܼܕܸܫܵܐ ܕܡܸܢܹܗ ܀</l>
                <l n="79">:ܠܐܲܒܼܵܗܲܝ̈ܟܿܘܿܢ ܕܵܡܹ̇ܐ ܛܢܵܢܵܐ ܕܪܥܝܵܢܲܝܟܿܘܿܢ</l>
                <l n="80">ܕܲܪܕܲܦܘ̣ ܟܹܐܢܹ̈ܐ ܩ̣ܛܠܘ ܙܲܕܿܝܼܩܹ̈ܐ ܕܫܲܕܲܪ ܪܸܡܙܵܐ ܀</l>

                <pb ed="http://syriaca.org/bibl/1765" n="93"/>

                <l n="81">:ܒܩܵܠܹܝܢ ܡܸܠܹ̈ܐ ܡ̇ܚܹ̇ܐ ܗ̄ܘ̣ܵܐ ܠܗܘܿܢ ܐܲܝܟ ܕܲܒܼܫܲܒܼܛܵܐ</l>
                <l n="82">ܘܲܡܩܝܼܡ ܗ̄ܘ̣ܵܐ ܠܗܘܿܢ ܒܡܲܪܝܼܪܘܼܬܼܵܐ ܕܠܵܐ ܬܲܪܥܘܼܬܼܵܐ ܀</l>
                <l n="83">:ܦܸܪܚܲܬ̤ ܡܸܪܬܼܵܐ ܕܚܸܡܬܼܵܢܘܼܬܼܵܐ ܒܠܸܒܵܘ̈ܬܼܗܘܿܢ</l>
                <l n="84">ܘܠܵܐ ܣܦܲܩܘ ܥܲܙܝܼܘ ܠܘܼܩܒܲܠ ܓܹܐܪܹ̈ܐ ܫܢܝܼܢܹ̈ܐ ܕܡܸܠܵܘ̈ܗܝ ܀</l>
                <l n="85">:ܚܲܝܸܒܼ ܐܸܢܘܿܢ ܠܦܵܠܚܹ̈ܐ ܠܦܵܚܹ̈ܐ ܕܒܼܝܼܫܵܐ ܦܵܠܚܵܐ ܛܵܒܼܵܐ</l>
                <l n="86">ܘܐܸܬܼܡܲܪܡܲܪܘ ܗ̄ܘ̣ܵܘ ܕܲܩܢ̣ܵܘ ܓܲܒܵܐ ܕܚܲܝܵܒܼܘܼܬܼܵܐ ܀</l>
                <l n="87">:ܒܪܘܼܓܼܙܵܐ ܐܲܚܝܼܪܘ ܟܲܕܼ ܚܵܝܒܿܝܼܢ ܗ̄ܘ̣ܵܘ ܡ̣ܢ ܟܹܐܢܘܼܬܼܵܐ</l>
                <l n="88">ܘܐܸܚܲܝܕܼܘ ܐܲܦܩܘܼܗܝ ܠܒܲܪ ܡ̣ܢ ܡܕܝܼܢ̄ܬܵܐ ܘܪܵܓܼܡ̇ܝܼܢ ܗ̄ܘ̣ܵܘ ܠܹܗ ܀</l>
                <l n="89">:ܠܵܘ ܣܦܲܩ̣ܘ ܥܲܙܝܼܘ ܚܘܼܒܵܐ ܕܡܸܠܬܹܗ ܕܐܲܬܼܠܹܝܛ ܩܘܼܫܬܵܐ</l>
                <l n="90">ܘܲܚܙ̣ܵܘ ܦܘܼܪܣܵܐ ܕܲܢܡܝܼܬܼܘܼܢܵܝܗܝ ܡ̇ܘܬܵܐ ܕܙܲܒܼܢܵܐ ܀</l>
                <l n="91">:ܡ̇ܘܬܵܐ ܕܙܲܒܼܢܵܐ ܡ̣ܝܼܬܼ ܢܲܨܝܼܚܵܐ ܠܵܘ ܕܲܠܥܵܠܲܡ</l>
                <l n="92">ܘܡܸܛܠ ܗܵܕܹܐ ܟܲܕܼ ܚܵ̇ܕܹܐ ܗ̄ܘ̣ܵܐ ܩܲܒܿܠܹܗ ܠܡܵܘܬܵܐ ܀</l>
                <l n="93">:ܝ̄ܠܹܦ ܡ̣ܢ ܡ̇ܪܹܗ ܕܲܙܟܼܵܝ̣ܗܝ ܠܡܵܘܬܵܐ ܘܬܲܒܿܪܹܗ ܠܥܘܼܩܣܹܗ</l>
                <l n="94">ܘܡܸܛܠ ܗܵܕܹܐ ܡܲܗܸܠ ܗ̄ܘ̣ܵܐ ܒܹܗ ܘܠܵܐ ܕܵܚܹ̇ܠ ܗ̄ܘ̣ܵܐ ܀</l>
                <l n="95">:ܥܲܠ ܪܓܼܘܿܡ̇ܘܗܝ ܡܸܬܼܟܲܫܲܦ ܗ̄ܘ̣ܵܐ ܠܡܵܪܵܐ ܕܲܓܼܒܼ݂ܵܝܗܝ</l>
                <l n="96">ܕܠܑܵܐ ܢܩܝܼܡ ܠܗܘܿܢ ܗܵܕܹܐ ܚܛܝܼܬܼܵܐ ܕܣܵܥ̇ܪܝܼܢ ܨܹܐܕܼܵܘܗܝ ܀</l>
                <l n="97">:ܒܡܵܪܵܐ ܕܟܼܠܵܐ ܡܸܬܿܕܿܡܹܐ ܗ̄ܘ̣ܵܐ ܦܵܠܚܵܐ ܕܩܘܼܫܬܵܐ</l>
                <l n="98">ܕܐܲܦܝܼܣ ܠܐܲܒܼܘܼܗܝ ܥܲܠ ܙܵܩܘܿܦܵܘ̈ܗܝ ܕܢܸܫܒܿܘܿܩ ܠܗܘܿܢ ܀</l>
                <l n="99">:ܣܕ݂ܲܪܘ ܓܘܼܕܲܝ̈ܗܘܿܢ ܦܵܠܚܹ̈ܐ ܕܥܵܘ̣ܠܵܐ ܐܲܝܟ ܕܒܲܩܪܵܒܼܵܐ</l>
                <l n="100">ܘܲܚܠܵܦ ܙܲܝܢܵܐ ܘܲܝܸܢܘ ܢܲܦܸܫܗܘܿܢ ܒܟܹܐܦܹ̈ܐ ܘܫܘܿܥܹ̈ܐ ܀</l>
                <l n="101">:ܠܵܐ ܐܸܬܼܪܲܦܝܼ ܥܲܒܼܕܵܐ ܚܝܼܨܵܐ ܡ̣ܢ ܒܝܼܫܘܼܬܼܗܘܿܢ</l>
                <l n="102">ܘܠܵܐ ܐܲܫܦܸܠ ܗ̄ܘ̣ܵܐ ܡ̣ܢ ܬܲܟܼܬܿܘܼܫܵܐ ܕܠܘܼܩܒܲܠ ܥܵܘܼܠܵܐ ܀</l>
                <l n="103">:ܡܲܠܟܵܐ ܕܲܓܼܒܼܵܝܗܝ ܡܠܲܒܸܿܒܼ ܗ̄ܘ̣ܵܐ ܠܹܗ ܕܠܵܐ ܢܸܬܼܪܲܦܸܐ</l>
                <l n="104">ܘܲܦܬ݂ܲܚ ܩܘܼܕܼܡ̇ܘܗܝ ܘܹܐܠܵܐ ܕܪܵܘܡ̇ܐ ܕܬܘܼܒܼ ܢܸܬܼܠܲܒܲܒܼ ܀</l>
                <l n="105">:ܒܝܲܕܼ ܓܸܠܝܵܢܵܐ ܚܙ̣ܵܐ ܠܲܫܡܲܝܵܐ ܕܲܦܬܼܝܼܚܝܼܢ ܗ̄ܘ̣ܵܘ</l>
                <l n="106">ܘܲܚܙ̣ܵܐ ܠܝܼܫܘܼܥ ܩܵܐܹ̇ܡ ܗ̄ܘ̣ܵܐ ܡ̣ܢ ܝܲܡܝܼܢܵܐ ܀</l>
                <l n="107">:ܟܲܕܼ ܩܵܐܹ̇ܡ ܗ̄ܘ̣ܵܐ ܚܙ̣ܵܝܗܝ ܠܲܡܫܝܼܚܵܐ ܣܵܗܕܵܐ ܒܚܝܼܪܵܐ</l>
                <l n="108">ܟܲܕܼ ܩܵܐܹ̇ܡ ܗ̄ܘ̣ܵܘ ܐܲܝܟ ܡ̇ܢ ܕܒܼܵܥܹ̇ܐ ܕܢܸܚܘܿܬܼ ܨܹܐܕܼܵܘܗܝ ܀</l>
                <l n="109">:ܒܗܵܕܹܐ ܕܡܘܼܬܼܵܐ ܡܚܵܘܹܐ ܗ̄ܘ̣ܵܐ ܠܹܗ ܡܫܝܼܚܵܐ ܢܲܦܫܹܗ</l>
                <l n="110">ܐܲܝܟ ܡ̇ܢ ܕܒܼܥܹ̇ܐ ܕܢܹܐܬܸܐ ܢܦܲܨܹܝܘܗܝ ܡ̣ܢ ܐܝܼܕܼܵܝ̈ܗܘܿܢ ܀</l>
                <l n="111">:ܚܘܼܒܹܿܗ ܕܝܼܫܘܿܥ ܕܠܵܐ ܡܸܬܼܡܲܠܲܠ ܚܙ̣ܵܐ ܐܲܬܼܠܹܝܛܵܐ</l>
                <l n="112">ܕܠܵܘ ܟܲܕܼ ܝܵܬܹܿܒܼ ܚܵܘܝܼ ܢܲܦܫܹܗ ܐܸܠܵܐ ܕܩܵܐܹ̇ܡ ܀</l>
                <l n="113">:ܗܵܢܵܘ̇ ܛܲܟܼܣܵܐ ܕܐܲܝܠܹܝܢ ܕܨܵ̇ܦܝܼܢ ܕܚܲܒܿܝܼܒܲܝ̈ܗܘܿܢ</l>
                <l n="114">ܕܠܵܐ ܡܸܬܿܛܦܝܼܣܝܼܢ ܕܢܲܗܡܘܿܢ ܡܸܢܗܘܿܢ ܟܲܕܼ ܡܸܬܿܛܲܠܡܝܼܢ ܀</l>
                <l n="115">:ܪܵܚܡܹܗ ܕܡܲܠܟܵܐ ܡܸܬܼܢܲܓܲܕ ܗ̄ܘ̣ܵܐ ܡ̣ܢ ܡܲܪ̈ܲܚܹܐ</l>
                <l n="116">ܘܲܚܙ̣ܵܐ ܡܲܠܟܵܐ ܪܵܚܡܹܗ ܕܲܒܼܠܲܥ̣ ܘܚܵܘܝܼ ܢܲܦܫܹܗ ܀</l>

                <pb ed="http://syriaca.org/bibl/1765" n="94"/>

                <l n="117">:ܢܲܦܫܹܗ ܚܵܘܝܼ ܒܝܲܕܼ ܓܸܠܝܵܢܵܐ ܠܪܵܚܡܵܐ ܕܚܘܼܒܹܿܗ</l>
                <l n="118">ܘܲܢܗܲܪ ܐܲܦܵܘ̈ܗܝ ܐܲܝܟ ܦܲܪܨܘܿܦܵܐ ܡܲܠܲܐܟ ܢܘܼܗܪܵܐ ܀</l>
                <l n="119">:ܢܘܼܗܪܵܐ ܕܫܘܼܒܼܚܹܗ ܚܙ̣ܵܐ ܐܲܬܼܠܹܝܛܵܐ ܒܓܼܵܘ ܐܲܓܼܘܿܢܵܐ</l>
                <l n="120">ܘܲܢ̣ܗܲܪ ܥܲܝܢܵܘ̈ܗܝ ܠܡܸܬܼܒܲܩܵܝܘܼ ܒܡܲܠܟܿܘܼܬܼ ܪܵܘܡ̇ܐ ܀</l>
                <l n="121">:ܒܡܲܠܟܿܘܼܬܼ ܪܵܘܡ̇ܐ ܡܸܬܼܒܲܩܸܐ ܗ̄ܘ̣ܵܐ ܪܵܚܡܹܗ ܕܝܼܫܘܿܥ</l>
                <l n="122">ܘܡܸܛܠ ܗܵܕܹܐ ܫܵܛ̣ ܗ̄ܘ̣ܵܐ ܘܒܲܣܲܪ ܥܲܠ ܟܠ ܚܲܫܝܼ̈ܢ ܀</l>
                <l n="123">:ܐܸܙܕܼܠܲܚ ܢܘܼܗܪܵܐ ܕܙܝܼܘܹܗ ܕܝܼܫܘܿܥ ܥܲܠ ܦܲܪܨܘܿܦܹܗ</l>
                <l n="124">ܘܐܸܬܼܚܲܠܲܛ ܗ̄ܘ̣ܵܐ ܢܘܗܪܵܐ ܕܢܲܦܫܹܗ ܒܙܝܼܘܵܐ ܕܐܲܦܘ̈ܗܝ ܀</l>
                <l n="125">:ܢܘܼܗܪܵܐ ܕܐܲܦܵܘ̈ܗܝ ܚܠܝܼܛ ܗ̄ܘ̣ܵܐ ܒܙܝܼܘܵܐ ܕܢܘܼܗܪܹܗ ܕܝܼܫܘܿܥ</l>
                <l n="126">ܘܚܲܕܼ ܗ̄ܘ̣ܵܐ ܢܘܼܗܪܵܐ ܕܫܘܼܒܹܚܗ ܕܡ̇ܪܲܢ ܘܲܕܗܵܘ̇ ܕܝܼܠܹܗ ܀</l>
                <l n="127">:ܡܫܝܼܚܵܐ ܒܪܵܘܡ̇ܐ ܘܐܸܣܛܲܦܵܢܘܿܣ ܒܹܝܬܼ ܐܲܪ̈ܥܵܢܹܐ</l>
                <l n="128">ܘܚܲܕܼ ܗ̄ܘ̣ܵܐ ܫܘܼܒܼܚܵܐ ܕܡ̇ܪܹܗ ܒܪܵܘܡ̇ܐ ܘܕܝܼܠܹܗ ܕܲܠܬܿܚܬܿ ܀</l>
                <l n="129">:ܠܵܘ ܐܲܝܟ ܡܵܪܹܗ ܗܘ̤ܵܐ ܒܬܸܫܒܿܘܿܚܬܵܐ ܕܠܵܐ ܡܸܬܼܡܲܠܠܵܐ</l>
                <l n="130">ܡܢܵܬܼܵܐ ܝܲܗ̣̄ܒܼ ܠܹܗ ܡܸܢܹܗ ܕܫܘܼܒܚܹܗ ܘܲܗܘ̤ܵܐ ܒܫܘܼܒܼܚܵܐ ܀</l>
                <l n="131">:ܫܘܼܒܼܚܵܐ ܡܲܠܒܸܿܫ ܡܲܠܟܵܐ ܕܪܵܘܡ̇ܐ ܒܪܵܘܡ̇ܐ ܠܥܲܒܼܕܵܘ̈ܗܝ</l>
                <l n="132">ܘܠܸܐܣܛܲܦܵܢܘܿܣ ܐܲܠܒܿܫܹܗ ܫܘܼܒܼܚܵܐ ܟܲܕܼ ܥܲܠ ܐܲܪܥܵܐ ܗ̄ܘ̣ ܀</l>
                <l n="133">:ܟܲܕܼ ܥܲܠ ܐܲܪܥܵܐ ܗ̄ܘ̣ ܝܲܗ̣̄ܒܼ ܠܹܗ ܫܘܼܒܼܚܵܐ ܕܠܵܐ ܡ̇ܝܘܿܬܹ̈ܐ</l>
                <l n="134">ܕܢܫܲܪܲܪ ܗܵܝ̇ ܕܲܥܬܼܝܼܕܼܵܐ ܠܲܡ ܕܬܸܗܘܸܐ ܠܚܲܪܬܼܵܐ ܀</l>
                <l n="135">:ܡܵܐ ܕܡܸܬܼܚܲܠܲܦ ܦܲܓܼܪܵܢ ܫܝܼܛܵܐ ܐܵܡܲ݁ܪ ܦܵܘܠܘܿܣ</l>
                <l n="136">ܥܬܼܝܼܕܼ ܗ̄ܘ̣ܵܐ ܕܢܸܥܒܿܕܼܝܼܘܗܝ ܐܲܝܟ ܬܸܫܒܿܘܿܚܬܐ ܕܦܲܓܼܪܵܐ ܕܫܘܼܒܼܚܹܗ ܀</l>
                <l n="137">:ܒܗܵܢܵܐ ܛܲܟܼܣܵܐ ܥܒ݂ܲܕܼ ܐܵܦ ܗܵܫܵܐ ܠܐܸܣܛܲܦܵܢܘܿܣ</l>
                <l n="138">ܟܲܕܼ ܥܲܠ ܐܲܪܥܵܐ ܗ̄ܘ̣ ܝܲܩܲܪ ܐܲܦܵܘ̈ܗܝ ܒܙܝܼܘܵܐ ܕܝܼܠܹܗ ܀</l>
                <l n="139">:ܐܹܝܘ ܬܸܕܡܘܼܪܬܵܐ ܒܐܸܣܛܲܦܵܢܘܿܣ ܡܸܬܼܚܵܘܝܵܐ ܗ̄ܘ̣ܵܬܼ</l>
                <l n="140">ܕܡ̇ܘܬܵܐ ܢܵܗܹ̇ܡ ܘܗ̤ܘ ܡܲܗܸܠ ܗ̄ܘ̣ܵܐ ܒܲܒܼ̈ܢܵܬܼ ܩܵܠܵܘ̈ܗܝ ܀</l>
                <l n="141">:ܡܲܢ̣ܘܼ ܡܸܡܬܼܘܿܡ ܚܙ̣ܵܐ ܡ̇ܝܘܿܬܼܵܐ ܕܪ̈ܵܘܙܵܢ ܐܲܦܵܘ̈ܗܝ</l>
                <l n="142">ܐܲܝܟ ܡ̇ܐ ܕܲܪܘܲܙ ܐܸܣܛܲܦܢܘܿܣ ܟܲܕܼ ܡܵܐܹ̇ܬܼ ܗ̄ܘ̣ܵܐ ܀</l>
                <l n="143">:ܡܲܢ̣ܘܿ ܦܵܠܚܵܐ ܕܢܗ݂ܲܪ ܬܲܦܵܘ̈ܗܝ ܒܥܸܕܵܢ ܩܹܐܪܣܵܐ</l>
                <l n="144">ܐܸܠܵܐ ܐܸܢ ܗܵܢ ܦܵܠܵܚܵܐ ܕܩܘܼܫܬܵܐ ܕܲܫ̣ܘܵܐ ܠܗܵܕܹܐ ܀</l>
                <l n="145">:ܡܵܢ̣ܘܼ ܕܲܚܙ̣ܵܐ ܕܪ̈ܥܹܐ ܕܲܬܠܹܝܢ ܘܟܹܐܦܹ̈ܐ ܥܲܡܗܘܿܢ</l>
                <l n="146">ܘܲܢܗ̣ܲܪ ܐܲܦܵܘ̈ܗܝ ܘܐܲܬܼܗܲܪ ܐܸܢܘܿܢ ܠܲܡܡܝܼܬܼܵܢܵܘ̈ܗܝ ܀</l>
                <l n="147">:ܟܠܗܘܿܢ ܚܵܪ̣ܘ ܒܹܗ ܐܲܝܟ ܡ̇ܐ ܕܲܟܼܬܼܝܼܒܼ ܟܢܘܼܫܬܵܐ ܟܠܵܗ̇</l>
                <l n="148">ܘܡܸܬܿܕܲܡܪܝܼܢ ܗ̄ܘ̣ܵܘ ܒܚܸܙܘܵܐ ܕܐܲܦܵܘ̈ܗܝ ܕܡܵܢܲܐ ܗ̄ܝܼ ܗܵܕܹܐ ܀</l>

                <pb ed="http://syriaca.org/bibl/1765" n="95"/>

                <l n="149">:ܠܘܼܩܒܲܠ ܐܲܦܵܘ̈ܗܝ ܐܸܬܼܡܲܪܡܲܪܘ ܗ̄ܘ̣ܵܘ ܦܵܠܚܹ̈ܐ ܕܥܵܘ̣ܠܵܐ</l>
                <l n="150">ܘܐܲܚܸܬܼܘ ܥܠܵܘܗܝ ܡܸܛܪܵܐ ܕܟܹܐܦܹ̈ܐ ܐܲܝܟ ܕܥܲܠ ܗܵܒܹܝܠ ܀</l>
                <l n="151">:ܚܣܵܡܵܐ ܪܲܓܼܡܹܗ ܒܟܹܐܦܹ̈ܐ ܕܚܸܡܬܼܵܐ ܐܲܝܟ ܕܲܠܗܵܒܹܝܠ</l>
                <l n="152">ܘܛܵܒܼ ܡ̣ܢ ܕܗܵܒܹܝܠ ܓܥ̣ܵܐ ܗ̄ܘ̣ܵܐ ܒܩܘܼܫܬܵܐ ܕܡܹܗ ܕܐܲܬܼܠܹܝܛܵܐ ܀</l>
                <l n="153">:ܚܣܵܡܵܐ ܕܐܲܚܘܼܗܝ ܪܲܓܼܡܹܗ ܠܗܵܒܹܝܠ ܥܵܘ̇ܠܵܐܝܼܬܼ</l>
                <l n="154">ܘܠܸܐܣܛܲܦܵܢܘܿܣ ܐܲܚܵܘ̈ܗܝ ܪܲܓܼܡܘܼܗܝ ܥܵܘ̇ܠܵܐܝܼܬܼ ܀</l>
                <l n="155">:ܩ̣ܛܲܪܘ ܥܲܪܦܸܠܵܐ ܕܟܹܐܦܹ̈ܐ ܕܪܘܼܓܼܙܵܐ ܥܲܠ ܢܲܨܝܼܚܵܐ</l>
                <l n="156">ܘܛܲܡ̣ܪܘܼܗܝ ܒܓܼܵܘܗܹܝܢ ܐܲܝܟ ܕܲܠܗܵܒܹܝܠ ܕܩܲܛ̣ܠܹܗ ܩܵܐܹܝܢ ܀</l>
                <l n="157">:ܩܲܛܠܹ݂ܗ ܩܵܐܹܝܢ ܠܗܵܒܹܝܠ ܐܲܚܘܼܗܝ ܘܛܲܡ̣ܪܹܗ ܒܟܹܐܦܹ̈ܐ</l>
                <l n="158">ܘܐܲܩܝܼܡ ܥܠܵܘܗܝ ܝܲܓܼܪܵܐ ܕܟܹܐܦܹ̈ܐ ܕܠܵܐ ܢܸܬܼܝܼܕܲܥ ܀</l>
                <l n="159">ܒܗܵܕܹܐ ܕܡܘܼܬܼܵܐ ܣܥ̣ܲܪܘ ܐܵܦ ܗܸܢ̣ܘܿܢ ܥܲܠ ܬܲܡܝܼܡܵܐ ܀</l>
                <l n="160">ܘܒܲܕܼܡܘܼܬܼ ܩܵܐܹܝܢ ܡܣܲܟܹܿܝܢ ܡܸܟܹܿܠ ܠܦܘܼܪܥܵܢ ܐܲܓܼܪܵܐ ܀</l>
                <l n="161">:ܐܹܝܘ ܠܟܲܫܝܼܪܵܐ ܕܠܵܐ ܐܸܬܼܥܲܦܚܼ ܝܲܩܝܼܪܵܐܝܼܬܼ</l>
                <l n="162">ܕܐܸܬܼܒܲܣܒܲܣ ܗ̄ܘ̣ܵܐ ܓܘܼܫܡܹܗ ܙܲܗܝܵܐ ܒܝܲܓܼܪܵܐ ܕܟܹܐܦܹ̈ܐ ܀</l>
                <l n="163">:ܐܹܝܘ ܠܵܟ ܪܹܫܵܐ ܕܐܸܬܼܩܲܕܲܫ ܗ̄ܘ̣ܵܐ ܒܲܣܝܵܡ ܐܝܼܕܵܐ</l>
                <l n="164">ܕܲܟܼܠܝܼܠ ܟܹܐܦܹ̈ܐ ܛܥܝܼܢ ܗ̄ܘ̣ܵܐ ܒܥܵܘܼܠܵܐ ܥܵܘ̇ܠܵܐܝܼܬܼ ܀</l>
                <l n="165">:ܒܲܣܝܵܡ ܐܝܼܕܼܵܐ ܕܲܫܠܝܼܚܘܼܬܼܵܐ ܐܸܬܼܩܲܕܲܫ ܗ̄ܘ̣ܵܐ</l>
                <l n="166">ܘܲܒܼܢܲܝ̈ ܥܵܘ̣ܠܵܐ ܡ̣ܠܐܘܼܗܝ ܟܹܐܦܹ̈ܐ ܒܡܲܪܵܚܘܼܬܼܗܘܿܢ ܀</l>
                <l n="167">:ܪܲܚܸܦ ܪܘܼܚܵܐ ܘܩܲܕܿܫܹܗ ܒܚܲܝܠܵܐ ܕܡܓܿܢܵܢܘܼܬܹܗ</l>
                <l n="168">ܘܲܒܼܢܲܝ̈ ܥܵܘܼܠܵܐ ܙܠܲܚ̣ܗ ܠܲܩܢܘܿܡܹܗ ܒܲܕܼܡ̇ܐ ܕܢܲܦܫܹܗ ܀</l>
                <l n="169">:ܓܘܼܕܵܐ ܒܪܝܼܟܼܬܵܐ ܕܲܫܠܝܼܚܘܼܬܼܵܐ ܣܵܡ݂ܲܬ̤ ܐܝܼ̈ܕܹܝܗ̇</l>
                <l n="170">ܘܦܸܝ̣ܪܲܫܲܬ̤ ܕܢܸܗܘܸܠܐ ܡܩܲܕܲܫ ܐ̄ܪ̈ܵܙܹܐ ܕܩܲܕܿܝܼܫܘܼܬܵܐ ܀</l>
                <l n="171">:ܡܫܲܡܫܵܢܵܐ ܗ̄ܘ̣ܵܐ ܕܐ̄ܪܵܙܹܐ ܕܚܝܼܠܹ̈ܐ ܘܐܲܠܵܗܵܝܹ̈ܐ</l>
                <l n="172">ܘܲܒܼܬܸܫܡܸܫܬܹܿܗ ܨܵܪ ܗ̄ܘ̣ܵܐ ܛܘܼܦܸܣܵܐ ܕܡܲܠܲܐܟܼܘܼܬܼܵܐ ܀</l>
                <l n="173">:ܗܵܢܵܐ ܛܘܼܦܣܵܐ ܩܢܹܝܢ ܫܲܡܵܫܹ̈ܐ ܒܥܹܕܲܬܼ ܩܘܼܕܼܫܵܐ</l>
                <l n="174">ܟܲܕ ܡܸܬܿܕܲܡܹܝܢ ܒܝܲܕܼ ܬܸܫܡܸܫܬܿܗܘܿܢ ܠܚܲܝܠܲܝ̈ ܪܵܘܡ̇ܐ ܀</l>
                <l n="175">:ܠܗܵܢܵܐ ܕܲܪܓܼܵܘ ܩܢܹܐ ܐܲܬܼܠܹܝܛܵܐ ܒܚܲܝܹ̈ܐ ܕܲܬܼܢܵܢ</l>
                <l n="176">ܕܲܪܓܼܵܐ ܘܚܸܙܘܵܐ ܕܢܸܗܘܸܐ ܒܩܘܼܫܬܵܐ ܥܝܼܪܵܐ ܕܒܸܣܪܵܐ ܀</l>
                <l n="177">:ܟܝܵܢܵܐ ܕܒܸܣܪܵܐ ܘܐܲܦܹ̈ܐ ܕܢܘܼܪܵܐ ܡܸܬܼܚܲܙ̈ܝܵܢ ܗ̣̄ܘܲܝ̈</l>
                <l n="178">ܚܙܵܬܼܵܐ ܕܬܲܗܪܵܐ ܒܲܟܼܝܵܢ ܐ̄ܢܵܫܵܐ ܕܕܼܵܡ̇ܝܵܐ ܠܥܝܼܪܹ̈ܐ ܀</l>
                <l n="179">:ܡܸܛܠ ܗܵܕܹܐ ܝܲܩܪܹܗ ܡ̇ܪܹܗ ܒܙܝܼܘܵܐ ܕܥܝܼܪܹ̈ܐ</l>
                <l n="180">ܕܡ̇ܐ ܕܡܸܬܼܢܲܚܲܡ ܢܸܗܘܸܐ ܒܫܘܼܒܼܚܵܐ ܕܕܼܵܡܹ̇ܐ ܠܕܼܝܼܠܗܘܿܢ ܀</l>
                <l n="181">:ܠܦܲܓܼܪܹܗ ܕܡ̇ܪܲܢ ܕܵܡܹ̇ܐ ܦܲܓܼܪܵܐ ܕܲܒܼܢܲܝ̈ ܢܘܼܗܪܵܐ</l>
                <l n="182">ܒܗܵܘ̇ ܕܘܼܒܪܵܐ ܕܡܸܬܼܥܲܠܝܵܐ ܒܹܗ ܡ̇ܝܘܿܬܼܘܼܬܼܵܐ ܀</l>

                <pb ed="http://syriaca.org/bibl/1765" n="96"/>

                <l n="183">:ܠܵܘ ܐܸܣܬܲܪܲܕܼܘ ܦܵܠ̇ܚܲܝ̈ ܥܵܘܼܠܵܐ ܒܢܘܼܗܪܵܐ ܕܐܲܦܵܘ̈ܗܝ</l>
                <l n="184">ܘܡܲܪܵܚܵܐܝܼܬܼ ܒܓܼܘܼܡܕܲܢܘܼܬܼܗܘܿܢ ܪܲܓܼܡ̣ܘܼܗܝ ܠܟܹܐܢܵܐ ܀</l>
                <l n="185">:ܥܲܒܼܕܹ̈ܿܐ ܒܝܼܫܹ̈ܐ ܕܲܗܘ̤ܵܘ ܒܟܲܪܡܵܐ ܕܲܗܘ̤ܵܐ ܒܚܲܒܿܝܼܒܼܝ</l>
                <l n="186">ܚܙ̣ܵܘ ܠܲܫܒܸܫܬܵܐ ܕܝܹܥܵܬ̤ ܒܣܲܬܵܐ ܘܟܲܣܚ̣ܘܼܗ̇ ܒܪܘܼܓܼܙܵܐ ܀</l>
                <l n="187">ܚ݂ܙܵܘ ܡܲܪ̈ܲܚܹܐ ܫܒܸܫܬܵܐ ܕܝܵܗ̇ܒܵܐ ܦܹܐܪܹ̈ܐ ܛܵܒܹ̈ܐ ܀</l>
                <l n="188">ܘܟܲܣܚ̣ܘܼܗ̇ ܡܸܚܕܼܵܐ ܐܲܝܟ ܕܠܵܐ ܬܸܛܥܲܢ ܦܹܐܪܹ̈ܐ ܚܠܲܝܵ̈ܐ ܀</l>
                <l n="189">:ܟܲܪܡ̇ܐ ܕܚܲܒܿܝܼܒܼܝ ܥܲܡܵܐ ܐܝܼܬܼܵܘܗܝ ܕܒܹܝܬܼ ܝܼܣܪܵܝܹܠ</l>
                <l n="190">ܘܥܲܒܼ̈ܕܹܿܐ ܒܝܼܫܹ̈ܐ ܝܵܪ̈ܬܹܿܐ ܕܒܲܙܲܚܘ ܒܡܵܪܹܐ ܡܲܪܡ̇ܐ ܀</l>
                <l n="191">:ܡ̇ܪܹܐ ܟܲܪܡ̇ܐ ܫܲܕܲܪ ܠܒܼܪܹܗ ܕܢܲܝܬܸܿܐ ܦܹܐܪܹ̈ܐ</l>
                <l n="192">ܘܐܸܚܲܕܼܘ ܐܦܩܘܼܗܝ ܠܒܲܪ ܡ̣ܢ ܟܲܪܡ̇ܐ ܘܩܲܛܠ̣ܘܗܝ ܒܥܵܘ̣ܠܵܐ ܀</l>
                <l n="193">:ܕܝܼܢܵܐ ܕܩܘܼܫܬܵܐ ܦܣܲܩ̣ܘ ܥܵܘܵܠܹ̈ܐ ܟܲܕܼ ܐܸܫܬܲܐܲܠܘ</l>
                <l n="194">ܕܡܵܢܵܐ ܢܸܥܒܸܿܕ ܡ̇ܪܹܐ ܟܲܪܡ̇ܐ ܠܥܲܒܼ̈ܕܹܿܐ ܗܵܢܵܘܿܢ ܀</l>
                <l n="195">:ܒܝܼܫ ܒܝܼܫ ܐܸܡ݂ܲܪܘ ܕܢܵܘܒܸܿܕܼ ܐܸܢܘܿܢ ܠܥܒܼ̈ܕܹܿܐ ܗܵܢ̇ܘܿܢ</l>
                <l n="196">ܕܲܡ̣ܚܵܘ ܠܥܲܒܼܕܵܘ̈ܗܝ ܘܨܲܥܲܪܘ ܠܦܵܠܚܵܘ̈ܗܝ ܘܩܲܛܸܠܘ ܠܲܒܼܪܹܗ ܀</l>
                <l n="197">:ܘܐܵܦ ܒܵܪܘܿܝܵܐ ܕܲܚܙ̣ܵܝܗܝ ܠܟܲܪܡ̇ܐ ܕܠܵܐ ܝܲܗ̣̄ܒܼ ܦܹܐܪܹ̈ܐ</l>
                <l n="198">ܬܪܲܥ ܠܲܣܝܵܓܹܗ ܘܲܥܩ݂ܲܪ ܡܲܓܼܕܿܠܹܗ ܘܲܟܼܠܵܐ ܫܩܝܹܗ ܀</l>
                <l n="199">:ܟܠ̣ܵܐ ܢܒܼܝܼܘܼܬܵܐ ܕܐܸܫܬܼܝ̣ܘ ܡܸܢܹܗ ܫܸܩܝܵܐ ܕܪܘܼܚܵܐ</l>
                <l n="200">ܘܠܲܙܗܝܼܪܘܼܬܵܐ ܕܲܒܼܛܝܼܠܘܼܬܹܗ ܕܚ̇ܵܕܼܪܵܐ ܗ̄ܘ̣ܵܬܼ ܠܹܗ ܀</l>
                <l n="201">:ܥܲܩ̣ܪܹܗ ܠܡܲܓܼܕܿܠܵܐ ܗܲܝܟܲܠ ܩܘܼܕܫܵܐ ܕܲܒܼܢ̣ܵܐ ܒܓܼܵܘܹܗ</l>
                <l n="202">ܕܒܹܗ ܥܵܨ̇ܪܝܼܢ ܗ̄ܘ̣ܵܘ ܕܸܒܼܚܹ̈ܐ ܚܲܪ̈ܫܹܐ ܕܲܒܼܢܵܡܘܿܣܵܐ ܀</l>
                <l n="203">:ܠܲܚܕܼܵܐ ܓܦܸܬܵܐ ܢ̣ܣܲܒܼ ܡ̣ܢ ܓܸܢܣܹܗ ܕܗܵܢܵܐ ܟܲܪܡܵܐ</l>
                <l n="204">ܘܫܲܒܼܩܹ݂ܗ ܠܟܼܠܹܗ ܕܢܼܗܘܸܐ ܛܵܥܹܿܢ ܝܲܥܪܵܐ ܘܟܼܘܼ̈ܒܹܿܐ ܀</l>
                <l n="205">:ܓܦܸܬܵܐ ܕܚܲܝܹ̈ܐ ܢܣ݂ܲܒܼ ܒܵܪܘܿܝܵܐ ܡ̣ܢ ܗܵܢ ܟܲܪܡ̇ܐ</l>
                <l n="206">ܕܟܼܠ ܡܲܢ ܕܨܵܒܹ̇ܐ ܕܢܲܛܥܸܡ ܢܦܸܫܹܗ ܒܚܲܝܹ̈ܐ ܕܡܸܢܵܗ̇ ܀</l>
                <l n="207">:ܓܦܸܬܵܐ ܕܚܲܝܹ̈ܐ ܗܘ̤ܵܐ ܒܲܒܼܪܝܼܬܼܵܐ ܪܹܫܝܼܬܼ ܓܸܢܣܲܢ</l>
                <l n="208">ܕܲܒܼܚܲܠܝܘܼܬܸܿܐ ܕܚܲܡܪܵܐ ܕܚܘܼܒܹܿܗ ܢܲܪܘܸܐ ܒܥܲܒܼܕܵܘ̈ܗܝ ܀</l>
                <l n="209">ܐ̄ܢܵܐ ܐ̄ܢܵܐ ܓܦܸܬܵܐ ܕܩܘܼܫܬܵܐ ܐܸܡ݂ܲܪ ܘܐܲܢ̄ܬܿܘܿܢ ܫܒܸܫ̈ܬܹܿܐ: </l>

                <pb ed="http://syriaca.org/bibl/1765" n="97"/>

                <l n="210">ܘܣܵܡ̣ܬܿܟܼܘܿܢ ܒܥܵܠܡܵܐ ܕܬܹܐܙܠ̄ܘܼܢ ܬܲܝܬܿܘܿܢ ܦܹܐܪܹ̈ܐ ܕܫܘܼܒܼܚܵܐ ܀</l>
                <l n="211">:ܐܲܒܼܵܐ ܐܝܼܬܼܵܘܗܝ ܠܲܡ ܦܲܠܵܚܹܗ ܕܗܵܢܵܐ ܟܲܪܡ̇ܐ</l>
                <l n="212">ܘܟܼܠ ܠܲܡ ܫܒܸܫܬܵܐ ܕܠܵܐ ܫܟܼܝܼܚܝܼܢ ܒܵܗ̇ ܦܹܐܪܹ̈ܐ ܢܣܒ݂ܵܗ̇ ܀</l>
                <l n="213">:ܚܙ̣ܵܘ ܠܵܐ ܬܲܗܡܘܿܢ ܡ̣ܢ ܕܲܠܡܸܥܒܲܕܼ ܦܹܐܪܹ̈ܐ ܛܵܒܹ̈ܐ</l>
                <l n="214">ܕܲܠܡܵܐ ܬܹܐܩܕܿܘܼܢ ܒܲܕܼܡܘܼܬܼ ܫܒܸܫ̈ܬܹܿܐ ܕܝܵܩ̈ܕܵܢ ܒܢܘܼܪܵܐ ܀</l>
                <l n="215">:ܫܒܸܫܬܵܐ ܕܝܵܒܼ̇ܫܵܐ ܡܸܚܕܼܵܐ ܠܵܩ̇ܛܝܼܢ ܡܪܡܹܝܢ ܒܢܘܼܪܵܐ</l>
                <l n="216">ܗܵܟܲܢ ܘܲܠܟܼܘܿܢ ܐܸܢ ܠܵܐ ܬܩܵܘܘܿܢ ܒܚܘܼܒܵܐ ܕܲܠܘܵܬܼܝ ܀</l>
                <l n="217">:ܐ̄ܢܵܐ ܐ̄ܢܵܐ ܓܦܸܬܵܐ ܘܐܲܢ̄ܬܿܘܿܢ ܫܒܸܫ̈ܬܹܿܐ ܘܐܵܒܼܝ ܦܲܠܵܚܵܐ</l>
                <l n="218">ܐܲܝܬܵܘ ܦܹܐܪܹ̈ܐ ܘܗܲܒܼܘ ܬܸܘܕܿܝܼܬܼܵܐ ܕܠܵܐ ܬܸܬܼܦܣܩܘܼܢ ܀</l>
                <l n="219">:ܗܸܠܹܝܢ ܐܸܡ݂ܲܪ ܡܵܪܵܐ ܛܵܒܼܵܐ ܠܥܲܒܼ̈ܕܹܿܐ ܕܼܓܼܒܼ݂ܵܐ</l>
                <l n="220">ܘܙܲܗܼܪ ܐܸܢܘܿܢ ܕܠܵܐ ܢܸܬܼܪܲܚܩܘܼܢ ܡ̣ܢܨܹܝܕ ܚܘܼܒܹܿܗ ܀</l>
                <l n="221">:ܒܹܗ ܐܵܦ ܗܸܢ̣ܘܿܢ ܢܲܨܲܒܿܘܼܗܝ ܠܚܝܼܒܿܗܘܿܢ ܫܲܪܝܼܪܵܐܝܼܬܼ</l>
                <l n="222">ܒܲܕܼܡܘܼܬܼ ܫܒܸܫܬܵܐ ܕܒܼܵܗ̇ ܒܲܓܼܦܸܬܵܐ ܣܝ̣ܡ ܥܸܩܵܪܵܗ̇ ܀</l>
                <l n="223">:ܡ̣ܢ ܚܲܝܘܼܬܼܵܗ̇ ܪܕܲܬ̤ ܚܲܝܘܼܬܼܵܐ ܠܲܢܨܝܼܒܼܘܼܬܼܗܘܿܢ</l>
                <l n="224">ܘܡܸܢܗܘܿܢ ܕܡܲܝܵ̈ܐ ܕܩܲܕܿܝܼܫܘܼܬܼܵܗ̇ ܐܸܫܬܼܝܼܘ ܗܸܢ̣ܘܿܢ ܀</l>
                <l n="225">:ܣܠܸܩ̣ ܩܵܘ̈ܡܵܬܼܗܘܿܢ ܠܥܸܠ ܡ̣ܢ ܟܠܗܘܿܢ ܥܲܡܡܹ̈ܐ ܕܐܲܪܥܵܐ</l>
                <l n="226">ܘܣܲܬܿܪܘ ܐܸܢܘܿܢ ܡ̣ܢ ܟܘܼܪܗܵܢܵܐ ܕܡ̇ܝܘܿܬܼܘܼܬܼܵܐ ܀</l>
                <l n="227">:ܢܩܲܫܘ̣ ܛܸܠܵܠܹ̈ܐ ܒܟܼܠ ܦܸܢ̈ܝܵܬܼܵܐ ܕܥܸܒܼܪܹ̈ܝܗ̇ ܕܐܲܪܥܵܐ</l>
                <l n="228">ܘܲܚܣܲܟܼܘ ܐܸܢܘܿܢ ܡ̣ܢ ܫܘܼܠܗܵܒܼܵܐ ܕܚܲܛܵܝܘܼܬܼܵܐ ܀</l>
                <l n="229">:ܒܲܥܲܪܘ ܟܠܗܘܿܢ ܣܓܼܘܼܠܹ̈ܐ ܚܠܲܝ̈ܵܐ ܕܕܼܘܼܒܵܪܲܝܗܘܿܢ</l>
                <l n="230">ܘܐܸܟܲܠ̣ ܟܠܢܵܫ ܘܚܸܠܝܲܬ̤ ܚܸܟܹܿܗ ܕܡܲܪܝܼܪܵܐ ܗ̄ܘ̣ܵܬܼ ܀</l>
                <l n="231">:ܡܲܪܝܼܪܵܐ ܗ̄ܘ̣ܵܬܼ ܚܸܟܵܐ ܕܟܼܠܢܵܫ ܡ̣ܢ ܣܲܡ ܡ̇ܘܬܵܐ</l>
                <l n="232">ܘܚܲܠܝܘܼܗ̇ ܗܸܢܘܿܢ ܒܣܲܒܼܪܵܐ ܛܵܒܼܵܐ ܕܚܵܝܵܬܼ ܡܝܼ̈ܬܹܐ ܀</l>
                <l n="233">:ܚܵܝܵܬܼ ܡܝܼ̈ܬܹܐ ܐܲܦܸܠ ܐܸܢܘܿܢ ܕܢܹܐܡܪܘܼܢ ܒܐܲܪܥܵܐ</l>
                <l n="234">ܕܩܵܐܹ̇ܡ ܟܠܢܵܫ ܡ̣ܢ ܒܹܝܬܼ ܡܝܼܬܹ̈ܐ ܐܲܟܼܡܵܐ ܕܗܘ̤ ܩ̣ܵܡ ܀</l>
                <l n="235">:ܒܗܵܕܹܐ ܓܦܸܬܵܐ ܒܲܕܼܡܘܼܬܼ ܚܲܒܼܪ̈ܵܘܗܝ ܢܨܝܼܒܼ ܗ̄ܘ̣ܵܐ ܓܲܒܼܝܵܐ</l>
                <l n="236">ܘܦܵܠܚܲܝ̈ ܥܵܘ̣ܠܵܐ ܦܲܣܩ̣ܘܼܗܝ ܒܡܲܓܿܠܵܐ ܕܡܲܪܵܚܘܼܬܼܗܘܿܢ ܀</l>
                <l n="237">:ܒܗܵܕܹܐ ܓܦܸܬܵܐ ܐܲܛܥܸܡ ܐܲܛܥܹܡ ܢܲܦܫܹܗ ܒܚܘܼܒܵܐ ܪܲܒܵܐ</l>
                <l n="238">ܘܒܲܟܲܪ ܦܹܐܪܹ̈ܐ ܘܲܛܥ݂ܲܢ ܛܲܪ̈ܦܹܐ ܠܚܘܼܠܡܵܢ ܐ̄ܢܵܫܵܐ ܀</l>
                <l n="239">:ܒܲܕܼܡܘܼܬܼ ܐܘܼܟܼܠܵܐ ܐܵܘܟܸܿܠ ܐܸܢܘܿܢ ܡܲܠܦܵܢ̈ܘܵܬܼܵܐ</l>
                <l n="240">ܘܐܲܚܠܸܡ ܐܸܢܘܿܢ ܒܚܲܝܠܵܐ ܕܪܘܼܚܵܐ ܡ̣ܢ ܟܹܐܒܲܝ̈ܗܘܿܢ ܀</l>
                <l n="241">:ܪܕܼܵܐ ܠܹܗ ܦܹܐܪܹ̈ܐ ܒܲܕܼܡܘܼܬܼ ܚܲܒܼܪ̈ܘܗܝ ܫܸܩܝܵܐ ܕܚܲܝܹ̈ܐ</l>
                <l n="242">ܘܲܪܘܲܙܘ ܛܲܪ̈ܦܵܘܗܝ ܒܬܲܗܪܵܐ ܪܒܵܐ ܕܠܵܐ ܡܸܬܼܡܲܠܲܠ ܀</l>

                <pb ed="http://syriaca.org/bibl/1765" n="98"/>

                <l n="243">:ܣܓܼܘܼܠܵܐ ܕܢܲܦܫܹܗ ܡܠܹܐ ܗ̄ܘ̣ܵܐ ܚܲܡܪܵܐ ܕܚܘܼܒܹܿܗ ܕܝܼܫܘܿܥ</l>
                <l n="244">ܘܣܵܢ̈ܐܹܐ ܕܡܲܓܵܢ ܚܙ̣ܵܐܘܼܗܝ ܠܫܘܼܦܪܹܗ ܘܐܸܬܼܡܲܪܡܲܪܘ ܗ̄ܘ̣ܵܘ ܀</l>
                <l n="245">:ܗܘ̤ܵܘ ܡܲܠܲܐܟܹ̈ܐ ܠܐܵܟܹ̇ܠܩܲܪܨܵܐ ܣܵܢܵܐܐ ܕܐ̄ܢܵܫܵܐ</l>
                <l n="246">ܘܲܩܛܲܪܘ ܥܵܠܘܗܝ ܥܢܵܢܵܐ ܕܪܘܼܓܼܙܵܐ ܘܒܲܪܕܼܵܐ ܕܟܹܐܦܹ̈ܐ ܀</l>
                <l n="247">:ܒܒܲܪܕܼܵܐ ܕܟܹܐܦܹ̈ܐ ܚܵܒܼ̇ܛܼܝܼܢ ܗ̄ܘ̣ܵܐ ܠܹܗ ܠܦܹܐܪܵܐ ܚܲܠܝܵܐ</l>
                <l n="248">ܕܠܵܐ ܢܸܬܼܒܲܣܒܲܣ ܡ̣ܢ ܚܲܠܝܘܼܬܹܗ ܣܢܝܼܩܲܝ̈ ܠܫܸܩܝܵܐ ܀</l>
                <l n="249">:ܒܓܼܵܘ ܡܲܥܨܲܪܬܵܐ ܕܚܵܣܘܿܡܘܼܬܼܵܐ ܣܵܡ̣ܘܗܝ ܠܟܹܐܢܵܐ</l>
                <l n="250">ܘܲܒܼܝܲܕܼ ܥܸܩܒܹ̈ܐ ܕܚܸܪܚܵܘܼܬܼܵܐ ܕܵܝ̇ܫܝܼܢ ܗ̄ܘ̣ܵܘ ܠܹܗ ܀</l>
                <l n="251">:ܙܲܠܚܘܼܗܝ ܠܲܕܼܡܹܗ ܒܲܕܼܡܘܼܬܼ ܚܲܡܪܵܐ ܒܓܼܵܘ ܡܲܥܨܲܪܬܵܐ</l>
                <l n="252">ܘܟܲܒܿܫܘܼܗܝ ܠܦܲܓܼܪܹܗ ܠܬܲܚܬܿ ܡ̣ܢ ܟܹܐܦܹ̈ܐ ܐܲܝܟ ܣܲܡܝܼܢܹ̈ܐ ܀</l>
                <l n="253">:ܟܲܕܼ ܛܥܝܼܢܝܼܢ ܗ̄ܘ̣ܵܘ ܟܹܐܦܹ̈ܐ ܕܪܘܼܓܼܙܵܐ ܕܫܵܕܹܝܢ ܗ̄ܘ̣ܵܘ ܒܹܗ</l>
                <l n="254">ܕܡܹܗ ܕܲܡܫܝܼܚܐ ܠܵܐ ܐܸܬܿܬܿܫܝܼܓܼ ܗ̄ܘ̣ܵܘ ܡ̣ܢ ܐܝܼܕܲܝ̈ܗܘܿܢ ܀</l>
                <l n="255">:ܒܪܹܫ ܨܸܒܼܥܵܬܼ̈ܗܘܿܢ ܡܸܬܿܛܲܢܲܦ ܗ̄ܘ̣ܵܐ ܕܸܡ ܦܵܪܘܿܩܵܐ</l>
                <l n="256">ܟܲܕ ܒܐܝܼܕܲܝ̈ܗܘܿܢ ܟܹܐܦܹ̈ܐ ܕܥܵܘ̣ܠܵܐ ܫܵܟܹܝܢ ܗ̄ܘ̣ܵܐ ܒܹܗ ܀</l>
                <l n="257">:ܒܲܕܼܡܘܼܬܼ ܕܐܹܒܹ̈ܐ ܣܥ̣ܵܘ ܥܲܠ ܪܵܥܝܵܐ ܘܣܲܕܹܿܩܘ ܓܘܼܫܡܹܗ</l>
                <l n="258">ܘܐܲܚܝܼܪܘ ܚܹܐܦܗܘܿܢ ܥܲܠ ܥܵܠܵܝܵܐ ܕܲܢܚܲܝܒܼܘܼܢܵܝܗܝ ܀</l>
                <l n="259">:ܠܵܐ ܣܒ݂ܲܥܘ ܛܲܡ̈ܐܹܐ ܡ̣ܢ ܗܵܝ̇ ܕܐܸܫܲܕܼܘ ܠܲܕܼܡܹܗ ܕܡ̇ܪܵܐ</l>
                <l n="260">ܘܬܼܘܼܒܼ ܐܸܬܼܝܲܥܲܢܘ ܕܢܹܐܫܕܿܘܼܢ ܠܲܕܼܡ̇ܐ ܕܪܵܚܡܵܐ ܕܚܘܼܒܹܿܗ ܀</l>
                <l n="261">:ܡܸܬܼܕܲܡܕܲܡܝܼܢ ܡ̣ܢ ܢܘܼܛ̈ܦܬܼܵܐ ܕܲܕܡܹܗ ܕܡ̇ܪܵܐ</l>
                <l n="262">ܟܲܕܼ ܐܵܬܹ̇ܝܢ ܗ̄ܘ̣ܵܘ ܕܲܢܚܲܝܒܘܼܢܲܝܗܝ ܠܐܸܡܪܵܐ ܪܚܝܼܡܵܐ ܀</l>
                <l n="263">:ܒܲܕܼܡ̇ܐ ܪܘܹܝܢ ܗ̄ܘ̣ܵܘ ܕܐܹܒܹ̈ܐ ܕܪܲܡܫܵܐ ܠܒܲܪ ܡ̣ܢ ܛܲܟܼܣܵܐ</l>
                <l n="264">ܘܡܲܪܝܼܪܵܐ ܗ̄ܘ̣ܵܬܼ ܚܸܡܬܼܵܢܘܼܬܼܗܘܿܢ ܛܵܒܼ ܡ̣ܢ ܕܐܸܒܹ̈ܐ ܀</l>
                <l n="265">:ܥܠܲܝܗܘܿܢ ܩܲܒܿܠܘܼܗܝ ܠܲܕܼܡܹܗ ܕܡ̇ܪܵܐ ܘܥܲܠ ܝܲܠܕܲܝ̈ܗܘܿܢ</l>
                <l n="266">ܘܡܲܟܲܬܿܡܝܼܢ ܒܹܗ ܥܕܲܡ̇ܐ ܠܥܵܠܲܡ ܕܠܵܐ ܫܘܼܠܵܡܵܐ ܀</l>
                <l n="267">:ܚܲܠܛ̣ܘܼܗܝ ܒܝܼܫܹ̈ܐ ܠܲܕܼܡܹܗ ܕܥܲܒܼܕܵܐ ܒܲܕܼܡܹܗ ܕܡ̇ܪܵܐ</l>
                <l n="268">ܘܛܲܥ̣ܢܘܼܗܝ ܥܠܲܝܗܘܿܢ ܠܡܲܟܿܣܵܢܘܼܬܼܵܐ ܕܚܲܝܵܒܼܘܼܬܼܗܘܿܢ ܀</l>
                <l n="269">:ܕܡܹܗ ܕܩܲܕܿܝܼܫܵܐ ܐܸܫܬܲܩܲܥ ܗ̄ܘ̣ܵܐ ܒܲܕܼܡܘܼܬܼ ܡ̇ܪܹܗ</l>
                <l n="270">ܕܥܲܡܹܗ ܕܡ̇ܪܹܗ ܢܸܗܘܸܐ ܒܫܘܼܒܼܚܵܐ ܒܡܲܠܟܿܘܼܬܼ ܪܵܘܡ̇ܐ ܀</l>

                <pb ed="http://syriaca.org/bibl/1765" n="99"/>

                <l n="271">:ܡ̇ܐ ܕܦܵܓܼܪ ܒܲܢ ܥ̣ܵܘܠܵܐ ܒܝܼܫܵܐ ܕܲܒܼܢܲܝ̈ ܥܵܘ̣ܠܵܐ</l>
                <l n="272">ܠܗܵܢܵܐ ܢܸܩܪܸܐ ܕܲܢܦܲܨܸܐ ܠܲܢ ܡ̣ܢ ܥܵܘܵܠܹ̈ܐ ܀</l>
                <l n="273">:ܐܲܝܢܵܐ ܕܲܥܠܝܼܒܼ ܘܡܸܬܓܼܵܘܲܣ ܒܹܗ ܒܚܘܼܒܵܐ ܘܣܲܒܼܪܵܐ</l>
                <l n="274">ܠܵܐ ܬܘܼܒܼ ܚܵܐܹ̇ܒܼ ܡ̣ܢ ܥܵܘܵܠܹ̈ܐ ܕܡܲܥܘܠܝܼܢ ܒܹܗ ܀</l>
                <l n="275">:ܐܲܝܢܵܐ ܕܲܪܕܼܝܼܦ ܠܐܵܟܹ̇ܠܩܲܪܨܵܐ ܣܵܢܐܵܐ ܕܐ̄ܢܵܫܵܐ</l>
                <l n="276">ܢܸܬܼܓܵܘܲܣ ܒܹܗ ܘܥܵܪܹܩ ܡܸܢܹܗ ܐܲܝܟ ܬܸܢܵܢܵܐ ܀</l>
                <l n="277">:ܒܚܲܝܹ̈ܐ ܕܙܲܒܼܢܵܐ ܪܵܕܹܦ ܗ̄ܘ̣ܵܐ ܠܗܘܿܢ ܠܫܹܐܕܹ̈ܐ ܛܪ̈ܘܼܢܹܐ</l>
                <l n="278">ܘܗܵܫܵܐ ܒܡܵܘܬܹ̇ܗ ܝܲܬܝܼܪ ܪܵܥܠ̇ܝܼܢ ܡ̣ܢ ܚܹܝܠ ܚܲܝܠܹܿܗ ܀</l>
                <l n="279">:ܒܚܲܝܹ̈ܐ ܕܙܲܒܼܢܵܐ ܠܵܐ ܡܸܫܟܿܚܝܼܢ ܗ̄ܘ̣ܵܘ ܕܲܢܚܘܼܪܘܼܢ ܒܹܗ</l>
                <l n="280">ܘܗܵܫܵܐ ܒܡܵܘܬܹ̇ܗ ܠܵܐ ܡܨܹܝܢ ܥܵܐ̇ܠܝܼܢ ܐܵܦܠܵܐ ܠܥܘܼܡܪܹܗ ܀</l>
                <l n="281">:ܘܐܢܗܘ̤ ܕܥܵܐ̇ܠܝܼܢ ܒܕܸܚܠ̇ܐ ܥܵܐ̇ܠܝܼܢ ܡܲܪܵܚܵܐܝܼܬܼ</l>
                <l n="282">ܟܲܕܼ ܡܲܟܼܪܙܝܼܢ ܒܚܲܕܼ ܕܸܚܠܲܬܼܗܘܿܢ ܚܲܝܵܒܼܘܼܗܘܿܢ ܀</l>
                <l n="283">:ܙܵܘܥܵܐ ܘܕܸܚܠܵܐ ܡܠܹܝܢ ܡ̇ܪ̈ܘܿܕܹܐ ܫܲܪܝܼܪܵܐܝܼܬܼ</l>
                <l n="284">ܡ̇ܐ ܕܚܵܙܹ̇ܝܢ ܠܹܗ ܠܥܘܿܡܪܹܗ ܕܟܹܐܢܵܐ ܐܵܦ ܡ̣ܢ ܪܘܼܚܩܵܐ ܀</l>
                <l n="285">:ܡܕܝܼܢ̄ܬܵܐ ܩܫܝܼܬܼܵܐ ܕܠܵܐ ܡܸܬܼܚܲܣܢܵܐ ܡ̣ܢ ܕܲܠܩܘܼܒܼܠܵܐ</l>
                <l n="286">ܣܝܼܡܵܐ ܒܠܸܒܿܗܘܿܢ ܕܲܝܪܹܿܗ ܕܟܹܐܢܵܐ ܡ̇ܐ ܕܚܵܙܹ̇ܝܢ ܠܵܗ̇ ܀</l>
                <l n="287">:ܒܪܘܼܚܩܵܐ ܩܵܝ̇ܡܝܼܢ ܥܲܠ ܪܹܫ ܛܘܼܪܹ̈ܐ ܘܡܸܬܼܒܲܩܹܝܢ ܒܵܗ̇</l>
                <l n="288">ܡܸܛܠ ܕܠܵ ܡܨܸܝܢ ܠܡܸܬܼܩܲܪܵܒܼܘܼ ܠܐܲܦܲܝ̈ ܫܘܼܪܵܗ̇ ܀</l>
                <l n="289">:ܚܝܠܵܐ ܢܵܦܹ̇ܩ ܡ̣ܢ ܣܝܼ̈ܡܵܬܼܵܐ ܕܓܲܪ̈ܡ̇ܘܗܝ ܕܟܹܐܢܵܐ</l>
                <l n="290">ܘܠܹܗܘ̣ ܚܵܙܹ̇ܝܢ ܐܲܝܟ ܪܲܒܿܚܲܝܠܵܐ ܘܥܵܪܩ̇ܝܼܢ ܡܸܢܹܗ ܀</l>
                <l n="291">:ܬܵܘ ܢܸܬܼܚܲܦܛ ܒܝܘܿܡ ܕܘܼܟܼܪܵܢܹܗ ܕܣܵܗܕܵܐ ܙܲܗܝܵܐ</l>
                <l n="292">ܕܲܢܥܲܕܲܪ ܠܲܢ ܕܠܵܐ ܢܸܬܼܢܟܸܐ ܡ̣ܢ ܡ̇ܪܘܿܕܹܵܐ ܀</l>
                <l n="293">:ܬܵܘ ܢܸܬܼܚܲܦܲܛ ܒܲܨ̈ܠܵܘܵܬܼܵܐ ܒܝܘܿܡ ܥܲܕܥܹܕܹܗ</l>
                <l n="294">ܕܢܸܗܘܸܐ ܥܲܡܹܗ ܒܡܲܠܟܿܘܼܬܼ ܪܵܡ̇ܐ ܒܛܘܼܒܹ̈ܐ ܡܠܝܼܟܹ̈ܐ ܀</l>
            </div>

        </body>
    </text>
</TEI>
