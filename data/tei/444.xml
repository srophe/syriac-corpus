<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8929">Discourse 53</title>
                <title xml:lang="en" level="s" ref="http://syriaca.org/work/8876">Ascetic Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/444</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>
                    
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription"> 
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <l>ܬܘܼܒܼ ܢܝܼܫܵܐ ܕܲܨܠܘܿܬܼܵܐ ܘܫܼܲܟܵܐ ܕܐܲܝܠܹܝܢ ܕܲܒܼܥܘܼܗܕܵܢܵܐ ܐܲܡܝܼܢܵܐ</l>
                <l>ܐܵܠܨܵܐܝܼܬܼ ܕܸܬܼܒܲܥ̈ܝܵܢ: ܘܤܲܓܝܼ ܡܵܘܬܪ̈ܵܢ ܐܸܢ ܐ̄ܢܵܫ ܒܦܘܼܪܫܵܢܵܐ ܩܵܪܹܐ</l>
                <l>ܘܐܵܚܹ̇ܕܼ ܠܗܹܝܢ. ܢܓ.</l>
            </div>
            <div type="body" xml:lang="syr">
                <l>ܕܢܸܫܬܲܪܲܪ ܐ̄ܢܵܫ ܒܫܸܠܬܼܵܐ ܕܲܨܠܘܿܬܹܗ ܒܬܼܘܼܟܼܠܵܢܵܐ ܕܥܲܠ ܐܲܠܵܗܵܐ:</l>
                <l>ܡܢܵܬܼܵܐ ܗ̣̄ܝ ܪܹܫܵܝܬܼܵܐ ܕܡܵܘܗܲܒܼܬܼܵܐ ܕܗܲܝܡܵܢܘܼܬܼܵܐ. ܡܫܲܪܪܘܼܬܼ ܗܲܝܡܵܢܘܼܬܼܵܐ</l>
                <l>ܕܒܲܐܠܵܗܵܐ: ܠܵܘ ܚܠܝܼܡܘܼܬܼܵܐ ܗ̣̄ܝ ܕܬܼܵܘܕܝܼܬܼܵܐ: ܐܵܦܸܢ ܐܸܡܲܐ ܗ̣̄ܝ</l>
                <l>ܕܗܲܝܡܵܢܘܼܬܼܵܐ: ܐܸܠܵܐ ܢܲܦܫܵܐ ܕܚܵܝ̇ܪܵܐ ܒܲܫܪܵܪܹܗ ܕܐܲܠܵܗܵܐ ܡ̣ܢ ܚܲܝܠܵܐ</l>
                <l>ܕܕܘܼܒܵܪܹ̈ܐ. ܐܸܡܲܬܼܝ ܕܗܲܝܡܵܢܘܼܬܼܵܐ ܒܫܲܪ̈ܒܹܝܗ̇: ܕܥܲܡ ܕܘܼܒܵܪܹ̈ܐ</l>
                <l>ܚܠܝܼܛܵܐ: ܬܸܫܟܲܚ ܒܲܟܼܬܼܵܒܹ̈ܐ ܩܲܕܝܼ̈ܫܹܐ: ܠܵܘ ܥܲܠ ܬܪܝܼܨܘܼܬܼ ܬܵܘܕܝܼܬܼܵܐ</l>
                <l>ܬܸܤܒܼܝܼܗ̇ ܠܬܹܐܘܿܪܝܼܵܐ ܕܲܥܠܹܝܗ̇. ܠܵܐ ܡܬܼܘܿܡ ܡܸܬܿܬܲܒܼܥܵܐ</l>
                <l>ܗܲܝܡܵܢܘܼܬܼܵܐ ܕܝܵܗ̇ܒܵܐ ܦܝܵܤܵܐ ܕܬܼܘܼܟܼܠܵܢܵܐ ܡ̣ܢ ܠܵܐ ܓܡܝܼܪܹ̈ܐ: ܐܵܘ</l>
                <l>ܡ̣̤ܢ ܐܲܝܠܹܝܢ ܕܲܡܚܲܒܲܠ ܪܸܥܝܵܢܗܘܿܢ ܡ̣ܢ ܫܪܵܪܵܐ. ܡܫܲܪܪܘܼܬܼ ܗܲܝܡܵܢܘܼܬܼܵܐ</l>
                <l>ܕܹܝܢ ܓܵܠ̇ܝܵܐ ܝܵܬܼܵܗ̇ ܒܢܲܦܫܵܐ: ܠܘܼܩܒܲܠ ܦܸܚܡܵܐ ܕܥܘܼܠܵܝܵܐ</l>
                <l>ܕܲܒܼܕܼܘܼܒܵܪܹ̈ܐ: ܒܢܝܼܫܵܐ ܕܚܵܐܲܪ ܠܲܤܝܵܡܵܐ ܕܦܘܼܩܕܵܢܵܘ̈ܗܝ ܕܡܵܪܲܢ.</l>
                <l>ܢܘܼܗܪܵܐ ܕܢܲܦܫܵܐ: ܗܸܪܓܵܐ ܐܲܡܝܼܢܵܐ ܕܒܲܟܼܬܼܵܒܹ̈ܐ. ܗܸܢܘܿܢ ܓܹܝܪ ܪܵܫܡܝܼܢ</l>
                <l>ܒܡܲܕܥܵܐ ܥܘܼ̈ܫܕܵܢܹܐ ܡܵܘܬܵܪ̈ܵܢܹܐ ܠܲܙܗܝܼܪܘܼܬܼܵܐ ܕܡ̣ܢ ܚܲܫܹ̈ܐ:</l>
                <l>ܘܲܠܡܸܬܼܐܡܵܢܘܼ ܠܘܵܬܼ ܐܲܠܵܗܵܐ: ܒܚܘܼܒܵܐ ܘܲܒܼܕܲܟܼܝܘܼܬܼܵܐ ܕܲܨܠܘܿܬܼܵܐ.</l>
                <l>ܘܬܼܵܪܨܝܼܢ ܩܕܼܵܡܲܝܢ ܐܘܼܪܚܵܐ: ܕܲܡܫܲܝܢܵܐ ܒܕܼܘܼܪ̈ܟܵܬܼܵܐ ܕܩܲܕܝܼ̈ܫܹܐ. ܒܪܲܡ</l>
                <l></l>
                <pb n="380"/>
                <l></l>
                <l>ܕܹܝܢ: ܠܵܐ ܬܸܬܟܸܠ ܥܲܠ ܝܲܕܼܥܹ̈ܐ ܕܦܸܬܼܓܼܵܡܹ̈ܐ: ܐܸܡܲܬܼܝ ܕܲܠܗܘܿܢ ܠܵܐ</l>
                <l>ܢܲܩܝܼܦܵܐ ܥܝܼܪܘܼܬܼܵܐ ܤܲܓܝܼܐܬܼܵܐ: ܘܚܲܫܝܼܫܘܼܬܼܵܐ ܐܲܡܝܼܢܬܼܵܐ ܕܒܲܨ̈ܠܵܘܵܬܼܵܐ</l>
                <l>ܕܲܒܼܟܼܠܫܵܥ̈ܝܼܢ. ܡܸܠܹ̈ܐ ܕܡ̣ܢ ܢܸܤܝܵܢܵܐ ܡܸܬܼܐܲܡܪ̈ܵܢ: ܐܲܠܨܵܐܝܼܬܼ ܩܲܒܸܠ</l>
                <l>ܐܸܢܹܝܢ: ܘܐܵܦܸܢ ܗܸܕܼܝܘܿܛܵܐ ܢܸܗܘܸܐ ܐܲܝܢܵܐ ܕܲܠܗܹܝܢ ܡܡܲܠܸܠ. ܐܵܦ ܓܲܙܵܐ</l>
                <l>ܪܲܒܵܐ ܕܡܲܠܟܹ̈ܐ ܐܲܪ̈ܥܵܢܵܝܹܐ: ܠܵܐ ܓܵܥܹ̇ܝܨ ܕܢܸܤܲܒܼ ܬܵܘܤܲܦܬܼܵܐ ܡ̣ܢ</l>
                <l>ܦܘܼܠܤܹܗ ܕܚܵܕܼܘܿܪܵܐ. ܘܡ̣ܢ ܪ̈ܨܝܼܢܹܐ ܙܥܘܿܪܹ̈ܐ: ܝܵܪܒܿܝܼܢ ܫܸܦ̈ܥܹܐ ܪܵܘܪ̈ܒܹܐ</l>
                <l>ܕܢܲܗܪ̈ܵܘܵܬܼܵܐ. ܐܸܢ ܓܹܝܪ ܥܘܼܗܕܵܢܵܐ ܕܲܡܝܲܬܿܪܹ̈ܐ ܡܚܲܕܸܬܼ ܒܲܢ ܪܸܓܿܬܼܵܐ</l>
                <l>ܕܲܡܝܲܬܿܪܘܼܬܼܵܐ ܐܸܡܲܬܼܝ ܕܗܵܘܹ̇ܝܢܲܢ ܒܥܸܢܝܵܢܗܘܿܢ ܒܡܲܚܫܲܒܼܬܲܢ: ܐܵܦ</l>
                <l>ܥܘܼܗܪܵܢܵܐ ܕܦܲܚ̈ܙܹܐ ܡܚܲܕܸܬܼ ܒܬܲܪܥܝܼܬܲܢ ܪܸܓܿܬܼܵܐ ܫܟܼܝܼܪܬܵܐ ܐܸܡܲܬܼܝ</l>
                <l>ܕܲܠܗܘܿܢ ܥܵܗܕܝܼܢܲܢ. ܒܗܵܝ̇ ܕܥܘܼܗܕܵܢܵܐ ܕܟܼܠܚܲܕܼ ܡ̣ܢ ܗܵܠܹܝܢ:</l>
                <l>ܦܘܼܪ̈ܫܵܢܹܐ ܕܤܘܼܥܪ̈ܵܢܵܘܗܝ ܪܵܫܹ̇ܩ ܒܡܲܚܫܲܒܼܬܲܢ. ܘܐܲܝܟܼ ܕܲܒܼܨܸܒܼܥܵܐ</l>
                <l>ܡܚܵܘܸܐ ܠܲܢ ܤܲܢ̈ܝܬܼܵܐ ܕܤܘܼܥܪ݁ܵܢܲܝܗܘܿܢ: ܐܵܘ ܪ̈ܵܡܵܬܼܵܐ ܕܲܡܥܲܠܝܘܼܬܼ</l>
                <l>ܕܘܼܒܵܪ̈ܲܝܗܘܿܢ: ܐܸܢ ܕܗܵܢܘܿܢ ܘܐܸܢ ܕܗܵܠܹܝܢ. ܘܐܵܠܹ̇ܨ ܠܲܢ ܗ̤ܘ</l>
                <l>ܥܘܼܗܕܵܢܵܐ ܒܓܼܘܼܪ̈ܵܓܼܵܘܗܝ: ܐܸܢ ܕܝܲܡܝܼܢܵܐ ܘܐܸܢ ܕܤܸܡܵܠܵܐ: ܕܲܗ̤ܘܲܝܢ</l>
                <l>ܗܵܪܓܝܼܢܲܢ ܒܒܲܤܝܘܼܬܼܵܐ ܕܬܲܪܥܝܼܬܲܢ. ܟܲܕܼ ܡܸܬܿܬܨܝܼܪܝܼܢ ܝܘܼ̈ܩܢܹܐ</l>
                <l>ܕܲܦܪܝܼܫܘܼܬܼ ܕܘܼܒܵܪ̈ܲܝܗܘܿܢ ܒܗܲܓܵܠܹ̈ܐ ܕܪܸܥܝܵܢܲܢ: ܘܕܲܚܢܲܢ ܚܲܙܵܝܹ̈ܐ</l>
                <l>ܕܝܼܠܗܘܿܢ ܕܢܸܗܘܸܐ ܚܸܦܝܼܛܵܐܝܼܬܼ.</l>
                <l>ܡܵܕܹܝܢ: ܠܵܐ ܗ̄ܘ̣ܵܐ ܗܸܪܓܵܐ ܕܒܼܝܼܫܬܼܵܐ ܡܤܲܓܸܦ ܒܲܠܚܘܿܕܼ ܠܲܕܼܒܹܗ</l>
                <l>ܐܲܚܝܼܕܝܼܢ: ܐܸܠܵܐ ܐܵܦ ܚܙܵܬܼܵܐ: ܐܵܦ ܥܘܼܗܕܵܢܵܐ ܬܘܼܒܼ ܕܐܲܝܠܹܝܢ ܕܲܠܗܹܝܢ</l>
                <l>ܡܫܲܡܠܹܝܢ. ܘܠܵܘ ܬܘܼܒܼ ܦܘܼܠܚܵܢܵܐ ܕܲܡܝܲܬܿܪ̈ܵܬܼܵܐ ܡܥܲܕܲܪ ܠܓܼܵܡܘܿܪܲܝܗܹܝܢ</l>
                <l>ܪܵܘܪܒܼܵܐܝܼܬܼ: ܐܸܠܵܐ ܐܵܦ ܦܲܢܛܵܤܝܼܵܐ ܕܪܸܥܝܵܢܵܐ ܕܡܸܨܛܲܠܲܡ ܡ̣ܢ</l>
                <l>ܥܘܼ̈ܗܕܵܢܹܐ ܕܦܲܪ̈ܨܘܿܦܹܐ ܐܲܝܠܹܝܢ ܕܲܠܗܹܝܢ ܦܵܠ̇ܚܝܼܢ. ܘܡ̣ܢ ܗܵܕܹܐ</l>
                <l></l>
                <pb n="381"/>
                <l></l>
                <l>ܝܑܼܕܼܝܼܥܵܐ ܗ̣̄ܝ: ܕܐܵܦ ܐܲܝܠܹܝܢ ܕܲܠܛܲܟܼܤܵܐ ܕܕܲܟܼܝܘܼܬܼܵܐ ܩܲܪܝܼܒܼܝܼܢ</l>
                <l>ܕܢܸܬܼܡܲܛܘܿܢ: ܠܲܚܙܵܬܼܵܐ ܕܐ̄ܢܵܫܵܐ ܩܲܕܝܼ̈ܫܹܐ ܡܸܫܬܘܹܝܢ: ܒܚܸܙܘܹ̈ܐ ܕܠܸܠܝܵܐ</l>
                <l>ܐܲܡܝܼܢܵܐܝܼܬܼ. ܘܲܠܥܸܕܵܢܹ̈ܐ ܕܐܝܼܡܵܡܵܐ ܟܠܹܗ ܝܵܘܡܵܐ: ܡܠܘܿܐܵܐ ܗܵܘܹ̇ܝܢ</l>
                <l>ܠܗܘܿܢ ܠܚܲܕܼܘܼܬܼܵܐ: ܒܥܸܢܝܵܢܵܐ ܡܸܬܼܝܲܕܼܥܵܢܵܐ ܕܪܸܥܝܵܢܗܘܿܢ: ܚܸܙܘܲܝ̈ܗܘܿܢ</l>
                <l>ܕܩܲܕܝ̈ܫܹܐ ܕܐܸܬܿܛܒܲܥܘ ܒܢܲܦܫܗܘܿܢ. ܘܲܒܼܝܲܕܼ ܗܵܕܹܐ ܝܲܬܝܼܪ ܚܲܡܝܼܡܵܐܝܼܬܼ</l>
                <l>ܗܵܡ̇ܤܝܼܢ ܠܘܵܬܼ ܦܘܼܠܚܵܢܗܹܝܢ ܕܲܡܝܲܬܿܪ̈ܵܬܼܵܐ: ܘܢܘܼܪܵܐ ܝܲܬܝܼܪܬܵܐ</l>
                <l>ܡܸܫܬܲܒܼܩܵܐ ܒܗܘܿܢ ܕܪܸܚܡܬܼܵܐ ܕܲܡܝܲܬܿܪܘܼܬܼܵܐ. ܘܐܵܡ̇ܪܝܼܢ: ܕܡܲܠܲܐܟܹ̈ܐ</l>
                <l>ܩܲܕܝܼ̈ܫܹܐ ܢܵܤ̇ܒܿܝܼܢ ܕܘܼܡܝܵܐ ܕܐ̄ܢܵܫܵܐ ܝܲܩܝܼܪܹ̈ܐ ܘܲܡܝܲܬܿܪܹ̈ܐ: ܘܡܸܬܼܚܵܘܹܝܢ</l>
                <l>ܠܢܲܦܫܵܐ ܒܗܲܓܵܓܹ̈ܐ ܕܫܸܢܬܼܵܐ ܒܦܸܗܝܵܐ ܕܙܵܘ̈ܥܹܝܗ̇: ܐܲܝܟܼ ܕܲܠܚܲܕܼܘܼܬܼܵܐ</l>
                <l>ܘܓܘܼܪܵܓܼܵܐ ܝܲܬܝܼܪܵܐ. ܘܲܠܗܘܿܢ ܒܐܝܼܡܵܡܵܐ ܡܙܝܼܥܝܼܢ ܒܚܸܙܘܵܐ ܕܡܲܚܫܲܒܼܬܼܵܐ:</l>
                <l>ܘܩܵܐܹ̇ܠ ܥܲܡܠܗܘܿܢ ܕܐܝܼܡܵܡܵܐ ܡ̣ܢ ܪܘܵܙܵܐ ܕܲܒܼܐ̄ܢܵܫܵܐ ܩܲܕܝܼ̈ܫܹܐ.</l>
                <l>ܘܒܲܕܼܓܼܘܿܢ ܡܵܘܤܦܝܼܢ ܥܲܠ ܪ̈ܲܗܛܲܝܗܘܿܢ. ܗܵܟܲܢܵܐ ܘܒܲܙܒܲܢ</l>
                <l>ܬܟܼܝܼܒܼܘܼܬܹܗ ܕܲܩܪܵܒܼܵܐ: ܠܐܲܝܢܵܐ ܕܲܠܥܸܢܝܵܢܵܐ ܒܝܼܫܵܐ ܢܩܸܐ ܐܲܡܝܼܢܵܐܝܼܬܼ:</l>
                <l>ܫܹ̈ܐܕܹܐ ܒܵܗ̇ ܒܲܕܼܡܘܼܬܼܵܐ ܤܵܥ̇ܪܝܼܢ. ܟܲܕܼ ܢܵܤ̇ܒܿܝܼܢ ܕܘܼܡܝܵܐ</l>
                <l>ܠܡܸܬܼܚܵܘܵܝܘܼ ܠܢܲܦܫܵܐ: ܚܸܙ̈ܘܹܐ ܕܲܡܙܝܼܥܝܼܢ ܝܲܬܝܼܪ: ܒܥܘܼ̈ܗܕܵܢܹܐ</l>
                <l>ܕܐܝܼܡܵܡܵܐ ܠܐܲܝܢܵܐ ܕܲܡܡܲܨܲܥ ܒܗܵܠܹܝܢ. ܒܲܙܒܲ: ܘܐܵܦ ܒܲܚܙܵܬܼܵܐ</l>
                <l>ܕܚܝܼܠܬܼܵܐ ܕܡܲܪܗܒܼܵܐ ܠܢܲܦܫܵܐ ܘܡܲܡܚܠܵܐ: ܘܲܡܚܵܘܝܵܐ ܥܲܤܩܘܼܬܼܵܐ</l>
                <l>ܕܕܼܘܼܒܵܪܵܐ ܕܲܒܼܫܸܠܝܵܐ ܘܲܠܚܘܿܕܼܵܝܘܼܬܼܵܐ ܥܲܡ ܐ̄ܚܪ̈ܵܢܝܵܬܼܵܐ. ܘܲܚܢܲܢ ܗܵܟܹܝܠ</l>
                <l>ܐܲܚܲܝ̈: ܢܸܗܘܸܐ ܐܝܼܬܼ ܠܲܢ ܦܘܼܪܫܵܢܵܐ ܕܥܘܼ̈ܗܕܵܢܹܐ ܒܗܸܪܓܲܢ: ܕܒܲܐܝܠܹܝܢ</l>
                <l>ܡܸܢܗܘܿܢ ܢܸܬܼܥܢܸܐ: ܘܐܲܝܠܹܝܢ ܡܸܢܗܘܿܢ ܢܸܕܼܚܸܐ ܡ̣ܢ ܨܹܐܕܲܝܢ ܪܗܒܼܵܐܝܼܬܼ</l>
                <l>ܟܲܕܼ ܢܸܬܼܩܲܪܒܼܘܼܢ ܠܬܲܪܥܝܼܬܲܢ: ܐܸܢ ܡ̣ܢ ܒܛܝܼܠܘܼܬܼܵܐ ܕܫܹ̈ܐܕܹܐ</l>
                <l></l>
                <pb n="382"/>
                <l></l>
                <l>ܕܫܵܕܹܝܢ ܡܠܘܿܐܵܐ ܠܚܲܫܹ̈ܐ: ܐܸܢ ܕܪܸܓܿܬܼܵܐ ܐܵܘ ܕܚܸܡܬܼܵܐ. ܘܐܸܢ ܡ̣ܢ</l>
                <l>ܡܲܠܲܐܟܹ̈ܐ ܩܲܕܝܼ̈ܫܹܐ ܕܝܵܗ̇ܒܿܝܼܢ ܪܸܡܙܵܐ ܕܲܪܘܵܙܵܐ ܘܕܝܼܕܲܥܬܼܵܐ: ܘܲܕܼܥܘܼܪ̈ܵܢܹܐ</l>
                <l>ܒܚܘܼ̈ܫܵܒܲܝܗܘܿܢ ܕܲܡܕܼܝܼܠܝܼܢ ܒܩܘܼܪܵܒܼܗܘܿܢ ܕܨܹܐܕܲܝܢ: ܘܐܸܢ ܡ̣ܢ</l>
                <l>ܥܘܼܗܕܵܢܵܐ ܕܩܲܕܝܼܡܘܼܬܼ ܤܘܼܥܪ̈ܵܢܹܐ ܘܲܪܓܸܫܬܼܵܐ: ܕܡܸܢܗܘܿܢ ܒܢܲܦܫܵܐ</l>
                <l>ܡܸܬܿܬܿܙܝܼܥܝܼܢ ܚܘܼ̈ܫܵܒܹܐ: ܕܚܵܫ̇ܚܝܼܢ ܠܐܲܝܢܵܐ ܕܗ̤ܘ ܓܲܒܵܐ. ܘܢܸܤܝܵܢܵܐ</l>
                <l>ܕܬܲܪ̈ܬܲܝܗܹܝܢ: ܒܝܼܕܲܥܬܼܵܐ ܦܵܪܘܿܫܬܼܵܐ ܢܸܩܢܸܐ: ܐܵܦ ܕܵܚܙܵܬܼܗܘܿܢ: ܐܵܦ</l>
                <l>ܕܥܸܢܝܵܢܗܘܿܢ: ܐܵܦ ܕܦܘܼܠܚܵܢܵܐ ܕܲܥ̇ܒܼܵܕܲܝ̈ܗܘܿܢ. ܘܲܠܟܼܠ ܚܕܼܵܐ</l>
                <l>ܡܸܢܗܹܝܢ ܢܲܠܘܸܬܼ ܒܲܪ ܫܵܥܬܹܗ: ܨܠܘܿܬܼܵܐ ܦܪܝܼܫܬܼܵܐ. ܚܘܼܒܵܐ ܕܡ̣ܢ</l>
                <l>ܨܸܒܼ̈ܘܵܬܼܵܐ ܡܸܬܼܩܲܝܲܡ: ܐܲܝܟܼ ܕܸܠܩܵܐ ܙܥܘܿܪܵܐ ܕܲܒܼܬܼܘܼܪܤܵܝܵܐ ܕܡܸܫܚܵܐ</l>
                <l>ܩܵܐܹ̇ܡ ܢܘܼܗܪܵܐ ܕܡܸܢܹܗ: ܘܐܲܝܟܼ ܢܲܗܪܵܐ ܕܩܵܐܹ̇ܡ ܡ̣ܢ ܡܸܛܪܵܐ: ܕܥܲܡ</l>
                <l>ܕܲܚ̣ܤܲܪ ܡܠܘܿܐܵܐ ܕܩܘܼܝܵܡܹܗ: ܦܵܫ̣ ܠܹܗ ܚܹܐܦܵܐ ܕܡܲܪܕܝܼܬܹܗ. ܚܘܼܒܵܐ</l>
                <l>ܕܐܲܠܵܗܵܐ ܐܝܼܬܼܵܘܗܝ ܥܸܠܬܹܗ: ܐܲܝܟܼ ܡܥܝܼܢܵܐ ܕܡ̣ܢ ܥܘܼ̈ܡܩܹܐ ܓܵܤܝܵܐ:</l>
                <l>ܕܠܵܐ ܡܬܼܘܿܡ ܓܵܐܹ̇ܙ ܪܸܕܼܝܵܐ ܕܡܲܪܕܝܼܬܹܗ. ܕܗ̤ܘܝܘܼ ܒܲܠܚܘܿܕܼܵܘܗܝ</l>
                <l>ܡܥܝܼܢܵܐ ܕܚܘܼܒܵܐ: ܕܠܵܐ ܚܵܤܲܪ ܡܠܘܿܐܵܐ ܕܐܲܤܵܢܹܗ܀</l>
                <l>	ܨܵܒܹ̇ܐ ܐܲܢ̄ܬܿ ܕܬܸܬܼܒܲܤܲܡ ܒܙܘܼܡܵܪܵܐ ܕܬܸܫܡܸܫܵܟ: ܘܲܪܓܸܫܬܼܵܐ</l>
                <l>ܬܸܤܲܒܼ ܕܡܸ̈ܠܲܝ ܪܘܼܚܵܐ ܕܡܸܢܵܟܼ ܡܸܙܕܲܡܪ̈ܲܢ؟ ܡܘܼܠܵܝܵܐ ܕܲܟܼܡܵܝܘܼܬܼܵܐ:</l>
                <l>ܐܲܪܦܵܐ. ܘܝܼܕܲܥܬܼܵܐ ܕܡܘܼ̈ܫܚܵܬܼܵܐ ܕܒܼܵܗ̇: ܠܵܐ ܬܩܝܼܡ. ܘܲܠܦܸܬܼܓܼܵܡܹ̈ܐ:</l>
                <l>ܒܢܝܼܫܵܐ ܕܲܨܠܘܿܬܼܵܐ ܗ̤ܘܲܝܬܿ ܐܵܡܲ̈ܪ. ܘܬܸܢܝܵܐ ܥܝܵܕܼܵܢܵܝܵܐ: ܫܒܼܘܼܩ.</l>
                <l>ܐܸܤܬܲܟܲܠ ܡܸܕܸܡ ܕܐܵܡܲ݁ܪܢܵܐ. ܘܐܲܝܠܹܝܢ ܕܬܲܫܥܝܼܬܼܵܢܵܐܝܼܬܼ ܐܲܡܝܼܪܵܢ: ܐܲܝܟܼ</l>
                <l>ܕܲܒܼܩܸܪܝܵܢܵܐ ܡܸܕܸܡ ܕܲܡܕܲܒܿܪܵܢܘܼܬܼܵܐ ܐܲܠܵܗܵܝܬܼܵܐ ܗܘ̤ܵܐ ܚܵܐܲܪ ܪܸܥܝܵܢܵܟܼ</l>
                <l>ܒܬܸܢܝܼܗܹܝܢ. ܐܲܝܟܲܢܵܐ ܕܲܒܼܤܘܼ̈ܟܵܠܹܐ ܪܵܘܪ̈ܒܹܐ ܕܲܒܼܗܹܝܢ: ܬܸܬܿܥܝܼܪ ܢܲܦܫܵܐ</l>
                <l></l>
                <pb n="383"/>
                <l></l>
                <l>ܠܬܲܗܪܵܐ ܕܒܲܡܕܲܒܿܪܵܢܘܼܬܼܵܐ. ܘܡ̣ܢ ܗܵܪܟܵܐ ܬܸܬܿܙܝܼܥ ܐܵܘ ܠܬܸܫܒܿܘܿܚܬܼܵܐ:</l>
                <l>ܐܵܘ ܠܚܲܫܵܐ ܡܵܘܬܪܵܢܵܐ. ܘܐܲܝܠܹܝܢ ܕܲܨ̈ܠܵܘܵܬܼܵܐ ܐܸܢܹܝܢ: ܥܲܠ ܩܢܘܿܡܵܟܼ</l>
                <l>ܬܸܤܲܒܼ ܐܸܢܹܝܢ. ܡܵܐ ܕܹܝܢ ܕܐܸܫܬܲܪܪܲܬ̤ ܬܲܪܥܝܼܬܼܵܟܼ ܒܗܵܠܹܝܢ: ܕܘܼܘܵܕܼܵܐ ܡ̣ܢ</l>
                <l>ܟܲܕܼܘܼ ܝܲܗ̣̄ܒܼ ܐܲܬܼܪܵܐ ܘܫܲܢ̣ܝܼ. ܠܲܝܬܿ ܓܹܝܪ ܒܦܘܼܠܚܵܢܵܐ ܕܥܲܒܼܕܘܼܬܼܵܐ ܫܲܝܢܵܐ</l>
                <l>ܕܪܸܥܝܵܢܵܐ: ܘܠܵܐ ܒܚܹܐܪܘܼܚܵܐ ܕܲܒܼܢܲܝ̈ܵܐ ܫܓܼܘܼܫܝܵܐ ܕܕܼܘܼܘܵܕܼܵܐ. ܗ̤ܘ ܓܹܝܪ</l>
                <l>ܡܥܵܕܼ ܡܵܬܹ̇ܩ ܠܵܗ̇ ܠܲܛܥܵܡܬܼܵܐ ܕܤܘܼ̈ܟܵܠܹܐ: ܘܒܼܵܐܹ̇ܙ ܠܒܼܘܼܝܵܢܵܐ</l>
                <l>ܕܲܒܼܗܘܿܢ. ܒܲܕܼܡܘܼܬܼ ܥܠܲܩܬܼܵܐ: ܕܡܵܬܲܩܵܐ ܚܲܝܘܼܬܹܗ ܕܦܲܓܼܪܵܐ: ܒܲܕܼܡܵܐ</l>
                <l>ܕܗܲܕܵܡܵܘ̈ܗܝ. ܐܵܦ ܓܹܝܪ ܪܟܼܘܿܒܹܗ ܕܤܵܛܵܢܵܐ: ܐܸܢ ܡܲܨܝܵܐ: ܙܵܕܹܩ</l>
                <l>ܕܢܸܬܼܩܪܸܐ ܕܘܼܘܵܕܼܵܐ. ܗ̤ܘ ܤܵܛܵܢܵܐ ܒܲܕܼܡܘܼܬܼ ܗܸܢܝܘܿܟܼܵܐ ܡܥܵܕܼ</l>
                <l>ܐܲܡܝܼܢܵܐܝܼܬܼ ܪܵܟܹܒܼ ܥܲܠ ܗܵܢܵܐ: ܟܲܕܼ ܕܒܼܝܼܪ ܥܲܡܹܗ ܟܸܢܫܵܐ ܕܚܲܫܹ̈ܐ.</l>
                <l>ܘܥܲܠ ܢܲܦܫܵܐ ܕܵܘܝܼܬܼܵܐ ܥܵܐܹ̇ܠ: ܒܚܲܒܵܪܵܐ ܕܕܼܘܼܘܵܕܼܵܗ̇. ܘܐܵܦ ܗܵܕܹܐ:</l>
                <l>ܦܵܪܘܿܫܵܐܝܼܬܼ ܗ̤ܘܲܝܬܿ ܡܸܤܬܲܟܲܠ. ܕܲܡܝܲܒܿܠܵܢܵܐ ܕܡܸܠܹ̈ܐ ܐܲܝܟܼ ܕܡ̣ܢ</l>
                <l>ܦܲܪܨܘܿܦܵܐ ܢܘܼܟܼܪܵܝܵܐ ܒܦܸܬܼܓܼܵܡܹ̈ܐ ܕܙܘܼܡܵܪܵܟܼ ܘܲܨܠܘܿܬܼܵܟܼ: ܠܵܐ ܬܸܗܘܸܐ.</l>
                <l>ܕܠܵܐ ܬܸܤܬܿܒܲܪ ܠܵܟܼ ܕܲܥ̇ܒܼܵܕܼܵܐ ܕܲܫܠܝܼܚܘܼܬܼܵܐ ܡܲܤܓܸܐ ܐܲܢ̄ܬܿ</l>
                <l>ܚܦܝܼܛܵܐܝܼܬܼ: ܟܲܕܼ ܡ̣ܢ ܚܲܫܵܐ ܘܚܲܕܼܘܼܬܼܵܐ ܕܲܒܼܗܘܿܢ ܡܒܲܪܲܝ ܐܲܢ̄ܬܿ</l>
                <l>ܠܲܓܼܡܵܪ. ܐܸܠܵܐ ܐܲܝܟܼ ܕܡ̣ܢ ܦܲܪܨܘܿܦ ܝܵܬܼܵܟܼ ܗ̤ܘܲܝܬܿ ܐܵܡܲ݁ܪ ܠܗܹܝܢ</l>
                <l>ܠܡܸܠܹ̈ܐ ܡܸܬܼܟܲܫܦܵܢܵܐܝܼܬܼ: ܒܒܼܘܼܝܵܢܵܐ ܘܲܒܼܚܚܲܫܵܐ ܕܦܘܼܪܫܵܢܵܐ. ܐܲܝܟܼ ܐܲܝܢܵܐ</l>
                <l>ܕܲܡܦܵܣ: ܕܒܲܥ̇ܒܼܵܕܼܵܐ ܕܲܩܢܘܿܡܹܗ ܐܝܼܬܼܵܘܗܝ ܫܲܪܝܼܪܵܐܝܼܬܼ. ܩܘܼܛܵܥܵܐ:</l>
                <l>ܡ̣ܢ ܦܸܗܝܵܐ ܕܪܸܥܝܵܢܵܐ. ܘܦܸܗܝܵܐ: ܡ̣ܢ ܒܸܛܠܵܢܵܐ ܕܥܲܡ̈ܠܐ ܘܩܸܪܝܵܢܵܐ</l>
                <l>ܘܡ̣ܢ ܥܸܢܝܵܢܵܐ ܕܲܡܫܵܟܼܵܐ ܗܵܘܹ̇ܐ܀ ܗܵܝ̇ ܕܠܵܐ ܢܸܬܼܚܲܫܲܚ ܒܗܘܼܦܵܟܼ</l>
                <l>ܚܘܼ̈ܫܵܒܹܐ ܠܘܼܩܒܲܠ ܗܵܢܘܿܢ ܕܲܡܡܲܠܠܝܼܢ ܒܲܢ: ܐܸܠܵܐ ܒܝܲܕܼ ܬܲܟܼܫܲܦܬܼܵܐ</l>
                <l></l>
                <pb n="384"/>
                <l></l>
                <l>ܢܸܦܤܘܿܩ ܡܲܡܠܲܠܗܘܿܢ: ܗܵܕܹܐ: ܫܘܼܘܕܵܥܵܐ ܗ̣̄ܝ ܕܗܵܘܢܵܐ ܕܐܸܫܟܲܚ</l>
                <l>ܚܸܟܼܡܬܼܵܐ ܘܚܲܝܠܵܐ ܕܡ̣ܢ ܛܲܝܒܿܘܼܬܼܵܐ. ܕܡ̣ܢ ܥܲܡܠܵܐ ܤܲܓܝܼܐܵܐ: ܚܲܪܲܪܬܹܗ</l>
                <l>ܝܑܼܕܲܥܬܹܗ ܫܲܪܝܼܪܬܵܐ. ܘܒܲܫܟܼܵܚܬܵܐ ܕܲܫܒܼܝܼ̈ܠܹܐ ܦܵܤ̈ܘܿܩܹܐ ܕܐܲܕܼܪܸܟܼ:</l>
                <l>ܤܲܓܝܼܐܘܼܬܼ ܟܪܘܼܟܼܝܵܐ ܕܐܘܼܪܚܵܐ ܢܲܓܝܼܪܬܵܐ ܦܲܤܩ̣ܵܗ̇. ܒܗܵܝ̇ ܕܐܵܦ ܠܵܐ</l>
                <l>ܒܟܼܠܙܒܲܢ ܐܝܼܬܼ ܠܲܢ ܚܲܝܠܵܐ: ܕܒܲܗ̈ܦܵܟܼܵܬܼܵܐ ܠܟܼܠܗܘܿܢ ܚܘܼ̈ܫܵܒܹܐ</l>
                <l>ܕܲܠܩܘܼ̈ܒܼܠܵܝܹܐ ܢܫܲܬܸܩ ܐܸܢܘܿܢ. ܐܸܠܵܐ ܓܵܕܼܫܵܐ ܐܸܡܲܬܼܝ ܕܢܵܤ̇ܒܿܝܼܢܲܢ</l>
                <l>ܡܸܢܗܘܿܢ ܡܚܘܿܬܼܵܐ: ܕܲܠܙܲܒܼܢܵܐ ܤܲܓܝܼܐܵܐ ܠܵܐ ܡܸܬܼܐܲܤܝܵܐ܀</l>
                <l>	ܠܘܼܩܒܲܠ ܗܵܢܘܿܢ ܕܐܝܼܬܲܝܗܘܿܢ ܒܢܲܝ̈ ܫܬܼܵܐ ܐܲܠܦܹ̈ܐ ܕܲܫܢܲܝ̈ܵܐ: ܡܲܥܸܠ</l>
                <l>ܐܲܢ̄ܬܿ ܢܲܦܫܵܟܼ ܠܕܲܪܵܐ. ܐܝܼܬܼ ܕܹܝܢ ܘܲܠܗܘܿܢ ܐܵܦ ܥܘܼܬܵܕܼܵܐ ܕܐܲܝܠܹܝܢ</l>
                <l>ܕܲܒܼܗܹܝܢ ܢܸܡܚܘܿܢܵܟܼ: ܘܝܲܬܿܝܼܪ ܡ̣ܢ ܚܸܟܼܡܬܼܵܟܼ ܘܕܼܘܼܪܵܫܵܟܼ ܕܝܼܠܵܟܼ.</l>
                <l>ܐܸܠܵܐ ܘܐܵܦ ܟܲܕܼ ܙܵܟܹ̇ܐ ܐܲܢ̄ܬܿ: ܫܘܼܚܬܼܵܐ ܕܚܘܼ̈ܫܵܒܹܐ ܡܟܲܬܡܵܐ ܗ̣̄ܝ</l>
                <l>ܒܪܸܥܝܵܢܵܟܼ: ܘܪܹܚܝܵܐ ܕܤܲܪܝܼܘܼܬܼܗܘܿܢ ܥܲܕܼ ܙܲܒܼܢܵܐ ܦܵܐܲܚ ܒܤܵܘܩܵܟܼ.</l>
                <l>ܒܝܼܫܵܐ ܕܹܝܢ ܩܲܕܼܡܵܝܵܐ: ܡ̣ܢ ܟܠܗܹܝܢ ܗܵܠܹܝܢ ܘܩܸܢܛܵܐ ܡܚܲܪܲܪ ܐܲܢ̄ܬܿ:</l>
                <l>ܒܗܵܝ̇ ܕܲܠܲܝܬܿ ܤܘܼܝܵܥܵܐ ܐܲܝܟܼ ܐܲܠܵܗܵܐ܀ ܕܸܡ̈ܥܹܐ ܐܲܡܝܼ̈ܢܵܬܼܵܐ ܕܒܲܨܠܘܿܬܼܵܐ:</l>
                <l>ܫܘܼܘܕܵܥܵܐ ܐܸܢܹܝܢ ܕܪ̈ܲܚܡܹܐ ܐܲܠܵܗܵܝܹ̈ܐ: ܕܲܫܘܵܬ̤ ܠܗܘܿܢ ܢܲܦܫܵܐ ܒܝܲܕܼ</l>
                <l>ܬܝܵܒܼܘܼܬܼܵܗ̇ ܕܐܸܬܼܩܲܒܿܠܲܬ̤: ܘܫܲܪܝܲܬ̤ ܥܵܐ̇ܠܵܐ ܠܲܦܩܲܥܬܼܵܐ ܕܫܲܦܝܼܘܼܬܼܵܐ</l>
                <l>ܒܕܸܡ̈ܥܹܐ. ܐܸܠܵܐ ܓܹܝܪ ܐܸܬܿܕܲܠܝܼܘ ܚܘܼ̈ܫܵܒܹܐ ܡ̣ܢ ܪܸܢܝܵܐ ܕܥܵܒܼܘܿܪ̈ܝܵܬܼܵܐ:</l>
                <l>ܘܲܫܕܼܵܘ ܡܸܢܗܘܿܢ ܤܲܒܼܪܹܗ ܕܥܵܠܡܵܐ: ܘܕܼܵܠܲܬ̤ ܒܗܘܿܢ ܒܲܤܝܘܼܬܼܵܐ</l>
                <l>ܕܲܥܠܵܘܗܝ: ܘܫܲܪܝܼܘ ܠܡܲܬܼܩܵܢܘܼ ܙܘܵܕܹ̈ܐ ܕܲܠܝܘܿܡ ܡܲܦܩܵܢܹܗ</l>
                <l>ܕܒܲܪܢܵܫܵܐ. ܒܲܕܼܙܠܲܬ̤ ܠܵܗ̇ ܒܢܲܦܫܵܐ ܡܲܚܫܲܒܼܬܼܵܐ ܕܨܸܒܼ̈ܘܵܬܼܵܐ ܕܲܠܗܲܠ ܡ̣ܢ</l>
                <l>ܕܲܬܼܢܵܢ: ܠܵܐ ܡܲܨܝܵܐ ܕܢܲܪ̈ܕܝܵܢ ܥܲܝ̈ܢܹܐ ܕܸܡ̈ܥܹܐ܀ ܕܡ̈ܥܹܐ ܓܹܝܪ ܡ̣ܢ</l>
                <l></l>
                <pb n="385"/>
                <l></l>
                <l>ܗܸܪܓܵܐ ܚܲܬܝܼܬܼܵܐ ܘܲܕܼܠܵܐ ܦܸܗܝܵܐ: ܘܡ̣ܢ ܚܘܼ̈ܫܵܒܹܐ ܬܟܼܝܼ̈ܒܹܐ ܘܠܵܐ</l>
                <l>ܡܸܨܛܲܠܝܵܢܹ̈ܐ ܗܵܘ̈ܝܵܢ. ܘܲܒܼܝܲܕܼ ܥܘܼܗܕܵܢܵܐ ܡܸܕܸܡ ܩܲܛܝܼܢܵܐ ܕܢܵܦܹ̇ܠ</l>
                <l>ܒܪܸܥܝܵܢܵܐ: ܘܡܲܚܸܫ ܠܠܸܒܵܐ ܒܨܸܦܬܼܵܐ ܕܲܥܠܵܘܗܝ. ܘܡ̣ܢ ܗܵܪܟܵܐ:</l>
                <l>ܬܵܟܼ̈ܒܵܢ ܕܸܡ̈ܥܹܐ. ܐܸܡܲܬܼܝ ܕܬܸܦܢܸܐ ܠܘܵܬܼ ܥ̇ܒܼܵܕܼܵܐ ܕܐܝܼ̈ܕܲܝܵܐ ܒܐܲܡܝܼܢܘܼܬܼܵܐ</l>
                <l>ܕܲܒܼܫܸܠܝܵܟܼ: ܠܵܐ ܬܤܝܼܡܝܼܘܗܝ ܠܦܘܼܩܕܵܢܵܐ ܕܐܲܒܼܵܗ̈ܬܼܵܐ ܕܡܸܛܠܵܬܹܗ:</l>
                <l>ܬܲܚܦܝܼܬܼܵܐ ܠܪܸܚܲܬܼ ܟܸܤܦܵܐ. ܥ̇ܒܼܵܕܼܵܐ ܠܲܡ ܙܥܘܿܪܵܐ ܢܸܗܘܸܐ ܠܵܟܼ</l>
                <l>ܡܸܛܠ ܩܘܼܛܵܥܵܐ: ܐܲܝܢܵܐ ܕܠܵܐ ܫܵܓܹ̇ܫ ܠܹܗ ܠܗܵܘܢܵܐ. ܐܸܢܕܹܝܢ ܡܸܛܠ</l>
                <l>ܙܸܕܼܩܬܼܵܐ ܟܹܐܡܲܬܼ ܕܬܸܗܡܘܿܣ ܠܘܵܬܹܗ ܒܝܲܬܿܝܼܪ ܨܵܒܹ̇ܐ ܐܲܢ̄ܬܿ: ܕܲܥ</l>
                <l>ܕܲܡܝܲܬܿܪܵܐ ܨܠܘܿܬܼܵܐ ܡ̣ܢ ܙܸܕܼܩܬܼܵܐ ܒܛܲܟܼܤܵܗ̇. ܘܐܸܢ ܡܸܛܠ ܤܘܼܢܩܵܢܵܟܼ:</l>
                <l>ܐܸܢ ܠܵܐ ܬܸܬܼܝܲܥܲܢ: ܡܸܤܬܼܵܟܼ ܠܡܘܼܠܵܝܵܐ ܕܲܚܫܲܚܬܼܵܟܼ: ܗܵܘ̇ ܡܸܕܸܡ</l>
                <l>ܕܲܡܦܲܪܢܸܣ ܠܵܟܼ ܡܵܪܲܢ. ܠܵܐ ܡܸܡܬܼܘܿܡ ܐܲܪܦ̣ܝܼ ܠܦܵܠܚܵܘ̈ܗܝ:</l>
                <l>ܕܢܸܤܬܲܬܩܝܼܢ ܥܲܠ ܥܵܒܼܘܿܪ̈ܝܵܬܼܵܐ. ܒܥܵܘ ܠܘܼܩܕܲܡ ܡܲܠܟܿܘܼܬܹܗ</l>
                <l>ܕܐܲܠܵܗܵܐ ܘܙܲܕܼܝܼܩܘܼܬܹܗ: ܘܗܵܠܹܝܢ ܡܸܬܿܬܵܘ̈ܤܦܵܢ ܠܟܼܘܿܢ: ܥܲܕܼܠܵܐ</l>
                <l>ܬܸܫܠܘܼܢ: ܐܸܡ݂ܲܪ ܡܵܪܲܢ܀</l>
                <l>	ܐܸܡ݂ܲܪ ܚܲܕܼ ܡ̣ܢ ܩܲܕܝܼ̈ܫܹܐ: ܠܵܘ ܓܹܝܪ ܗܵܢܵܘ ܢܝܼܫܵܐ ܕܕܼܘܼܒܵܪܵܟܼ:</l>
                <l>ܐܲܝܟܲܢܵܐ ܕܲܬܼܤܲܒܲܥ ܠܟܲܦ̈ܢܹܐ: ܘܬܸܗܘܸܐ ܩܸܠܵܝܬܵܟܼ ܒ݂ܹܝܬܼ ܨܵܘܒܵܐ</l>
                <l>ܠܐܲܟܼܤ̈ܢܵܝܹܐ. ܗܵܢܵܐ ܓܹܝܪ ܕܘܼܒܵܪܵܐ: ܠܐܲܝܠܹܝܢ ܕܲܒܼܥܵܠܡܵܐ ܐܸܢܘܿܢ ܝܲܬܝܼܪ</l>
                <l>ܫܲܦܝܼܪ ܠܵܚܹ̇ܡ: ܘܠܵܘ ܠܝܼܚܝܼ̈ܕܼܵܝܹܐ ܡܚܲܪܪ̈ܲܝ ܡ̣ܢ ܡܲܪ̈ܢܝܵܬܼܵܐ</l>
                <l>ܕܡܸܬܼܚܲܙܝܵܢ̈ܝܵܬܼܵܐ: ܘܢܵܛܪ̈ܲܝ ܗܵܘܢܵܐ ܒܲܨܠܘܿܬܼܵܐ. ܐܸܢ ܡܸܡܬܼܘܿܡ</l>
                <l>ܬܸܫܬܿܘܸܐ ܠܝܼܚܝܼܕܼܵܝܘܼܬܼܵܐ ܩܲܠܝܼܠܲܬܼ ܡܵܘ̈ܒܠܹܐ ܒܡܲܠܟܿܘܼܬܼܵܐ ܕܚܹܐܪܘܼܬܼܵܗ̇:</l>
                <l></l>
                <pb n="386"/>
                <l></l>
                <l>ܠܵܐ ܬܲܪܗܒܼܵܟܼ ܡܲܚܫܲܒܼܬܼܵܐ ܗܵܝ̇ ܕܕܸܚܠܬܼܵܐ ܐܲܝܟܼ ܥܝܵܕܼܵܐ: ܒܤܘܿܓܼܵܐܐ</l>
                <l>ܕܲܙܢܲܝ̈ ܫܘܼ̈ܚܠܵܦܹܐ ܕܚܘܼ̈ܫܵܒܹܐ ܕܲܗ̈ܦܵܟܼܵܬܼܵܗ̇. ܐܸܠܵܐ ܐܲܝܟܼ ܐ̄ܢܵܫ</l>
                <l>ܕܲܡܗܲܝܡܸܢ ܕܢܵܛܘܿܪܵܐ ܐܝܼܬܼ ܥܲܡܹܗ: ܘܲܡܦܵܣ ܒܚܸܟܼܡܬܹܗ</l>
                <l>ܚܲܬܝܼܬܵܐܝܼܬܼ: ܕܗ̤ܘ ܥܲܡ ܟ̱ܠܵܗ̇ ܒܪܝܼܬܼܵܐ ܬܚܹܝܬܼ ܚܲܕܼ ܡܵܪܵܐ ܐܝܼܬܲܝܗܘܿܢ:</l>
                <l>ܘܚܲܕܼ ܪܸܡܙܵܐ ܠܟܼܠܗܘܿܢ ܡܙܝܼܥ ܘܲܡܫܲܠܸܐ ܐܵܦ ܡܕܲܒܲܪ. ܘܠܵܐ</l>
                <l>ܡܸܫܟܲܚ ܚܲܕܼ ܡ̣ܢ ܟܢܵܘ̈ܬܼܵܐ ܠܚܲܒܼܪܹܗ ܕܢܲܟܸܐ ܒܸܠܥܵܕܼ ܡ̣ܢ ܦܘܼܩܕܵܢܹܗ</l>
                <l>ܕܲܡܕܲܒܿܪܵܢܵܐ: ܘܕܲܬܼܚܹܝܬܼ ܒܛܝܼܠܘܼܬܼܵܐ ܐܝܼܬܼܵܘܗܝ ܟܠ: ܗܵܟܲܢܵܐ ܩܘܼܡ</l>
                <l>ܘܐܸܬܼܠܲܒܲܒܼ. ܘܐܵܦܸܢ ܝܑܼܗܝܼܒܼܵܐ ܚܹܐܪܘܼܬܼܵܐ ܠܡܸܢܗܘܿܢ: ܠܵܐ ܗ̄ܘ̣ܵܐ</l>
                <l>ܒܟܼܠܡܸܕܸܡ: ܘܠܵܐ ܫܹ̈ܐܕܹܐ ܐܵܦܠܵܐ ܚܲܝ̈ܘܵܬܼܵܐ ܚܲܒ̈ܵܠܵܬܼܵܐ: ܘܠܵܐ ܒܢܲܝ̈ܢܵܫܵܐ</l>
                <l>ܒܒܼܝܼܫܘܼܬܼܵܐ: ܕܲܢܢܝܼܚ ܚܲܕܼ ܡܸܢܗܘܿܢ ܨܸܒܼܝܵܢܹܗ ܒܚܘܼܒܵܠܵܐ ܕܐ̄ܢܵܫ</l>
                <l>ܡܸܫܟܲܚ: ܥܕܲܡܵܐ ܕܦܵܩܹ̇ܕܼ ܪܸܡܙܵܐ ܘܡܸܬܼܝܼܗܵܒܼ ܐܲܬܼܪܵܐ ܒܲܟܼܡܵܝܘܼܬܼܵܐ܀</l>
                <l>ܠܵܐ ܗ̄ܘ̣ܵܐ ܟܠܵܗ̇ ܚܹܐܪܘܼܬܼܵܐ ܕܬܹܐܬܸܐ ܠܤܵܥܘܿܪܘܼܬܼܵܐ: ܡܲܦܲܣ ܡ̣ܢ</l>
                <l>ܪܸܡܙܵܐ ܐܲܠܵܗܵܝܵܐ: ܘܐܸܠܵܐ: ܠܵܐ ܚܵܝܹ̇ܐ ܗ̄ܘ̣ܵܐ ܟܠ ܒܤܲܪ. ܠܵܐ ܓܹܝܪ</l>
                <l>ܫܵܒܹ̇ܩ ܡܵܪܝܵܐ ܠܼܲܒܼܪܝܼܬܹܗ: ܕܬܸܬܼܩܲܪܲܒܼ ܠܵܗ̇ ܚܹܐܪܘܼܬܼܵܐ ܕܫܹ̈ܐܕܹܐ ܐܵܘ</l>
                <l>ܕܲܒܼܢܲܝ̈ܢܵܫܵܐ: ܕܢܸܬܼܚܲܫܚܘܼܢ ܒܵܗ̇ ܚܲܕܼ ܡܸܢܗܘܿܢ ܐܲܝܟܼ ܨܸܒܼܝܵܢܗܘܿܢ.</l>
                <l>ܡܸܛܠܗܵܢܵܐ ܗ̤ܘܲܝܬܿ ܐܵܡܲ݁ܪ ܠܝܵܬܼܵܟܼܸ: ܕܢܵܛܘܿܪܵܐ ܐܝܼܬܼ ܥܲܡܝܼ. ܘܠܲܝܬܿ</l>
                <l>ܡܸܬܼܡܲܨܝܵܢܘܼܬܼܵܐ ܠܲܚܕܼܵܐ ܡ̣ܢ ܒܸܪ̈ܝܵܬܼܵܐ ܐܵܦܸܢ ܠܡܸܬܼܚܙܵܝܘܼ ܒܲܠܚܘܿܕܼ</l>
                <l>ܩܕܼܵܡܲܝ: ܐܸܠܵܐ ܡܲܦܤܵܢܘܼܬܼܵܐ ܗܘ̤ܵܬܼ ܡ̣ܢ ܠܥܸܠ. ܐܲܝܟܲܢܵܐ ܕܐܵܦܠܵܐ:</l>
                <l>ܟܲܕܼ ܒܥܲܝܢܲܝ̈ܟ ܬܸܚܙܸܐ ܘܒܸܐܕܸܢܲܝ̈ܟ ܬܸܫܡܲܥ ܠܲܓܼܙܵܡܗܘܿܢ: ܬܲܫܲܪ</l>
                <l>ܕܡܲܡܪܚܝܼܢ. ܐܸܠܘܼ ܦܘܼܩܕܵܢܵܐ ܐܝܼܬܼ ܗ̄ܘ̣ܵܐ ܠܘܵܬܼܗܘܿܢ ܡ̣ܢ ܪܸܡܙܵܐ</l>
                <l></l>
                <pb n="387"/>
                <l></l>
                <l>ܫܡܲܝܵܢܵܐ: ܠܵܐ ܐܵܠ̇ܨܵܐ ܗ̄ܘ̣ܵܬܼ: ܠܵܐ ܡܹܐܡܪܵܐ ܐܵܦܠܵܐ ܡܸܠܹ̈ܐ. ܐܸܠܵܐ</l>
                <l>ܠܨܸܒܼܝܵܢܵܐ: ܥ̇ܒܼܵܕܼܵܐ ܢܵܩܹ̇ܦ ܗ̄ܘ̣ܵܐ. ܘܐܸܢ ܕܹܝܢ ܗܵܢܵܘ ܨܸܒܼܝܵܢܹܗ ܕܡܵܪܝ:</l>
                <l>ܐܸܡܲܪ ܐܲܢ̄ܬܿ ܠܵܟܼ: ܕܢܸܫܬܲܠܛܘܼܢ ܒܝܼ̈ܫܹܐ ܒܬܼܘܼܩܵܢܹܗ: ܐܵܦܠܵܐ ܐܸܢܵܐ</l>
                <l>ܡܸܬܼܥܲܤܲܩ ܐ̄ܢܵܐ ܠܘܼܩܒܲܠ ܗܵܕܹܐ: ܐܲܝܟܼ ܐ̄ܢܵܫ ܕܲܡܢܵܚ ܕܲܢܒܲܛܸܠ</l>
                <l>ܨܸܒܼܝܵܢܵܐ ܕܡܵܪܹܗ. ܘܒܲܕܼܓܼܘܿܢ ܐܵܦ ܒܢܸܤܝܘܿܢܵܟܼ: ܚܲܕܼܘܼܬܼܵܐ ܡܸܬܼܡܠܸܐ</l>
                <l>ܐܲܢ̄ܬܿ: ܐܲܝܟܼ ܐܲܝܢܵܐ ܕܝܼܕܲܥ̣ ܘܐܼܲܪܓܸܫ̣: ܕܡܵܪܹܗ ܐܝܼܬܼܵܘܗܝ ܠܹܗ</l>
                <l>ܡܕܲܒܿܪܵܢܵܐ. ܡܵܕܹܝܢ ܤܡܘܿܟܼ ܠܸܒܵܟܼ ܒܬܼܘܼܟܼܠܵܢ ܗܲܝܡܵܢܘܼܬܼܵܐ ܕܡܵܪܝܵܐ:</l>
                <l>ܘܠܵܐ ܬܸܬܿܙܝܼܥ: ܠܵܐ ܡ̣ܢ ܕܸܚܠܬܹܗ ܕܠܸܠܝܵܐ: ܘܐܵܦܠܵܐ ܡ̣ܢ ܓܹܐܪܵܐ</l>
                <l>ܕܦܵܪܲܚ ܒܐܝܼܡܵܡܵܐ. ܗܲܝܡܵܢܘܼܬܹܗ ܠܲܡ ܕܙܲܕܝܼܩܵܐ ܕܲܠܘܵܬܼ ܐܲܠܵܗܵܐ:</l>
                <l>ܥܵܒܼܕܵܐ ܠܗܹܝܢ ܠܚܲܝ̈ܘܵܬܼܵܐ ܕܒܲܪܵܐ ܐܲܝܟܼ ܐܸܡܪܹ̈ܐ ܘܥܸܙܹ̈ܐ. ܠܵܐ ܠܲܡ</l>
                <l>ܐܝܼܬܲܝ ܙܲܕܝܼܩܵܐ: ܕܐܸܬܿܬܿܟܸܠ ܒܐܲܠܵܗܵܐ. ܐܸܠܵܐ ܚܲܬܝܼܬܼܵܐ ܠܵܟܼ: ܕܡܸܛܠ</l>
                <l>ܦܘܼܠܚܵܢܵܐ ܕܙܲܕܝܼܩܘܼܬܼܵܐ ܢܦܲܩ̣ܬܿ ܠܚܘܼܪܒܵܐ ܤܒܼܝܼܣ ܒܐܘܼܠܨܵܢܹ̈ܐ:</l>
                <l>ܘܡܸܛܠܗܵܢܵܐ ܡܫܲܡܫܵܢܵܐ ܐܝܼܬܲܝܟ ܕܨܒܼܝܵܢܹܗ ܕܐܲܠܵܗܵܐ. ܡܵܕܹܝܢ: ܡܲܓܵܢ</l>
                <l>ܬܵܥܹ̇ܫ ܐܲܢ̄ܬܿ: ܟܲܕܼ ܤܵܒܹ̇ܠ ܐܲܢ̄ܬܿ ܛܘܼܪ̈ܵܦܹܐ ܗܵܠܹܝܢ. ܠܵܐ ܗ̄ܘ̣ܵܐ ܕܐܲܠܵܗܵܐ</l>
                <l>ܨܵܒܹ̇ܐ ܒܛܘܼܪ̈ܵܦܹܐ ܕܲܒܼܢܲܝ̈ܢܵܫܵܐ: ܐܸܠܵܐ ܕܐܲܢ̄ܬܿ ܬܩܲܪܸܒܼ ܠܹܗ ܕܸܒܼܚܬܼܵܐ</l>
                <l>ܕܚܘܼܒܵܐ: ܚܲܫܹ̈ܐ ܕܲܩܢܘܿܡܵܟܼ. ܗܵܢܵܐ ܦܘܼܪܫܵܢܵܐ ܡܚܵܘܹܝܢ ܠܐܲܠܵܗܵܐ</l>
                <l>ܟܠܗܘܿܢ ܪ̈ܵܚܡܵܘܗܝ: ܕܲܚܠܵܦ ܚܘܼܒܹܗ ܢܸܬܼܐܲܠܨܘܼܢ. ܡܸܛܠ ܕܟܼܠܗܘܿܢ</l>
                <l>ܐܲܝܠܹܝܢ ܕܨܵܒܹ̇ܝܢ ܕܲܒܼܕܸܚܠܲܬܼ ܐܲܠܵܗܵܐ ܕܢܸܚܘܿܢ ܒܝܼܫܘܿܥܡܫܝܼܚܵܐ:</l>
                <l>ܡܸܬܼܠܲܨܝܼܢ. ܘܗܵܝܕܹܝܢ ܡܲܫܠܸܛ ܠܗܘܿܢ ܥܲܠ ܤܬܼܝܼܪ̈ܵܬܼܵܐ</l>
                <l>ܕܓܲܙܵܘ̈ܗܝ܀</l>
                <l>	ܐܸܡ݂ܲܪ ܓܹܝܪ ܚܲܕܼ ܡ̣ܢ ܩܲܕܝܼ̈ܫܹܐ: ܕܐܝܼܬܼ ܗ̄ܘ̣ܵܐ ܐ̄ܢܵܫ ܝܑܼܚܝܼܕܼܵܝܵܐ ܤܵܒܼܵܐ</l>
                <l>ܝܲܩܝܼܪܵܐ: ܘܐܸܙܹ̇ܠܬܼ ܠܘܵܬܹܗ ܒܲܙܒܲܢ: ܟܲܕܼ ܫܚܝܼܩ ܐ̄ܢܵܐ ܡ̣ܢ ܢܸܤܝ̈ܘܿܢܹܐ.</l>
                <l></l>
                <pb n="388"/>
                <l></l>
                <l>ܗ̤ܘ ܕܹܝܢ ܟܪܝܼܗ ܗ̄ܘ̣ܵܐ ܘܡܲܓܲܣ ܗ̄ܘ̣ܵܐ. ܘܟܲܕܼ ܫܲܠܸܡ̇ܬܹܗ: ܝܸܬܼܒܹ̇ܬܼ</l>
                <l>ܠܘܵܬܹܗ: ܘܐܸܡ̇ܪܹܬܼ ܠܹܗ: ܨܲܠܵܐ ܥܠܲܝ ܐܲܒܼܘܼܢ: ܕܤܲܓܝܼ ܫܚܝܼܩ ܐ̄ܢܵܐ</l>
                <l>ܡ̣ܢ ܢܸܤܝ̈ܘܿܢܹܐ ܕܫܹ̈ܐܕܹܐ. ܗ̤ܘ ܕܹܝܢ ܦܬܲܚ̣ ܥܲܝܢܵܘ̈ܗܝ ܘܚ̣ܵܪ ܒܝܼ</l>
                <l>ܫܲܦܝܼܪ: ܘܐܸܡ݂ܲܪ ܠܝܼ: ܒܹܪܝ: ܛܲܠܝܵܐ ܐܲܢ̄ܬܿ: ܘܠܵܐ ܫܵܒܹ̇ܩ ܥܠܲܝܟ</l>
                <l>ܐܲܠܵܗܵܐ ܢܸܤܝ̈ܘܿܢܹܐ. ܗܵܝܕܹܝܢ ܐܸܡ̇ܪܹܬܼ ܠܹܗ: ܕܛܲܠܝܵܐ ܐ̄ܢܵܐ: ܐܸܠܵܐ</l>
                <l>ܢܸܤܝ̈ܘܿܢܹܐ ܕܓܲܒܼܪܹ̈ܐ ܚܲܝ̈ܠܵܬܼܵܢܹܐ ܐܝܼܬܼ ܥܲܡܝ. ܗܵܝܕܹܝܢ ܐܸܡ݂ܲܪ ܠܝܼ:</l>
                <l>ܡܵܕܹܝܢ ܠܲܡܚܲܟܵܡܘܼܬܼܵܟܼ ܒܵܥܹ̇ܐ ܐܲܠܵܗܵܐ. ܘܐܸܡ̇ܪܹܬܼ ܠܹܗ ܐܸܢܵܐ: ܕܐܲܝܟܲܢ</l>
                <l>ܡܸܬܼܚܲܟܲܡܢܵܐ: ܟܲܕܼ ܟܠܝܘܿܡ ܡܵܘܬܵܐ ܛܵܥܹ̇ܡ ܐ̄ܢܵܐ؟ ܗ̤ܘ ܕܹܝܢ ܐܸܡ݂ܲܪ</l>
                <l>ܠܝܼ: ܐܲܠܵܗܵܐ ܪܵܚܹܡ ܠܵܟܼ: ܫܬܼܘܿܩ. ܥܬܼܝܼܕܼ ܗ̄ܘ̣ ܐܲܠܵܗܵܐ ܕܢܸܬܸܠ</l>
                <l>ܠܵܟܼ ܡܵܘܗܲܒܼܬܹܗ. ܬܘܼܒܼ ܐܸܡ݂ܲܪ ܠܝܼ: ܕܲܗ̤ܘܲܝܬܿ ܝܵܕܲܥ̇ ܒܹܪܝ:</l>
                <l>ܕܲܬܼܠܵܬܼܝܼܢ ܫܢ̈ܝܼܢ ܩܪܵܒܼܵܐ ܥܲܡ ܫܹ̈ܐܕܹܐ ܥܒܼܝܼܕܼ ܠܝܼ: ܟܲܕܼ ܥܸܤܪܝܼܢ</l>
                <l>ܫܢ̈ܝܼܢ ܠܵܐ ܐܸܬܼܥܲܕܪܹܬܼ ܟܠ ܟ̱ܠܹܗ. ܟܲܕܼ ܗ̤ܘܲܝ̈ ܕܹܝܢ ܥܸܤܪܝܼܢ ܘܚܲܡܸܫ</l>
                <l>ܫܢ̈ܝܼܢ: ܫܲܪܝܼ ܡܕܝܼܩ ܗ̄ܘ̣ܵܐ ܢܝܵܚܵܐ. ܘܲܟܼܡܵܐ ܕܐܵܬܹ̇ܐ ܗ̄ܘ̣ܵܐ: ܤܵܓܹ̇ܐ</l>
                <l>ܗ̄ܘ̣ܵܐ. ܘܟܲܕܼ ܗ̤ܘܲܝ̈ ܥܸܤܪܝܼܢ ܘܲܬܼܡܵܢܹܐ ܫܢܝܼ̈ܢ: ܤ̣ܓܝܼ ܝܲܬܿܝܼܪ ܒܝܲܬܝܼܪ.</l>
                <l>ܘܲܒܼܡܘܼܠܵܝܵܐ ܕܹܝܢ ܕܲܬܼܠܵܬܼܝܼܢ ܫܢ̈ܝܼܢ ܗܵܟܲܢܵܐ ܤ̣ܓܼܝܼ ܢܝܵܚܵܐ: ܕܠܵܐ ܝܵܕܲܥ̇ܢܵܐ</l>
                <l>ܟܡܵܐ ܗܵܘܹ̇ܐ. ܘܐܵܡܲ̇ܪ ܗ̄ܘ̣ܵܐ: ܕܡܵܐ ܕܒܼܵܥܹ̇ܐ ܐ̄ܢܵܐ ܕܐܹܩܘܼܡ ܒܬܸܫܡܸܫܬܼܵܐ:</l>
                <l>ܚܕܼܵܐ ܡܲܪܡܝܼܬܼܵܐ ܡܸܫܬܒܸܩ ܐ̄ܢܵܐ ܕܐܹܫܲܡܸܫ. ܕܫܲܪܟܵܐ ܕܹܝܢ: ܐܸܢ ܩܵܐܹ̇ܡ</l>
                <l>ܐ̄ܢܵܐ ܬܠܵܬܼܵܐ ܝܵܘܡ̈ܝܼܢ: ܒܬܲܗܪܵܐ ܕܥܲܡ ܐܲܠܵܗܵܐ ܗܵܘܹ̇ܐ ܐ̄ܢܵܐ: ܟܲܕܼ ܠܵܐ</l>
                <l>ܡܲܪܓܸܫ ܐ̄ܢܵܐ ܒܠܹܐܘܬܼܵܐ܀ ܗܵܐ ܥܲܡܠܵܐ ܕܙܲܒܼܢܵܐ ܤܲܓܝܼܐܵܐ: ܐܲܝܢܵܐ ܢܝܵܚܵܐ</l>
                <l>ܕܠܵܐ ܤܵܟܼܵܐ ܐܵܘܠܸܕܼ܀</l>
                <l>	ܐܝܼܬܼ ܗ̄ܘ̣ܵܐ ܚܲܕܼ ܡ̣ܢ ܐܲܒܼܵܗ̈ܵܬܼܵܐ: ܕܐܵܟܹ̇ܠ ܗ̄ܘ̣ܵܐ ܬܲܪܬܹܝܢ ܙܲܒܼܢ̈ܝܼܢ</l>
                <l>ܒܫܲܒܿܬܼܵܐ. ܘܐܸܡ݂ܲܪ ܠܲܢ: ܕܲܒܼܗܵܘ̇ ܝܵܘܡܵܐ ܕܲܡܡܲܠܸܠ ܐ̄ܢܵܐ ܥܲܡ ܐ̄ܢܵܫ:</l>
                <l></l>
                <pb n="389"/>
                <l></l>
                <l>ܩܵܢܘܿܢܵܐ ܕܨܵܘܡܵܐ ܐܲܝܟܼ ܥܝܵܕܼܵܐ ܕܐܝܼܬܼ ܠܝܼ: ܠܵܐ ܡܸܫܟܲܚܢܵܐ ܠܡܸܛܲܪ:</l>
                <l>ܐܸܠܵܐ ܡܸܬܼܐ̱ܠܸܨ ܐ̄ܢܵܐ ܕܐܸܫܪܸܐ. ܘܐܸܤܬܲܟܲܠܢܲܢ: ܕܲܢܛܘܼܪܬܵܐ ܕܠܸܫܵܢܵܐ:</l>
                <l>ܠܵܐ ܒܲܠܚܘܿܕܼ ܡܥܝܼܪܵܐ ܠܗܵܘܢܵܐ ܠܘܵܬܼ ܐܲܠܵܗܵܐ: ܐܸܠܵܐ ܐܵܦ ܠܥܲܡ̈ܠܹܐ</l>
                <l>ܓܠܲܝ̈ܵܐ ܕܲܒܼܦܲܓܼܪܵܐ ܡܸܬܼܦܲܠܚܝܼܢ: ܚܲܝܠܵܐ ܪܲܒܵܐ ܟܲܤܝܵܐܝܼܬܼ ܡܵܘܫܛܵܐ</l>
                <l>ܠܫܘܼܡܠܵܝܗܘܿܢ. ܘܢܵܗܲܪ ܡܲܕܥܵܐ ܐܲܡܝܼܢܵܐܝܼܬܼ ܒܦܘܼܠܚܵܢܵܐ ܟܲܤܝܵܐ:</l>
                <l>ܐܲܝܟܼ ܕܐܸܡ݂ܲܪܘ ܐܲܒܼܵܗܲܝ̈ܢ. ܕܗܵܝ̇ ܕܢܸܛܲܪ ܠܦܘܼܡܵܐ: ܡܥܝܼܪܵܐ ܠܬܹܐܪܬܵܐ</l>
                <l>ܠܘܵܬܼ ܐܲܠܵܗܵܐ: ܐܸܢ ܒܝܼܕܲܥܬܼܵܐ ܢܸܫܬܘܿܩ. ܗ̤ܘ ܕܹܝܢ ܗܵܢܵܐ ܩܲܕܝܼܫܵܐ:</l>
                <l>ܓܪܸܐ ܗ̄ܘ̣ܵܐ ܤܲܓܝܼ ܒܫܲܗܪܵܐ ܕܠܲܝ̈ܠܵܘܵܬܼܵܐ: ܘܐܸܡ݂ܲܪ: ܕܗܵܘ̇ ܠܸܠܝܵܐ</l>
                <l>ܕܩܵܐܹ̇ܡ ܐ̄ܢܵܐ ܥܕܲܡܵܐ ܠܨܲܦܪܵܐ: ܘܒܼܵܬܲܪ ܡܲܙܡܘܿܪܹ̈ܐ ܡܸܬܿܬܿܢܝܼܚ</l>
                <l>ܐ̄ܢܵܐ. ܡ̣ܢ ܒܵܬܲܪ ܕܡܸܬܬܿܥܝܼܪ ܐ̄ܢܵܐ ܡ̣ܢ ܫܸܢܬܼܵܐ: ܒܗܵܘ̇ ܝܵܘܡܵܐ ܗܵܘܹ̇ܐ</l>
                <l>ܐ̄ܢܵܐ ܐܲܝܟܼ ܕܠܵܐ ܐܝܼܬܼܵܘܗ ܒܥܵܠܡܵܐ ܗܵܢܵܐ. ܘܡܸܕܸܡ ܚܘܼܫܵܒܼܵܐ</l>
                <l>ܐܲܪܥܵܢܵܝܵܐ ܥܲܠ ܠܹܒܿܝ ܠܵܐ ܤܵܠܹ̇ܩ: ܐܵܦܠܵܐ ܥܲܠ ܩܵܢܘܿܢܹ̈ܐ ܡܬܲܚܡܹ̈ܐ</l>
                <l>ܡܸܤܬܿܢܸܩ ܐ̄ܢܵܐ: ܐܸܠܵܐ ܒܬܸܡܗܵܐ ܗܵܘܹ̇ܐ ܐ̄ܢܵܐ ܝܵܘܡܵܐ ܗܵܘ̇ ܟ̱ܠܹܗ.</l>
                <l>ܒܚܲܕܼ ܡ̣ܢ ܝܵܘ̈ܡܵܬܼܵܐ ܗܵܟܹܝܠ ܕܐܝܼܬܼܵܘܗܝ ܝܵܘܡܵܐ ܗܵܘ̇ ܕܒܹܗ ܐܹܟܼܘܿܠ:</l>
                <l>ܘܐܝܼܬܼ ܗ̄ܘ̣ܵܐ ܠܝܼ ܝܵܘ̈ܡܵܬܼܵܐ ܐܲܪܒܿܥܵܐ ܕܡܸܕܸܡ ܠܵܐ ܛܥܝܼܡ ܠܝܼ. ܟܲܕܼ</l>
                <l>ܩܵܡܹ̇ܬܼ ܕܐܹܫܲܡܸܫ ܪܲܡܫܵܐ ܘܐܸܛܥܲܡ: ܩܵܡܹ̇ܬܼ ܒܕܼܵܪܬܵܐ ܕܩܸܠܵܝܬܝ:</l>
                <l>ܟܲܕܼ ܐܝܼܬܼ ܗ̄ܘ̣ܵܐ ܫܸܡܫܵܐ ܤܲܓܝܼ. ܘܲܕܼܫܲܪܝܼܬܼ ܒܲܠܚܘܿܕܼ ܒܡܲܪܡܝܼܬܼܵܐ</l>
                <l>ܕܪܹܫ ܬܸܫܡܸܫܬܼܵܐ ܐܲܪܓܫܹ̇ܬܼ: ܘܬܼܘܼܒܼ ܥܕܲܡܵܐ ܠܝܵܘܡܵܐ ܐ̄ܚܪܹܢܵܐ ܕܲܕܼܢܲܚ̣</l>
                <l>ܫܸܡܫܵܐ ܒܐܲܦܲܝ̈: ܘܚܲܡ̣ܘ ܠܗܘܿܢ ܡܵܐܢܲܝ̈ ܥܲܠ ܓܘܼܫܡܝ: ܠܵܐ ܪܓܼܝܼܫ</l>
                <l>ܗ̄ܘܹ̇ܝܬܼ ܕܐܲܝܟܵܐ ܐܝܼܬܲܝ. ܡ̣ܢ ܕܐܲܠܨܲܢܝ ܫܸܡܫܵܐ ܟܲܕܼ ܚܵܪܹܟܼ ܗ̄ܘ̣ܵܐ</l>
                <l>ܦܲܪܨܘܿܦܝ: ܐܸܬܼܟܲܢܲܫ ܗܵܘܢܝ ܠܘܵܬܼܝ: ܘܗܵܐ ܚܵܙܹ̇ܐ ܐ̄ܢܵܐ</l>
                <l>ܕܐܝܼܬܼܵܘܗܝ ܝܵܘܡܵܐ ܐ̄ܚܪܹܢܵܐ. ܘܐܵܘܕܝܼܬܼ ܠܐܲܠܵܗܵܐ: ܕܲܟܼܡܵܐ</l>
                <l></l>
                <pb n="390"/>
                <l></l>
                <l>ܫܦܝܼܥܵܐ ܛܲܝܒܿܘܼܬܹܗ ܠܘܵܬܼ ܒܢܲܝ̈ܢܵܫܵܐ: ܘܠܲܐܝܕܵܐ ܪܲܒܿܘܼܬܼܵܐ ܡܫܘܸܐ</l>
                <l>ܠܲܕܼܒܼܵܥܹ̇ܝܢ ܠܹܗ.</l>
                <l>ܫܠܸܡ̣ܘ ܫܲܪ̈ܒܹܐ ܕܐ̄ܢܵܫܵܐ ܩܲܕܝܼ̈ܫܹܐ.</l>
            </div>
        </body>
    </text>
</TEI>
