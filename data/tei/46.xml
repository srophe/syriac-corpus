<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8548">On Lent I (Memra
                    20) - <foreign>ܕܚܲܕܼܒܿܫܲܒܵܐ ܩܲܕܼܡܵܝܵܐ ܕܨܵܘܡܵܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">D. Alphonse Mingana</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/46</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <analytic>
                        <editor>D. Alphonsi Mingana</editor>
                        <idno type="URI">http://syriaca.org/bibl/1765</idno>
                    </analytic>
                    <monogr>
                        <title level="a">Narsai Doctoris Syri Homiliae et Carmina</title>
                        <imprint>
                            <pubPlace>Mosul</pubPlace>
                            <publisher>Typis Fratrum Praedicatorum</publisher>
                            <date when="1905">1905</date>
                        </imprint>
                        <extent>2 Volumes</extent>
                        <biblScope type="vol">1</biblScope>
                        <biblScope type="pp">167-181</biblScope>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>

            <change when="2017-03-09" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title" n="0">
                <ab xml:lang="syr">ܕܚܲܕܼܒܿܫܲܒܵܐ ܩܲܕܼܡܵܝܵܐ ܕܨܵܘܡܵܐ</ab>
            </div>
            <div type="rubric" xml:lang="syr">
                <pb ed="http://syriaca.org/bibl/1765" n="167"/>
                <l>ܡܐܡܪܐ ܥܣܝܪܝܐ</l>
                <l>ܕܚܲܕܼܒܿܫܲܒܵܐ ܩܲܕܼܡܵܝܵܐ ܕܨܵܘܡܵܐ</l>
                <l>ܥܘܼܢܵܝܵܐ</l>
                <l>ܒܪܝܼܟ ܕܲܒܼܨܵܘܡܹܗ ܕܪܲܫ ܠܲܢ ܐܘܼܪܚܵܐ. ܕܢܸܪܕܹܿܐ ܒܢܲܡ̈ܠܹܐ</l>
                <l>:ܠܐܲܬܼܪܵܐ ܕܙܲܡܢܲܢ: ܐܲܚܲܝ̈</l>
            </div>
            <div type="text" xml:lang="syr">

                <l n="1">:ܪܸܥܝܵܢܝ ܡܲܠܟ݂ܲܢܝ ܕܐܹܡܲܪ ܕܝܼܢܵܐ ܥܲܡ ܚܘܼܫܵܒܲܝ̈</l>
                <l n="2">ܕܲܪܚܸܡ̣ܘ ܦܸܗܝܵܐ ܘܲܣܢܵܘ ܛܲܟܼܣܵܐ ܕܡܸܠܲܬܼ ܚܲܝܹ̈ܐ ܀</l>
                <l n="3">:ܒܕܼܝܼܢܵܐ ܥܲܠ̣ ܥܲܡܝ ܝܲܨܪܵܐ ܕܲܩܢܘܿܡܝ ܟܲܕܼ ܡܲܟܸܿܣ ܠܝܼ</l>
                <l n="4">ܕܡܸܛܠ ܡ̇ܢܵܐ ܣܢܲܬܿ ܝܘܼܬܼܪܵܢܵܐ ܪܘܼܚܵܢܵܝܵܐ ܀</l>
                <l n="5">:ܒܲܣܢܹܐܓܼܪܘܼܬܼܵܐ ܕܚܠܵܦ ܩܘܼܫܬܵܐ ܩܵܡ̣ܘ ܚܘܼܫܵܒܲܝ̈</l>
                <l n="6">ܘܚܲܝܒܼܘܼܢܝ ܣܲܓܿܝܼ ܕܲܟܼܡܵܐ ܛܸܠܡܹ̇ܬܼ ܐܲܝܕܵܐ ܕܦܲܐܝܵܐ ܀</l>
                <l n="7">:ܙܵܘܥܹ̈ܐ ܗܘ̤ܵܘ ܠܝܼ ܐܲܝܟ ܬܵܒܼܘܿܥܹ̈ܐ ܒܐܲܝܠܹܝܢ ܕܲܚܛܹ̇ܝܬܼ</l>
                <l n="8">ܕܡ̇ܢܲܐ ܗ̄ܝܼ ܥܸܠܬܼܵܐ ܕܟܼܵܡ̣ܬܿ ܐܲܝܟ ܚܲܪܫܵܐ ܠܡܸܦܪܲܥ ܡܸܠܹ̈ܐ ܀</l>
                <l n="9">:ܦܵܪܘܿܫܘܼܬܼܵܐ ܕܒܼܝܼ ܐܸܡܪܲܬ̤ ܥܲܡܝ ܐܲܝܟ ܕܲܒܼܕܝܼܢܵܐ</l>
                <l n="10">ܕܡܵܢܵܐ ܚܛܹ̇ܝܬܼ ܠܵܟ ܕܣܲܡܝ̣ܬܿ ܪ̈ܓܼܫܲܝ ܡ̣ܢ ܒܘܼܝܵܢܵܐ ܀ </l>

                <pb ed="http://syriaca.org/bibl/1765" n="168"/>

                <l n="11">:ܐܲܝܟ ܫܸܢܬܼܵܐ ܩܪ̣ܵܢܝ ܘܐܲܥܝܼܪܲܢܝ ܗܵܘܢܵܐ ܥܝܼܪܵܐ</l>
                <l n="12">ܕܩܘܼܡ ܛܲܒܿܝܼܥܵܐ ܘܢܲܦܸܨ ܝܘܼܩܪܵܐ ܕܡܲܐܝܼܢܘܼܬܼܵܟ ܀</l>
                <l n="13">:ܥܕܲܡܵܐ ܠܐܸܡܲܬܼܝ ܕܵܡ̇ܟܼܬܿ ܘܫܵܠܹ̇ܿܝܬܿ ܡ̣ܢ ܕܲܠܡܸܦܠܲܚ</l>
                <l n="14">ܫܡܲܥ ܩܵܠ ܨܼܦܪܵܐ ܕܲܡܚܲܣܸܕ ܠܹܗ ܠܲܚܒܸܢܵܢܵܐ ܀</l>
                <l n="15">:ܟܲܕܿܘܼ ܓܲܡܲܪܬܿ ܝܵܘܡܲܝ̈ ܚܲܝܲܝ̈ܟ ܒܲܣܪܝܼܩܘܼܬܼܵܐ</l>
                <l n="16">ܦܘܼܫ ܡ̣ܢ ܦܸܗܝܵܐ ܘܐܲܥܢܵܐ ܢܲܦܫܵܟ ܒܦܘܼܠܚܵܢ ܩܘܼܫܬܵܐ ܀</l>
                <l n="17">:ܩܪܘܿܒܼ ܠܲܥܒܼܵܕܵܐ ܐܵܦܸܢ ܗܵܫܵܐ ܒܫܘܼܠܵܡ ܝܵܘܡܵܐ</l>
                <l n="18">ܕܲܟܼܒܲܪ ܬܸܫܘܸܐ ܠܡܸܣܲܒܼ ܐܲܓܼܪܵܐ ܐܲܝܟ ܕܲܒܼܛܲܝܒܿܘܼ ܀</l>
                <l n="19">:ܘܐܸܢܗܘ̤ ܕܲܡܚܝܼܠ ܚܲܝܠܵܐ ܕܪܸ̈ܓܼܫܲܝܟ ܡ̣ܢ ܣܘܼܥܪ̈ܵܢܹܐ</l>
                <l n="20">ܐܵܦܸܢ ܡܸܠܹ̈ܐ ܦܪܘܿܥ ܐܲܝܟ ܕܲܡܨܸܐ ܐܲܝܢܵܐ ܕܚܲܝܵܒܼ ܀</l>
                <l n="21">:ܗܵܐ ܣܲܗܸܕܿܬܵܟ ܗܵܘܢܵܐ ܒܟܸܣܝܵܐ ܩ̣ܪܵܢܝ ܘܐܸܡ݂ܲܪ ܠܝܼ</l>
                <l n="22">ܚܙܝܼ ܠܵܐ ܬܸܫܡܲܥ ܗܵܝ̇ ܒܲܪܬܼ ܩܵܠܵܐ ܕܥܲܒܼܕܼܵܐ ܒܝܼܫܵܐ ܀</l>
                <l n="23">:ܗܵܐ ܚܵܘܝܼܬܵܟ ܐܘܪܚܵܐ ܕܚܲܝܹ̈ܐ ܚܙܘܿܩ ܥܲܡ ܛܵܒܹ̈ܐ</l>
                <l n="24">ܠܵܐ ܬܸܬܼܠܵܘܸܐ ܠܒܼܝܼܫܹ̈ܐ ܕܪܕܼܵܘ ܒܐܘܼܪܚܵܐ ܕܦܲܬܼܝܵܐ ܀</l>
                <l n="25">:ܟܐܝܼ ܒܲܩܢܘܿܡܵܟ ܘܐܲܟܸܿܣ ܡܘܸܡܹ̈ܐ ܕܲܟܼܢܵܘ̈ܬܼܵܟ</l>
                <l n="26">ܘܐܲܠܸܦ ܐܸܢܘܿܢ ܕܢܸܣܢܘܿܢ ܥܵܘ̣ܠܵܐ ܩܵܛܹ̇ܠ ܐ̄ܢܵܫܵܐ ܀</l>
                <l n="27">:ܕܲܪܸܫ ܐܸܢܘܿܢ ܒܦܘܼܠܚܵܢ ܚܘܼܒܵܐ ܘܗܲܝܡܵܢܘܼܬܼܵܐ</l>
                <l n="28">ܘܠܲܒܸܿܒܼ ܐܸܢܘܿܢ ܕܢܸܩܢܘܿܢ ܣܲܒܼܪܵܐ ܕܲܥܬܼܝܼ̈ܕܼܵܬܵܐ ܀</l>
                <l n="29">:ܐܲܥܝܼܪ ܐܸܢܘܿܢ ܒܩܵܠ ܡܘܼܠܟܵܢܵܐ ܕܡܲܠܟܿܘܼܬܼ ܪܵܘܡܵܐ</l>
                <l n="30">ܘܫܲܓܸܿܫ ܐܸܢܘܿܢ ܒܗܲܢܝܼܐܘܼܬܼܵܐ ܕܫܘܼܘܕܼܵܝ ܚܲܝܹ̈ܐ ܀</l>
                <l n="31">:ܒܗܵܠܹܝܢ ܕܵܢܲܢܝ ܗܵܘܢܵܐ ܕܲܩܢܘܿܡܝ ܐܲܝܟ ܚܲܝܵܒܼܵܐ</l>
                <l n="32">ܘܝܸܕܲܥܹ̇ܬܼ ܕܫܲܦܝܼܪ ܡܲܠܟܲܢܝ ܕܐܸܦܢܹܐ ܠܐܘܼܪܚܵܐ ܕܚܲܝܹ̈ܐ ܀</l>
                <l n="33">:ܬܵܘ ܡܵܝܘܿܬܹ̈ܐ ܢܸܪܕܹܿܐ ܒܐܘܼܪܚܵܐ ܕܲܕܪܲܫ̣ܘ ܟܹܐܢܹ̈ܐ</l>
                <l n="34">ܕܕܲܡ ܢܸܬܼܡܲܢܲܥ ܠܘܵܬܼ ܫܘܼܠܵܡܵܐ ܕܚܲܝܹ̈ܐ ܡܠܝܼܟܹܐ ܀</l>
                <l n="35">:ܬܵܘ ܢܸܬܿܕܲܡܸܐ ܒܕܼܘܼܒܵܪ̈ܲܝܗܘܿܢ ܒܙܵܘܥܲܝ̈ ܢܲܦܫܵܐ</l>
                <l n="36">ܘܢܸܦܪܿܘܿܥ ܢܝܼܫܵܐ ܕܚܘܼܡܣܵܢܲܝ̈ܗܘܿܢ ܩܕܼܲܡ ܪܸܥܝܵܢܲܢ ܀</l>
                <l n="37">:ܡܸܢܗܘܿܢ ܢܹܐܠܲܦ ܕܐܲܝܠܹܝܢ ܬܵܒܲܥ̇ ܡܵܪܵܐ ܠܥܲܒܼܕܵܘ̈ܗܝ</l>
                <l n="38">ܘܒܲܐܝܠܹܝܢ ܥܲܡܡܹ̈ܐ ܡܢܵܚ ܨܸܒܼܝܵܢܹܗ ܕܡܲܬܼܩܸܢ ܟܠܵܐ ܀</l>
                <l n="39">:ܢܫܲܐܸܠ ܐܸܢܘܿܢ ܐܲܝܟ ܪ̈ܲܒܵܢܹܐ ܕܪ̈ܘܼܚܵܢܝܵܬܼܵܐ</l>
                <l n="40">ܕܲܢܬܲܪܐܘܼܢܵܢ ܡ̣ܢ ܫܲܒܼܪܘܼܬܼܵܐ ܠܲܓܼܡܝܼܪܘܼܬܼܵܐ ܀</l>
                <l n="41">:ܢܸܗܘܘܿܢ ܥܲܡܠܹ̈ܐ ܕܢܸܨܚܵܢܲܝ̈ܗܘܿܢ ܐܲܝܟ ܡܲܚܙܝܼܬܼܵܐ</l>
                <l n="42">ܘܢܸܚܙܸܐ ܢܲܦܫܲܢ ܕܕܠܡܵܐ ܣܲܢܝܵܐ ܒܨܵܐܬܼܵܐ ܕܥܵܘ̣ܠܵܐ ܀ </l>

                <pb ed="http://syriaca.org/bibl/1765" n="169"/>

                <l n="43">:ܒܦܲܓܼܪܵܐ ܘܢܲܦܫܵܐ ܟܲܢܸܫܘ ܥܘܼܬܼܪܵܐ ܪܘܼܚܵܢܵܝܵܐ</l>
                <l n="44">ܒܪܸ̈ܓܼܫܹܐ ܓܠܲܝܵ̈ܐ ܘܙܵܘܥܹ̈ܐ ܟܣܲܝܵ̈ܐ ܢܣܲܒܼ݂ܘ ܙܵܟܼܘܼܬܼܵܐ ܀</l>
                <l n="45">:ܟܲܒܸܿܫܘ ܪܸ̈ܓܼܫܹܐ ܒܲܥܪܝܼܪ̈ܵܝܹܐ ܒܚܲܫܲܝ̈ ܦܲܓܼܪܵܐ</l>
                <l n="46">ܘܫܲܝܸܢܘ ܙܵܘܥܹ̈ܐ ܒܝܲܕܼ ܚܘܼܡܣܵܢܵܐ ܕܡ̣ܢ ܚܘܼܬܼܚܵܬܹ̈ܐ ܀</l>
                <l n="47">:ܒܛܲܟܼܣܵܐ ܝܲܗ̣̄ܒܼܘ ܠܹܗ ܐܘܼܟܼܠܵܐ ܠܦܲܓܼܪܵܐ ܕܠܵܐ ܢܸܬܼܒܲܥܪܲܪ</l>
                <l n="48">ܘܲܒܼܡܘܼܫ̈ܚܵܬܼܵܐ ܪܗܸܛ ܪܸܥܝܵܢܵܐ ܥܲܡ ܗܲܕܵܡܹ̈ܐ ܀</l>
                <l n="49">:ܦܓܼܘܼ̈ܕܹܐ ܕܨܵܘܡ̇ܐ ܐܲܪܡܝܼܘ ܙܵܘ̈ܥܹܐ ܥܲܠ ܗܲܕܵܡܹ̈ܐ</l>
                <l n="50">ܘܲܪܗܸܛ̣ܘ ܐܲܟܲܚ̄ܕܼ ܪܸ̈ܓܼܫܹܗ ܘܙܵܘܥܹ̈ܐ ܠܘܲܥܕܵܐ ܕܚܲܝܹ̈ܐ ܀</l>
                <l n="51">:ܒܨܵܘܡ̇ܐ ܟܲܕ ܢܘܼܗܝ ܠܦܲܓܼܪܵܐ ܝܲܥܢܵܐ ܐܲܝܟ ܕܲܒܼܢܝܼܪܵܐ</l>
                <l n="52">ܕܢܸܗܘܸܐ ܦܵܠܲܚ ܒܐܸܫܟܵܪ ܚܲܝܹ̈ܐ ܪ̈ܘܼܚܵܢܵܝܹܐ ܀</l>
                <l n="53">:ܘܲܟܼܒܲܪ ܗܵܕܹܐ ܒܐ̄ܪܵܙܵܐ ܝܲܠ̣ܦܘܼܗ̇ ܡ̣ܢ ܚܹܝܠ ܟܲܣܝܵܐ</l>
                <l n="54">ܕܨܵܘܡ̇ܐ ܥܵܗܹ̇ܢ ܠܲܡܩܲܦܵܚܘܼ ܠܲܪ̈ܓܼܝܼܓܼܵܬܼܵܐ ܀</l>
                <l n="55">:ܥܘܼܕܪܵܢ ܪܘܼܚܵܐ ܐܲܠܸܦ ܐܸܢܘܿܢ ܚܹܝܠ ܚܸܟܼܡܵܬܼ̈ܐ</l>
                <l n="56">ܘܕܲܒܲܪܘ ܫܲܦܝܼܪ ܠܦܲܓܼܪܵܐ ܘܢܲܦܫܵܐ ܐܲܝܟ ܝܵܕܲܘܿܥܹ̈ܐ ܀</l>
                <l n="57">:ܘܕܐܸܢ ܗܵܟܲܢܵܐ ܗ̄ܝܼ ܕܪܸܡܙܵܐ ܟܲܣܝܵܐ ܚܲܟܸܿܡ ܐܸܢܘܿܢ</l>
                <l n="58">ܡ̣ܢ ܒܲܪ ܥܲܡܪܲܡ ܢܹܐܠܲܦ ܗܵܕܹܐ ܕܫܲܪܝܼ ܒܨܵܘܡ̇ܐ ܀</l>
                <l n="59">:ܗܘ̤ ܩܲܕܼܡ̇ܝܵܬܼ ܕܲܪܫܵܗ̇ ܠܐܘܼܪܚܵܐ ܕܨܵܘܡܵܐ ܪܓܼܝܼܓܼܵܐ</l>
                <l n="60">ܘܲܢܣܲܒܼ݂ ܥܘܼܬܼܪܵܐ ܕܪܘܼܚ ܓܸܠܝܵܢܹ̈ܐ ܒܫܘܼܠܵܡ ܨܵܘܡܹܗ ܀</l>
                <l n="61">:ܡܸܢܸܗ̇ ܒܲܟܲܪ ܦܹܐܪܵܐ ܕܨܵܘܡܵܐ ܡܲܩܢܸܐ ܚܲܝܹ̈ܐ</l>
                <l n="62">ܘܙܲܪܥܵܗ̣̇ ܒܐ̄ܢܵܫܵܐ ܠܗܲܢܝܼܐܘܼܬܼܵܐ ܕܐܘܼܟܼܠܵܐ ܕܡܸܢܹܗ ܀</l>
                <l n="63">:ܗܘ̤ ܐܲܦܠܲܚ ܒܵܗ̇ ܒܦܵܠܚܘܼܬܼ ܨܵܘܡ̇ܐ ܪܘܼܚܵܢܵܝܬܵܐ</l>
                <l n="64">ܘܲܢܣ݂ܲܒܼ ܐܲܓܼܪܵܐ ܐܲܦܣܘܿܢ̈ܝܵܬܼܵܐ ܕܲܥܬܼܝܼ̈ܕܼܵܬܼܵܐ ܀</l>
                <l n="65">:ܗܘ̤ ܢ̣ܚܸܬܼ ܠܘܼܩܕܼܵܡ ܠܐܸܣܛܵܕܝܼܘܿܢ ܕܪ̈ܲܓܼܝܼܓܼܵܬܼܵܐ</l>
                <l n="66">ܘܐܸܚܲܕܼ ܕܪܵܐ ܥܲܡ ܚܘܼܬܼܚܵܬܹ̈̄ܐ ܒܪܸܓܲܬܼ ܠܲܚܡܵܐ ܀</l>
                <l n="67">:ܐܲܪܒܿܥܝܼܢ ܝܵܘܡܝܼ̈ܢ ܩ̣ܵܡ ܒܐܵܓܼܘܿܢܵܐ ܠܹܠܲܝ ܐܝܼܡܵܡ</l>
                <l n="68">ܘܡ̣ܢ ܕܐܸܬܼܢܲܨܲܚ ܝܲܗ̣̄ܒܼ ܠܹܗ ܪܸܡܙܵܐ ܟܠܝܼܠ ܟܲܣ̈ܝܵܬܹܗ ܀</l>
                <l n="69">:ܐܘܿ ܡ̇ܝܘܿܬܼܵܐ ܕܲܛܥ̣ܵܐ ܟܝܵܢܵܐ ܕܡ̇ܝܘܿܬܼܘܼܬܹܗ</l>
                <l n="70">ܘܲܒܼܥ̣ܵܐ ܕܢܸܕܡܸܐ ܒܠܵܐ ܡܵܝܘܿܬܹ̈ܐ ܕܠܵܐ ܡܸܬܿܬܲܪܣܹܝܢ ܀</l>
                <l n="71">:ܐܘܿ ܦܲܓܼܪܵܢܵܐ ܕܒܲܣܲܪ ܘܬܲܗܸܠ ܒܲܪ̈ܓܼܝܼܓܼܵܬܼܵܐ</l>
                <l n="72">ܘܐܲܥܢܝܼ ܢܲܦܫܹܐ ܒܕܼܘܼܒܵܪ ܚܲܝܹ̈ܐ ܪ̈ܘܼܚܵܢܵܝܹܐ ܀</l>
                <l n="73">:ܐܘܿ ܐܲܪܥܵܢܵܐ ܕܫܸܵܛ̣ ܠܲܥܝܵܕܹ̈ܐ ܐܪ̈ܥܵܢܵܝܹܐ</l>
                <l n="74">ܘܟܲܕܼ ܥܲܠ ܐܲܪܥܵܐ ܗ̄ܘ̣ ܡܲܪܝ ܒܚܲܝܹ̈ܐ ܕܲܫܡܲܝܵܢܹ̈ܐ ܀</l>
                <l n="75">:ܐܘܿ ܥܦܪܵܢܵܐ ܕܲܓܼܒܼܝܼܠ ܛܝܼܢܹܗ ܒܡܲܝ̈ܐ ܕܚܲܫܹ̈ܐ</l>
                <l n="76">ܕܚܲܝܸܨܝܵܬܹܗ ܐܲܝܟ ܠܵܐ ܪܲܦܝܵܐ ܠܡܸܚܣܲܢ ܚܲܫܹ̈ܐ ܀</l>
                <l n="77">:ܒܨܵܘܡܵܐ ܠܘܼܩܕܼܵܡ ܒ̣ܩܵܐ ܗܲܕܵܡ̇ܘ̈ܗܝ ܐܲܝܟ ܐܲܬܼܠܹܝܛܵܐ</l>
                <l n="78">ܘܝܼܕܲܥ ܕܲܡܨܸܐ ܠܡܹܐܚܲܕܼ ܕܪܵܐ ܒܦܲܓܼܪܵܐ ܘܢܲܦܫܵܐ ܀ </l>

                <pb ed="http://syriaca.org/bibl/1765" n="170"/>

                <l n="79">:ܐܵܦ ܚܲܙܵܝܵܐ ܕܐܲܬܼܠܹܝܛܘܼܬܹܗ ܚܙ̣ܵܝܗܝ ܕܲܡܛܲܝܲܒܼ</l>
                <l n="80">ܘܦܲܬܼ݂ܚܵܗ̇ ܩܕܵܡ̇ܘܗܝ ܠܐܸܣܛܵܕܝܼܘܿܢ ܕܲܣܬܼܝܼܪ̈ܬܼܵܐ ܀</l>
                <l n="81">:ܥܲܠ ܕܐܸܬܼܒܲܩܝܼ ܒܓܲܙܲܝ̈ ܪܘܼܚܵܐ ܒܗܵܘܢܵܐ ܕܪܘܼܚܵܐ</l>
                <l n="82">ܡܲܫ̣ ܟܲܣ̈ܝܵܬܵܐ ܕܠܵܐ ܡܸܬܿܕܲܪ̈ܟܵܢ ܐܸܠܵܐ ܠܪܘܼܚܵܐ ܀</l>
                <l n="83">:ܓܠ̣ܵܐ ܠܹܗ ܪܸܡܙܵܐ ܚܹܝܠ ܐܝܼܬܼܘܼܬܼܵܐ ܕܐܝܼܬܼܵܘܗܝ ܡܸܡܬܼܘܿܡ</l>
                <l n="84">ܘܲܣܦ݂ܲܩ ܚܲܝܠܹܗ ܠܘܵܬܼ ܬܘܼܩܵܢܵܐ ܕܟܼܠܡܵܐ ܕܲܗܘ̤ܵܐ ܀</l>
                <l n="85">:ܒܪܘܼܚܵܐ ܓܠ̣ܵܐ ܠܹܗ ܕܢܸܚܙܸܐ ܛܲܟܸܣܵܐ ܕܥܲܒܼ݂ܕܼ ܐܝܼܕܼܵܘ̈ܗܝ</l>
                <l n="86">ܘܲܚܙ̣ܵܐ ܒܗܵܘܢܵܐ ܘܬܼܢܵܐ ܒܩܵܠܵܐ ܬܘܼܩܵܢ ܟܠܵܐ ܀</l>
                <l n="87">:ܒܗܵܘܢܵܐ ܟܲܣܝܵܐ ܩܪ̣ܵܐ ܘܐܸܬܼܗܲܓܿܝܼ ܒܲܣܬܼܝܼܪ̈ܵܬܼܵܐ</l>
                <l n="88">ܘܬܲܪܓܸܿܡ ܐܸܢܹܝܢ ܒܩܵܠܵܐ ܓܲܠܝܵܐ ܠܲܟܼܢܘܵܬܹ̈ܗ ܀</l>
                <l n="89">:ܣܸܦܪܵܐ ܚܲܕܼܬܼܵܐ ܟ̣ܬܲܒܼ ܠܹܗ ܪܸܡܙܵܐ ܥܲܠ ܚܘܼܫܵܒܼܵܘ̈ܗܝ</l>
                <l n="90">ܘܲܗ̣ܦܲܟ ܟܲܬ̣ܒܹܿܗ ܒܠܘܼܚܹ̈ܐ ܕܟܹܐܦܵܐ ܠܝܘܼܠܦܵܢ ܐ̄ܢܵܫܵܐ ܀</l>
                <l n="91">:ܬܠܵܬܼ ܙܲܒܼܢܵܬܼܵܐ ܨܵܪ ܐܵܬܼ̈ܘܵܬܼܵܐ ܕܣܦܲܪ ܚܲܝܹ̈ܐ</l>
                <l n="92">ܕܐܲܝܢܵܐ ܕܩܵܪܹܐ ܢܲܣܓܸܿܐ ܢܸܗܪܘܿܓܼ ܕܬܼܘܼܒܼ ܢܸܬܼܚܲܟܲܡ ܀</l>
                <l n="93">:ܚܕܼܵܐ ܥܲܠ ܠܸܒܵܐ ܚܕܼܵܐ ܥܲܠ ܠܘܼܚܹ̈ܐ ܘܬܼܘܼܒܼ ܥܲܠ ܠܘܼܚܹ̈ܐ</l>
                <l n="94">ܬܲܪܬܹܿܝܢ ܒܪܸܡܙܵܐ ܘܲܚܕܼܵܐ ܒܐܝܼܕܼܵܐ ܕܒܸܣܪ̈ܵܢܵܝܹܐ ܀</l>
                <l n="95">:ܗܵܐ ܗܸܓܼܝܵܢܵܐ ܪܘܼܚܵܢܵܝܵܐ ܕܐܲܠܸܦ ܪܘܼܚܵܐ</l>
                <l n="96">ܬܵܘ ܬܲܠܡܝܼ̈݊ܕܹܐ ܕܬܲܠܡܸܕܼ ܪܘܼܚܵܐ ܩܪܵܘ ܘܐܸܣܬܲܟܲܠܘ ܀</l>
                <l n="97">:ܗܵܐ ܢܸܨܚܵܢܵܐ ܕܚܵܘܝܼ ܒܨܵܘܡ̇ܐ ܐܲܬܼܠܹܝܛ ܩܘܼܫܬܵܐ</l>
                <l n="98">ܬܵܘ ܨܲܝܵܡܹ̈ܐ ܩܒܼܘܿܥܘ ܚܘܼܡܣܵܢܹܗ ܒܪܸ̈ܥܝܵܢܲܝܟܿܘܿܢ ܀</l>
                <l n="99">:ܗܵܐ ܦܘܼܪܥܵܢܵܐ ܕܝܲܗ̣̄ܒܼ ܠܹܗ ܡܲܠܟܵܐ ܠܦܵܠܚܵܐ ܚܲܕܬܼܵܐ</l>
                <l n="100">ܠܒܲܫܘ ܐܲܝܟ ܙܲܝܢܵܐ ܚܘܼܡܣܵܢ ܢܲܦܫܵܐ ܘܐܲܩܪܸܒܼܘ ܘܲܙܟܼܵܘ ܀</l>
                <l n="101">:ܒܨܵܘܡ̇ܐ ܒܲܚ̣ܪܹܗ ܝܵ̇ܕܲܥ ܟܠܵܐ ܠܥܲܒܼܕܵܐ ܛܵܒܼܵܐ</l>
                <l n="102">ܘܟܸܢ ܦܲܢܝܼ ܠܹܗ ܐܲܓܼܪܵܐ ܕܥܵܠܹܒܼ ܠܲܚܦܝܼܛܘܼܬܹܗ ܀</l>
                <l n="103">:ܠܡܵܢ ܟܲܝ ܚ݂ܲܣܟܹܿܗ ܡ̣ܢ ܡܹܐܟܼܘܼܠܬܵܐ ܠܦܲܓܼܪܵܢܵܝܵܐ</l>
                <l n="104">ܘܥܲܒܼ݂ܕܹܿܗ ܕܢܸܚܸܐ ܒܕܼܘܼܡܝܵܐ ܕܚܲܝܹ̈ܐ ܠܵܐ ܡܵܝܘܿܬܹ̈ܐ ܀</l>
                <l n="105">:ܐ̄ܪܵܙܵܐ ܨܵܪ ܒܹܗ ܠܦܲܓܼܪ̈ܵܢܵܝܹܐ ܠܒܼܝܼܫܲܝ̈ ܚܲܫܹ̈ܐ</l>
                <l n="106">ܟܲܕܼ ܠܵܐ ܐܘܼܟܼܠܵܐ ܚܵܐܹ̇ܝܢ ܒܐܲܬܼܪܵܐ ܕܡܲܠܟܿܘܼܬܼ ܪܵܘܡ̇ܐ ܀</l>
                <l n="107">:ܐܵܦ ܗܝ̤ ܥܸܠܬܹܗ ܕܨܵܘܡܵܐ ܗܵܕܹܐ ܗ̄ܝܼ ܠܘܵܬܼ ܦܵܪ̈ܘܿܫܹܐ</l>
                <l n="108">ܕܒܲܥܬܼܝܼ݁ܕܵܬܼܵܐ ܢܕܲܡܘܿܢ ܐ̄ܢܵܫܵܐ ܒܝܲܕܼ ܚܘܼܡܣܵܢܵܐ ܀</l>
                <l n="109">:ܒܸܠܥܵܕܼ ܐܘܼܟܼܠܵܐ ܥܬܼܝܼܕܼܝܼܢ ܕܢܸܚܘܿܢ ܡܵܐ ܕܐܸܬܼܢܲܚܲܡܘ</l>
                <l n="110">ܘܐܲܠܸܦ ܐܸܢܘܿܢ ܕܲܢܨܘܼܪܘܼܢܵܗ̇ ܒܚܲܝܹ̈ܐ ܕܲܬܼܢܵܢ ܀</l>
                <l n="111">:ܚܕܲܬܵܐ ܗܵܘ̇ܝܵܐ ܠܡܵܝܘܿܬܼܘܼܬܼܵܐ ܒܗܵܘ̇ ܬܘܼܩܵܢܵܐ</l>
                <l n="112">ܘܪܲܫ̣ܡܵܗ̇ ܒܐ̄ܪܵܙܵܐ ܩܕܼܵܡ ܥܲܝܢܲܝ̈ܗܘܿܢ ܕܲܢܕܲܡܘܿܢ ܒܵܗ̇ ܀</l>
                <l n="113">:ܒܨܵܘܡܵܐ ܓܠ̣ܵܐ ܠܗܘܿܢ ܥܲܠ ܚܘܼܕܵܬܼܵܐ ܕܗܲܕܵܡܲܝ̈ܗܘܿܢ</l>
                <l n="114">ܕܫܵܠ̇ܚܝܼܢ ܢܲܚܬܵܐ ܕܡ̇ܝܘܿܬܼܘܼܬܼܵܐ ܒܐܸܣܟܹܿܝܡ ܐܘܼܟܼܠܵܐ ܀ </l>

                <pb ed="http://syriaca.org/bibl/1765" n="171"/>

                <l n="115">:ܘܐܸܢܗܘ̤ ܕܨܵܘܡܵܐ ܓܠ̣ܵܐ ܠܲܢ ܐ̄ܪܵܙܵܐ ܕܚܘܼܕܵܬܼ ܦܲܓܼܪܲܢ</l>
                <l n="116">ܡܲܢ ܠܵܐ ܢܸܣܢܸܐ ܠܐܲܪ̈ܥܵܢܝܵܬܵܐ ܘܢܸܪܚܲܡ ܚܘܼܒܹܿܗ ܀</l>
                <l n="117">:ܐܸܢ ܬܘܼܩܵܢܵܐ ܕܟܼܠܡܵܐ ܕܲܗܘ̤ܵܐ ܒܹܗ ܐܸܬܼܒܲܕܿܩ</l>
                <l n="118">ܡܲܢ ܠܵܐ ܢܚܲܡܣܸܢ ܒܦܘܼܠܚܵܢ ܥܡܲܠܹܗ ܕܢܸܫܘܸܐ ܠܐ̄ܪ̈ܵܙܹܐ ܀</l>
                <l n="119">:ܐܸܢ ܒܲܪ ܥܲܡܪܲܡ ܕܪܚܸܡ ܚܘܼܒܹܿܗ ܙܲܗܝܹܗ ܒܫܘܼܒܼܚܵܐ</l>
                <l n="120">ܡܲܢ̣ܘܼ ܕܠܵܐ ܢܫܝܼܛ ܐܲܪ̈ܥܵܢܵܝܵܬܼܵܐ ܘܢܸܬܼܒܲܕܩ ܠܹܗ ܀</l>
                <l n="121">:ܐܸܢ ܡ̇ܝܘܿܬܼܵܐ ܩ̣ܢܵܐ ܙܲܗܝܘܼܬܼܵܐ ܒܐ̄ܪܵܙ ܒܵܪܘܿܝܵܐ</l>
                <l n="122">ܡܲܢ ܠܵܐ ܢܒܲܣܲܪ ܥܲܠ ܟܠܡܸܕܲܡ ܘܠܹܗ ܢܸܬܼܪܲܓܼܪܲܓܼ ܀</l>
                <l n="123">:ܐܲܝܟ ܡܲܚܙܝܼܬܼܵܐ ܩܲܒܼ݂ܥܹܗ ܠܨܵܘܡ̇ܐ ܡܘܼܫܹܐ</l>
                <l n="124">ܘܬܸܚܒܲܬ̤ ܥܲܝܢܵܐ ܕܒܸܣܪ̈ܵܢܵܝܹܐ ܕܬܸܬܼܒܲܩܸܐ ܒܹܗ ܀</l>
                <l n="125">:ܐܘܿ ܗܲܕܵܡܹ̈ܐ ܕܲܕܚܝܼܠܝܼܢ ܗ̄ܘ̣ܵܘ ܥܲܠ ܗܲܕܵܡܹ̈ܐ</l>
                <l n="126">ܐܘܿ ܒܵܒܼܵܬܼ̈ܐ ܕܲܥܪ݂ܲܩ ܡܸܢܗܹܝܢ ܢܘܼܗܪܵܐ ܕܥܲܝܼܢܹ̈ܐ ܀</l>
                <l n="127">:ܐܘܿ ܢܲܗܝܼܪܵܐ ܕܪܲܕܦܹܗ ܠܢܘܼܗܪܵܐ ܒܥܘܸܙܵܐ ܕܢܘܼܗܪܹܗ</l>
                <l n="128">:ܐܘܿ ܣܸܦ̈ܘܵܬܼܵܐ ܐܲܦܲܝ̈ ܬܲܪܥܵܐ ܕܦܘܼܡܵܐ ܕܒܸܣܪܵܐ</l>
                <l n="129">ܕܙܵܥ̣ܘ ܘܐܸܬܼܒܲܠܗܝܼܘ ܦܲܓܼܪܵܐ ܘܢܲܦܫܵܐ ܟܲܕܼ ܡܸܬܼܦܵܬܼ̈ܚܵܢ ܀</l>
                <l n="130">:ܕܚܝܼܠ ܦܲܪܨܘܿܦܹܗ ܕܦܲܓܼܪܵܢܵܝܵܐ ܘܡܲܪܡܸܒܼ ܦܲܓܼܪܹ̈ܐ</l>
                <l n="131">ܘܲܡܙܝܥ ܩܵܠܵܐ ܕܡܸܠܲܬܼ ܦܘܼܡܹܗ ܠܪ̈ܓܼܫܹܐ ܘܙܵܘܥܹ̈ܐ ܀</l>
                <l n="132">:ܬܵܘ ܚܙܵܘ ܬܸܕܼܡܘܼܪܬܵܐ ܒܦܲܓܼܪܵܐ ܕܐ̄ܢܵܫܵܐ</l>
                <l n="133">ܕܨܵܡ ܘܐܸܙܕܲܗܝܼ ܕܲܕܚܸܠܘܼ ܐ̄ܢܵܫܵܐ ܕܢܸܬܼܒܲܩܘܿܢ ܒܹܗ ܀</l>
                <l n="134">:ܒܨܵܘܡܹܗ ܕܡܘܼܫܹܐ ܢܸܩܢܸܐ ܣܲܒܼܪܵܐ ܥܲܠ ܚܘܼܕܵܬܲܢ</l>
                <l n="135">ܕܐܸܢ ܨܵܘܡ̇ܝܼܢܲܢ ܡ̣ܢ ܒܝܼ̈ܫܵܬܼܵܐ ܫܲܪܝܼܪ ܣܲܒܼܪܲܢ ܀</l>
                <l n="136">:ܡ̣ܢ ܒܝܼ̈ܫܵܬܼܵܐ ܢܸܚܣܘܿܟ ܠܸܒܲܢ ܥܲܡ ܣܸܦ̈ܘܵܬܲܢ</l>
                <l n="137">ܕܢܸܗܘܸܐ ܫܒܼܝܼܚܹ̈ܐ ܐܲܝܟ ܒܲܪ ܥܲܡܪܲܡ ܒܦܲܓܼܪܵܐ ܘܢܲܦܫܵܐ ܀</l>
                <l n="138">:ܢܨܘܼܡ ܪܸܥܝܵܢܵܐ ܥܲܡ ܗܲܕܵܡܹ̈ܐ ܡ̣ܢ ܟܠ ܕܲܣܢܸܐ</l>
                <l n="139">ܘܢܸܚܣܘܿܟ ܙܵܘܥܹ̈ܐ ܡ̣ܢ ܚܘܼܬܼܚܵܬܹ̈ܐ ܐܲܝܟ ܕܡ̣ܢ ܠܲܚܡܵܐ ܀</l>
                <l n="140">:ܚܲܕܼ ܒܲܪܢܵܫܵܐ ܐܝܼܬܼܵܘܗܝ ܐ̄ܢܵܫܵܐ ܒܦܲܓܼܪܵܐ ܘܢܲܦܫܵܐ</l>
                <l n="141">ܕܢܸܗܘܸܐ ܫܵܠܹ̇ܡ ܟܠܹܗ ܒܟܼܠܹܗ ܠܦܘܼܠܚܵܢ ܚܲܝܹ̈ܐ ܀</l>
                <l n="142">:ܢܨܘܼܡܘܼܢ ܙܵܘܥܹ̈ܐ ܡ̣ܢ ܪܵܡܘܼܬܵܐ ܘܚܸܡܬܼܵܐ ܘܪܘܼܓܼܙܵܐ</l>
                <l n="143">ܐܲܝܟ ܗܲܕܵܡܹ̈ܐ ܡ̣ܢ ܡܹܐܟܼܘܼܠܬܵܐ ܕܐܲܪ̈ܥܵܢܵܝܵܬܼܵܐ ܀</l>
                <l n="144">:ܢܫܝܼܓܼ ܡ̣ܢ ܠܸܒܲܢ ܚܣܵܡܵܐ ܣܲܢܝܵܐ ܡܨܲܠܸܐ ܠܢܲܦܫܵܐ</l>
                <l n="145">ܒܛܲܟܼܣܵܐ ܕܲܡܫܝܼܓܼ ܟܠܢܵܫ ܨܵܐܬܼܵܐ ܕܥܲܠ ܗܲܕܵܡܵܘ̈ܗܝ ܀</l>
                <l n="146">:ܠܵܐ ܢܨܘܼܡ ܦܘܼܡܵܐ ܡ̣ܢ ܡܹܐܟܼܘܼܠܬܵܐ ܘܢܸܫܪܹܐ ܠܸܒܵܐ</l>
                <l n="147">ܠܵܐ ܢܸܬܲܢܲܙܪܘܼܢ ܪ̈ܓܼܫܹܐ ܕܲܠܒܲܪ ܘܢܸܦܗܘܿܢ ܙܵܘܥܹ̈ܐ ܀</l>
                <l n="148">:ܒܨܵܘܡ̇ܐ ܢܲܐܣܸܐ ܟܹܐܢܹ̈ܐ ܕܦܲܓܼܪܲܢ ܘܡܘܼܡܹ̈ܐ ܕܢܲܦܫܲܢ</l>
                <l n="149">ܕܝܵ̇ܕܲܥ ܦܘܼܪܣܵܐ ܕܣܬܼܝܼܪ̈ܵܐ ܘܲܕܼܓܲܠ̈ܝܵܬܼܵܐ ܀</l>
                <l n="150">:ܢܚܵܘܹܝܘܗܝ ܟܹܐܒܹ̈ܐ ܕܟܼܠܹܗ ܐ̄ܢܵܫܲܢ ܕܲܠܓܼܵܘ ܘܕܲܠܒܲܪ</l>
                <l n="151">ܕܣܵܦܹ̇ܩ ܚܲܝܠܹܗ ܕܢܲܐܣܸܐ ܦܲܓܼܪܵܐ ܘܢܸܡܪܘܿܩ ܢܲܦܫܵܐ ܀ </l>

                <pb ed="http://syriaca.org/bibl/1765" n="172"/>

                <l n="152">:ܐܵܣܝܵܐ ܗ̄ܘ̣ ܛܵܒܼܵܐ ܕܡܲܐܣܸܐ ܡܲܓܵܢ ܠܲܡܡܲܚܲܝܵ̈ܐ</l>
                <l n="153">ܘܥܵܨܹ̇ܒܼ ܒܪ̈ܲܚܡܹܐ ܬܒܼܵܪܵܐ ܕܥܵܘ̣ܠܵܐ ܘܡܲܩܢܸܐ ܚܲܝܹ̈ܐ ܀</l>
                <l n="154">:ܚܢܵܢܵܐ ܘܪ̈ܲܚܡܹܐ ܡܡܲܕܹܿܟ ܝܵܗܹ̇ܒܼ ܐܲܝܟ ܣܲܡܡܵܢܹ̈ܐ</l>
                <l n="155">ܘܣܲܒܼܪܵܐ ܘܚܘܼܒܵܐ ܡܲܫܩܸܐ ܒܟܵܪܣܵܐ ܕܗܲܝܡܵܢܘܼܬܼܵܐ ܀</l>
                <l n="156">:ܗܲܢܝܼ ܟܵܣܹܗ ܠܲܕܼܫܵܬܹ̇ܐ ܠܹܗ ܒܗܲܝܡܵܢܘܼܬܼܵܐ</l>
                <l n="157">ܕܚܲܠܝܘܼܬܼ ܚܲܝܹ̈ܐ ܕܠܵܐ ܫܘܼܠܵܡܵܐ ܟܲܣܝܵܐ ܒܓܼܵܘܗ ܀</l>
                <l n="158">:ܢܸܒܼܥܵܐ ܗ̄ܘ̣ ܚܲܠܝܵܐ ܕܪܵܕܹܐ ܟܠܢܵܫ ܒܐܲܡܝܼܢܘܼܬܼܵܐ</l>
                <l n="159">ܘܠܵܐ ܡܸܣܬܲܒܼܥܵܐ ܚܲܠܝܘܼܬܼ ܫܸܩܝܹܗ ܒܦܘܼܡ ܫܵܬܼܘܿܝܵܘ̈ܗܝ ܀</l>
                <l n="160">:ܬܵܘ ܪܸ̈ܥܝܵܢܹܐ ܕܝܲܒܸܿܫ ܐܸܢܘܿܢ ܚܘܼܡܵܐ ܕܥܵܘ̣ܠܵܐ</l>
                <l n="161">ܦܲܝܼܓܼܘ ܨܲܗܝܵܐ ܕܚܘܼܫܵܒܲܝ̈ܟܿܘܿܢ ܒܟܼܵܣ ܚܲܠܝܘܼܬܼܵܐ ܀</l>
                <l n="162">:ܬܵܘ ܦܲܟܝܼܗܹ̈ܐ ܕܲܦܟ݂ܲܗܘ ܘܲܛܥ̣ܵܘ ܡ̣ܢ ܘܵܠܝܼܬܼܵܐ</l>
                <l n="163">ܩܪܘܿܒܼܘ ܨܹܝܕ ܨܵܘܡܵܐ ܘܲܩܢܵܘ ܛܲܥܡܵܐ ܕܦܵܪܘܿܫܘܼܬܼܵܐ ܀</l>
                <l n="164">:ܬܵܘ ܚܲܣܵܡܹ̈ܐ ܕܕܲܠܲܚ ܐܸܢܘܿܢ ܛܢܵܢܵܐ ܣܲܟܼܠܵܐ</l>
                <l n="165">ܘܫܲܢܸܘ ܪܘܼܓܼܙܵܐ ܕܝܲܨܪܵܐ ܕܲܒܼܟܼܘܿܢ ܒܚܲܠܝܘܼܬܼ ܨܵܘܡ̇ܐ ܀</l>
                <l n="166">:ܬܵܘ ܥܵܠܘܿܒܹ̈ܐ ܐܸܢܘܿܢ ܒܝܼܫܵܐ ܒܢܸܟܼܠܹܗ</l>
                <l n="167">ܦܪܘܿܥܘ ܙܸܵܕ̈ܩܵܬܵܐ ܚܠܵܦ ܐܸܢ̈ܩܵܬܼܵܐ ܕܥܘܼܠܒܵܢܲܝ̈ܟܿܘܿܢ ܀</l>
                <l n="168">:ܬܵܘ ܙܲܢܝܹ̈ܐ ܕܛܲܡܲܐܘ ܩܘܼܕܫܹ̈ܐ ܕܗܲܕܵܡܲܝ̈ܟܿܘܿܢ</l>
                <l n="169">ܣܲܒܼܘ ܕܘܼܟܵܝܵܐ ܒܫܵܘܬܵܦܘܼܬܼܵܐ ܕܦܘܼܠܚܵܢ ܨܵܘܡ̇ܐ ܀</l>
                <l n="170">:ܬܵܘ ܓܲܢܵܒܹ̈ܐ ܕܚܲܠܸܨܘ ܓܲܙܸ̈ܐ ܥܵܘܵܠܐܝܼܬܼ</l>
                <l n="171">ܨܘܼܡܘ ܘܐܸܡܲܟܲܟܼܘ ܕܕܼܵܡ ܬܸܬܼܚܲܣܘܿܢ ܒܲܬܼܘܵܬܼ ܢܲܦܫܵܐ ܀</l>
                <l n="172">:ܚܬܼܝܼܪܹ̈ܐ ܡܲܟܸܿܟܼܘ ܪܵܘܡ̇ܐ ܩܲܫܝܵܐ ܕܪܸ̈ܥܝܵܢܲܝܟܿܘܿܢ</l>
                <l n="173">ܘܲܠܒܲܫܘ ܨܵܘܡ̇ܐ ܢܲܚܬܵܐ ܢܲܟܼܦܵܐ ܕܲܦܠܸܐ ܒܚܸܙܘܹܗ ܀</l>
                <l n="174">:ܝܲܥܢܹ̈ܐ ܟܐܵܘ ܒܵܗ̇ ܒܪܲܒܿܘܼܬܼ ܟܲܪܣܵܐ ܒܩܵܠ ܫܲܘܝܘܼܬܼܵܐ</l>
                <l n="175">ܘܐܲܚܘܿܕܘ ܒܐܲܦܹܝ̈ܗ̇ ܬܲܪܥܵܐ ܕܨܵܘܡ̇ܐ ܬܸܬܼܝܲܥܲܢ ܀</l>
                <l n="176">:ܪ̈ܵܓܼܝ ܟܣܸܦܵܐ ܒܲܕܲܪܘ ܟܣܸܦܵܐ ܒܐܲܪܥܵܐ ܕܨܵܘܡ̇ܐ</l>
                <l n="177">ܕܬܸܥܘܿܢ ܥܘܼܬܼܪܵܐ ܕܙܲܕܲܝܼܩܘܼܬܼܵܐ ܕܠܵܐ ܡܸܬܼܚܲܒܲܠ ܀</l>
                <l n="178">:ܪ̈ܡܚܲܝ ܫܘܼܒܼܚܵܐ ܥܪܘܿܩܘ ܡ̣ܢ ܫܘܼܒܼܚܵܐ ܦܲܚܵܐ ܢܟܼܝܼܠܵܐ</l>
                <l n="179">ܘܦܲܪܣܵܘ ܢܸܟܼܠܵܘ̈ܗܝ ܒܢܘܼܗܪܵܐ ܕܨܵܘܡ̇ܐ ܡܲܦܨܲܚ ܢܲܦܫܵܐ ܀</l>
                <l n="180">:ܨܘܼܡ ܨܲܝܵܡܵܐ ܥܲܡ ܡܹܐܟܼܘܼܠܬܵܐ ܐܵܦ ܡ̣ܢ ܫܘܼܒܼܚܵܐ</l>
                <l n="181">ܕܲܠܡܵܐ ܬܸܥܘܿܠ ܪܸܚܡܲܬܼ ܫܘܼܒܼܚܵܐ ܘܬܸܫܪܸܐ ܨܵܘܡ̇ܟ ܀</l>
                <l n="182">ܟܠܝܼ ܣܸܦ̈ܘܵܬܼܵܟ ܡ̣ܢ ܪܘܼܛܵܢܵܐ ܐܲܝܟ ܕܡ̣ܢ ܠܲܚܡܵܐ: </l>

                <pb ed="http://syriaca.org/bibl/1765" n="173"/>

                <l n="183">ܕܲܠܡܵܐ ܬܵܘܒܸܿܕܼ ܡܸܠܬܼܵܐ ܕܦܘܼܡ̇ܟ ܥܲܡܠܹ̈ܐ ܕܢܲܦܫܵܟ ܀</l>
                <l n="184">:ܦܪܘܿܣ ܫܘܿܫܸܦܵܐ ܕܨܵܘܡ̇ܐ ܕܲܟܼܝܵܐ ܥܲܠ ܒܵܒܼܵܬܼ̈ܟ</l>
                <l n="185">ܕܠܵܐ ܬܸܬܼܒܲܩܸܐ ܙܲܠܝܼܠܵܐܝܼܬܼ ܒܚܵܘܪܵܐ ܣܲܢܝܵܐ ܀</l>
                <l n="186">:ܟܠܝܼ ܡ̣ܢ ܥܲܝܢܝ̈ܟ ܫܸܩܝܵܐ ܨܲܚܢܵܐ ܕܬܼܵܒܲܥ̇ ܦܲܓܪܵܐ</l>
                <l n="187">ܘܐܲܫܩܵܐ ܐܸܢܹܝܢ ܟܵܣܵܐ ܢܲܟܼܦܵܐ ܕܩܲܕܿܝܼܫܘܼܬܼܵܐ ܀</l>
                <l n="188">:ܥܲܝܢܵܐ ܪܦܝܼܬܼܵܐ ܗ̄ܝܼ ܘܲܩܒܸܐ ܒܓܼܵܘܗ̇ ܚܝܵܪܵܐ ܪܲܦܝܵܐ</l>
                <l n="189">ܐܲܚܘܿܕܼ ܒܐܲܦܹܝ̈ܗ̇ ܬܪܲܥ ܨܸܒܼܝܵܢܵܐ ܕܲܟܼܢܝܼܟܼܘܼܬܼܵܐ ܀</l>
                <l n="190">:ܘܼܪ̈ܝ ܢܸܩ̈ܒܼܵܬܼܵܐ ܒܫܲܦܝܘܼܬܼ ܨܵܘܡ̇ܐ ܐܲܝܟ ܡܲܚܙܝܼܬܼܵܐ</l>
                <l n="191">ܘܲܡܪ̈ܘܿܩ ܡܘܼܡܹ̈ܐ ܕܪܸ̈ܥܝܵܢܲܝܟܹܿܝܢ ܐܲܝܟ ܕܐܲܦܲܝܟܹܿܝ̈ܢ ܀</l>
                <l n="192">:ܢܲܟܸܿܦܝ̈ ܚܵܘܪܵܐ ܕܚܘܼܫܵܒܲܝܟܹܿܝ̈ܢ ܐܲܝܟ ܕܲܒܼܢܲܚ̈ܬܹܿܐ</l>
                <l n="193">ܕܢܸܗܘܸܐ ܫܵܠܹ̇ܡ ܨܸܒܼܝܵܢ ܢܲܦܫܵܐ ܠܐܸܣܟܹܿܝܡ ܦܲܓܼܪܵܐ ܀</l>
                <l n="194">:ܠܵܐ ܬܸܨܛܲܒܿܬܼܝܼܢ ܒܢܲܚ̈ܬܹܿܐ ܕܲܠܒܲܪ ܐܘܿ ܒܲܪܬܼ ܚܵܘܵܐ</l>
                <l n="195">ܠܒܲܫܝ ܢܲܟܼܦܘܼܬܼܵܐ ܥܲܠ ܪܸܥܝܵܢܹܟܼܝ ܐܲܝܟ ܕܥܲܠ ܕܘܼܫܡܹܟܼܝ ܀</l>
                <l n="196">:ܛܲܟܸܿܣ ܪܲܗܛܵܐ ܕܥܝܼܢܲܝ̈ ܠܸܒܹܿܟܼܝ ܐܲܝܟ ܗܲܠܟܼܵܬܹܟܼܝ̈</l>
                <l n="197">ܕܠܵܐ ܢܸܬܿܬܲܩܠܘܼܢ ܫܲܒܼܪ̈ܲܝ ܠܸܒܵܐ ܒܙܲܠܝܼܠܘܼܬܹܟܼܝ ܀</l>
                <l n="198">:ܒܨܘܿܪܝ ܡ̣ܢ ܨܸܒܼܬܵܐ ܕܥܲܠ ܗܲܕܵܡܲܝ̈ܟܿܝ ܘܨܲܒܸܿܬܼܝ ܗܵܘܢܹܟܼܝ</l>
                <l n="199">ܡܪܘܿܩܝ ܪܸܥܝܵܢܹܟܼܝ ܐܲܝܟ ܦܲܪܨܘܿܦܹܟܼܝ ܒܪܲܟܼܝܘܼܬܼ ܢܲܦܫܵܐ ܀</l>
                <l n="200">:ܚܙܵܝ ܠܵܐ ܬܸܗܘܹܝܢ ܥܸܠܲܬܼ ܟܸܫܠܵܐ ܒܨܸܒܼܬܵܐ ܕܐܲܦܲܝ̈ܟܿܝ</l>
                <l n="201">ܕܲܠܡܵܐ ܬܩܲܒܿܠܝܼܢ ܕܝܼܢܵܐ ܥܦܝܼܦܵܐ ܕܲܚܛ݂ܲܝܬܿܝ ܘܐܲܚܛܝܼܬܿܝ ܀</l>
                <l n="202">:ܫܡܲܥܝܼ ܩܘܼܛܪܵܓܼܵܐ ܕܪܲܒܿܘܼܬܼ ܥܵܘ̣ܠܹܟܼܝ ܡ̣ܢ ܢܵܡܘܿܣܵܐ</l>
                <l n="203">ܕܲܡܓܲܢܸܐ ܠܒܼܝܼܫܘܼܬܼ ܝܲܨܪܟܼܝ ܡ̣ܢ ܟܠ ܥܵܘ̣ܠܵܝܼ̈ܢ ܀</l>
                <l n="204">:ܗܵܐ ܚܵܘܝܼܬܹܿܟܼܝ ܡ̣ܢ ܢܵܡܘܿܣܵܐ ܡ̣ܢ ܕܲܟܼܝܵܢܵܐ</l>
                <l n="205">ܕܚܲܠܝ ܡ̣ܢ ܢܸܓܼ̈ܕܹܿܐ ܘܫܐܲܠܝ ܪ̈ܲܚܡܹܐ ܥܲܕܼ ܐܝܼܬܼ ܙܲܒܼܢܵܐ ܀</l>
                <l n="206">:ܠܒܲܫܘ ܐܲܝܟ ܙܲܝܢܵܐ ܚܲܝܠܹܗ ܕܨܵܘܡ̇ܐ ܓܲܒܼܪܹ̈ܐ ܘܢܸܫܹ̈ܐ</l>
                <l n="207">ܕܠܲܝܬܿ ܦܘܼܪܫܵܢܵܐ ܒܐ̄ܪܵܙܵܐ ܚܲܕܼܬܼܵܐ ܕܨܵܪ ܠܲܢ ܒܐܝܼܕܹܗ ܀</l>
                <l n="208">:ܚܕܼܵܐ ܫܲܘܝܘܼܬܼܵܐ ܕܗܵܘ̇ ܬܘܼܩܵܢܵܐ ܓܠ̣ܵܐ ܠܲܢ ܨܵܘܡ̇ܐ</l>
                <l n="209">ܐܲܟܼܡܵܐ ܕܫܵܠܲܚ ܦܲܓܼܪܵܐ ܚܒܼܵܠܵܐ ܐܵܦ ܐܸܣܟܹܿܡܵܐ ܀</l>
                <l n="210">:ܢܨܘܼܡ ܕܲܟܼܝܵܐܝܼܬܼ ܐܲܝܟ ܕܲܦܠܸܐ ܠܹܗ ܠܐ̄ܪܵܙ ܚܘܼܕܵܬܼܵܐ</l>
                <l n="211">ܕܠܵܐ ܢܸܬܿܕܲܓܲܠ ܫܪܵܪܵܐ ܕܐ̄ܪܵܙܵܐ ܒܝܲܕܼ ܪܲܦܝܘܼܬܲܢ ܀</l>
                <l n="212">:ܒܦܲܓܼܪܵܐ ܘܢܲܦܫܵܐ ܢܨܘܼܡ ܫܲܘܝܵܐܝܼܬܼ ܡ̣ܢ ܟܠ ܕܲܣܢܸܐ</l>
                <l n="213">ܕܠܵܐ ܢܸܬܼܥܵܘܲܟ ܨܵܘܡܵܐ ܕܦܘܼܡܵܐ ܒܝܲܕܼ ܪܸܥܝܵܢܵܐ ܀</l>
                <l n="214">:ܠܵܐ ܢܸܚܠܘܿܛ ܒܹܗ ܒܕܸܒܼܚܵܐ ܕܨܵܘܡܲܢ ܚܲܕܼ ܡ̣ܢ ܥܵܘ̣ܠܵܝܼ̈ܢ</l>
                <l n="215">ܕܐܸܢ ܡܸܬܿܛܲܡܲܐ ܠܵܐ ܡܸܬܼܩܲܒܲܠ ܨܹܝܕܼ ܝܵ̇ܕܲܥ ܟܠ ܀</l>
                <l n="216">:ܠܲܝܬܿ ܨܸܒܼܝܵܢܵܐ ܠܝܵ̇ܕܲܥ ܟܠܵܐ ܒܕܸܒܼܚܹ̈ܐ ܕܥܵܘ̣ܠܵܐ</l>
                <l n="217">ܘܠܵܐ ܫܵܦܲܪ ܠܹܗ ܨܵܘܡ̇ܐ ܕܦܲܓܼܪܵܐ ܒܸܠܥܵܕܼ ܢܲܦܫܵܐ ܀ </l>

                <pb ed="http://syriaca.org/bibl/1765" n="174"/>

                <l n="218">:ܨܵܡ̣ܘ ܝܗ̄ܘܼܕܵܝܹ̈ܐ ܘܩܲܪܸܒܼܘ ܕܸܒܼܚܹ̈ܐ ܘܠܵܐ ܐܸܬܼܩܲܒܲܠܘ</l>
                <l n="219">ܕܲܚܠܝܼܛܵܐ ܗ̄ܘ̣ܵܬܼ ܥܲܡ ܕܸܒܼܚܲܝ̈ܗܘܿܢ ܕܚܠܲܬܼ ܫܹܐܕܹ̈ܐ ܀</l>
                <l n="220">:ܒܪܼ̈ܓܼܿܫܹܐ ܕܲܠܒܲܪ ܨܵܡ̣ܘ ܥܸܒܼܪ̈ܵܝܹܐ ܘܠܵܐ ܗ̄ܘ̣ܵܐ ܒܙܵܘܘܥܹ̈ܐ</l>
                <l n="221">ܐܵܦ ܚܵܙܹ̇ܐ ܟܠ ܠܵܐ ܝܲܗ̄ܒܼ ܐܲܓܼܪܵܐ ܠܨܵܘܡ̇ܐ ܠܦܝܼܓܼܵܐ ܀</l>
                <l n="222">:ܦܲܓܼܪܵܐ ܡܲܟܸܿܟܼܘ ܘܠܵܐ ܢܚ̣ܸܬܼ ܠܸܒܵܐ ܪܵܡܘܼܬܼܵܐ</l>
                <l n="223">ܒܓܸܠܝܵܐ ܫܦ݂ܲܪܘ ܗ̄ܘ̣ܵܘ ܘܣܲܪܸܩ ܐܸܢܘܿܢ ܡ̣ܢ ܦܘܼܪܥܵܢܵܐ ܀</l>
                <l n="224">:ܟܲܕܼܵܒܼܵܐܝܼܬܼ ܬܒܲܥ̣ܘ ܡܲܪ̈ܵܚܹܐ ܐܲܓܼܪܵܐ ܕܨܵܘܡ̇ܐ</l>
                <l n="225">ܘܐܲܟܸܿܣ ܐܸܢܘܿܢ ܢܒܼܝܼܵܐ ܒܪܘܼܚܵܐ ܕܡܸܛܥܵܐ ܛܵܥܹ̇ܝܢ ܀</l>
                <l n="226">:ܠܡܵܢܵܐ ܠܲܡ ܨܵܡ̄ܢ ܘܠܵܐ ܚܵܐܲ݁ܪ ܐܲܢ̄ܬܿ ܒܨܵܘܡܵܐ ܕܦܲܓܼܪܲܢ</l>
                <l n="227">ܠܡܵܢ ܐܸܬܼܡܲܟܲܡܼܢ ܘܠܵܐ ܐܸܬܼܒܲܩܝܼܬܿ ܒܡܘܼܟܵܟ ܢܲܦܫܲܢ ܀</l>
                <l n="228">:ܐܘܿ ܡ̣ܢ ܚܘܼܬܼܪܵܐ ܦܥܠܵܐ ܢܟܼܝܼܠܵܐ ܕܒܲܛܝܼܠ ܟܠ ܫܵܥ</l>
                <l n="229">ܘܬܼܵܒܲܥ̇ ܐܲܓܼܪܵܐ ܐܲܝܟ ܟܲܫܝܼܪܵܐ ܠܡܵܪܹܐ ܟܲܪܡܵܐ ܀</l>
                <l n="230">:ܐܘܿ ܪܵܡܘܼܬܼܵܐ ܣܲܬܵܐ ܕܒܼܪܵܐ ܓܠܝܼܙܲܬܼ ܦܹܐܪܹ̈ܐ</l>
                <l n="231">ܕܕܼܵܝ̇ܢܵܐ ܒܚܓܘܼܨܦܵܐ ܥܲܡ ܦܲܠܵܚܵܐ ܕܗܵܐ ܠܲܡ ܛܲܠ̣ܡܲܢܝ ܀</l>
                <l n="232">:ܠܥܸܙ ܓܸܠܝܵܢܵܐ ܕܐ̄ܪܵܙ ܒܵܪܘܿܝܵܐ ܒܠܸܫܵܢ ܒܸܣܪܵܐ</l>
                <l n="233">ܘܐܲܟܸܿܣ ܐܸܢܘܿܢ ܕܲܟܼܕܵܒܼܵܐܝܼܬܼ ܨܵܡ̣ܘ ܘܐܸܬܼܡܲܟܲܟܼܘ ܀</l>
                <l n="234">:ܠܵܐ ܠܲܡ ܬܨܘܼܡܘܼܢ ܐܲܝܟ ܗܵܢ ܨܵܘܡ̇ܐ ܢܒܼܝܼܵܐ ܬܲܪܓܸܿܡ</l>
                <l n="235">ܠܵܐ ܒܵܥܹ̇ܐ ܐ̄ܢܵܐ ܡܘܼܟܵܟ ܦܲܓܼܪܵܐ ܘܪܵܡܘܼܬܼ ܢܲܦܫܵܐ ܀</l>
                <l n="236">:ܗܵܢܵܘ̇ ܨܵܘܡ̇ܐ ܕܬܼܵܒܲܥ̇ ܨܸܒܼܝܢܝ ܡ̣ܢ ܨܲܝܵܡܹ̈ܐ</l>
                <l n="237">ܠܡܸܫܪܵܐ ܩܸܛܪܹ̈ܐ ܕܩ̣ܛܲܪ ܥܵܘ̣ܠܵܐ ܒܓܼܵܘ ܪܸ̈ܥܝܵܢܹܐ ܀</l>
                <l n="238">:ܐܸܢ ܒܵܥܹ̇ܐ ܐܲܢ̄ܬܿ ܕܢܸܗܘܸܐ ܨܵܘܡ̇ܟ ܕܟܹܐ ܡ̣ܢ ܡܘܼܡܹ̈ܐ</l>
                <l n="239">ܚܘܼܢ ܩܲܪܝܼܒܼܵܟ ܒܚܘܼܒܵܐ ܘܪ̈ܲܚܡܹܐ ܘܗܵܐ ܩܲܒܸܿܠܬܹܿܗ ܀</l>
                <l n="240">:ܗܵܐ ܐܲܠܸܦ ܠܲܢ ܢܒܼܝܼܵܐ ܕܪܘܼܚܵܐ ܙܢܲܝ̈ ܨܲܝܵܡܹ̈ܐ</l>
                <l n="241">ܠܵܐ ܢܸܬܿܕܲܡܸܐ ܐܲܝܟ ܝܗ̄ܘܼܕܵܝܹ̈ܐ ܕܨܵܡ̣ܘ ܘܐܸܣܬܲܪܲܩܘ ܀</l>
                <l n="242">:ܗܵܐ ܚܵܘܝܼ ܠܲܢ ܟܲܣܝܵܐ ܒܓܸܠܝܵܐ ܕܐܲܝܟܲܢ ܢܸܫܦܲܪ</l>
                <l n="243">ܢܕܲܟܸܿܐ ܢܲܦܫܲܢ ܥܲܡ ܗܲܕܵܡܲܝ̈ܢ ܠܥܲܝܢܲܝ̈ ܟܲܣܝܵܐ ܀</l>
                <l n="244">:ܗܵܐ ܒܲܕܸܿܩ ܠܲܢ ܨܸܒܼܝܵܢ ܚܘܼܒܹܿܗ ܒܝܲܕܼ ܐܹܫܲܥܝܵܐ</l>
                <l n="245">ܢܸܬܼܩܲܢ ܟܠܫܵܥ ܐܲܝܟ ܨܼܒܼܝܵܢܹܗ ܒܐܲܝܠܹܝܢ ܕܲܡܢܵܚ ܀</l>
                <l n="246">:ܢܸܣܥܸܐ ܚܘܼܬܼܪܵܐ ܡ̇ܘܒܸܿܕ ܥܲܡܠܹ̈ܐ ܕܦܲܓܼܪܵܐ ܘܢܲܦܫܵܐ</l>
                <l n="247">ܘܢܸܪܚܲܡ ܢܝܼܫܵܐ ܕܡܲܟܿܝܼܟܼܘܼܬܼܵܐ ܕܡܲܚܸܐ ܡܲܓܵܢ ܀</l>
                <l n="248">:ܢܸܥܩܘܿܪ ܢܸܟܼܠܵܐ ܡܲܪܝܼܪ ܟܘܼ̈ܒܹܿܐ ܡ̣ܢ ܪܸܥܝܵܢܲܢ</l>
                <l n="249">ܘܢܸܨܘܿܒܼ ܫܲܝܢܵܐ ܡܫܲܝܸܢ ܟܠܵܐ ܒܓܼܵܘ ܡܲܚܫܲܒܼܬܲܢ ܀</l>
                <l n="250">ܢܸܟܼܠܵܐ ܦܲܚܵܐ ܗ̄ܘ̣ ܕܲܟܼܣܸܐ ܒܢܲܦܫܵܐ ܐܲܝܟ ܕܲܒܼܦܲܚܬܵܐ: </l>

                <pb ed="http://syriaca.org/bibl/1765" n="175"/>

                <l n="251">ܘܨܵܐܹ̇ܪܼ ܐ̄ܢܵܫܵܐ ܐܲܝܟ ܚܲܝ̈ܘܵܬܼܵܐ ܠܐܲܒܼܕܵܢ ܡ̇ܘܬܵܐ ܀</l>
                <l n="252">:ܒܫܸܡ ܟܹܐܢܘܼܬܼܵܐ ܡܲܛܥܹܐ ܢܸܟܼܠܵܐ ܐܲܝܟ ܕܲܒܼܠܸܩܛܵܐ</l>
                <l n="253">ܘܲܡܚܲܬܼܚܸܬܼ ܠܹܗ ܠܝܲܨܪܵܐ ܕܢܹܐܟܼܘܿܠ ܡܸܪܵܬܼ ܡ̇ܘܬܵܐ ܀</l>
                <l n="254">:ܢܦܲܣܸܐ ܡ̇ܕܹܝܢ ܢܸܟܼܠܵܐ ܕܵܟܼܣܸܐ ܒܓܼܵܘ ܪܸܥܝܵܢܲܢ</l>
                <l n="255">ܘܐܲܟܸܿܢ ܢܸܩܪܘܿܒܼ ܠܦܘܼܠܚܵܢ ܨܵܘܡ̇ܐ ܒܕܲܟܼܝܘܼܬܼ ܢܲܦܫܵܐ ܀</l>
                <l n="256">:ܠܵܐ ܢܸܬܼܟܲܣܸܐ ܢܸܟܼܠܵܐ ܒܨܵܘܡܲܢ ܐܲܝܟ ܕܲܒܼܢܲܚܬܵܐ</l>
                <l n="257">ܐܲܟܼܡܵܐ ܕܲܥܒ݂ܲܕܼܘ ܒܢܲܝ̈ ܐܝܼܙܲܪܥܹܝܠ ܕܨܵܡ̣ܘ ܘܐܸܨܛܲܢܲܥܘ ܀</l>
                <l n="258">:ܠܵܐ ܢܸܫܬܲܡܲܫ ܡܹܐܟܼܠܩܲܪܨܵܐ ܒܲܢܙܝܼܪܬܲܢ</l>
                <l n="259">ܐܲܟܼܡܵܐ ܕܥܸܒܼܕܲܬ̤ ܗܵܝ̇ ܫܵܛܝܼܬܵܐ ܠܢܵܒܼܘܿܬܼ ܚܲܣܝܵܐ ܀</l>
                <l n="260">:ܗܵܪܟܵܐ ܢܸܚܙܸܐ ܓܘܼܢܚܵܐ ܪܲܒܵܐ ܕܲܣܥ݂ܲܪ ܢܸܟܼܠܵܐ</l>
                <l n="261">ܕܟܲܣܝܼ ܢܦܫܹܗ ܒܐܸܣܟܹܿܝܡ ܨܵܘܡ̇ܐ ܘܫܲܡܸܫ ܩܸܛܠܵܐ ܀</l>
                <l n="262">:ܙܘܼܥܘ ܨܲܝܵܡܹ̈ܐ ܡ݂ܢ ܩܵܠ ܩܸܛܠܵܐ ܕܲܗܘ̤ܵܐ ܒܨܵܘܡܵܐ</l>
                <l n="263">ܘܲܕܼܚܲܠܘ ܕܲܠܡܵܐ ܡܣܲܬܲܪ ܢܸܟ̣ܠܵܐ ܒܪܸ̈ܥܝܵܢܲܝܟܿܘܿܢ ܀</l>
                <l n="264">:ܚܙ̣ܵܘ ܕܲܠܡܵܐ ܐܝܼܬܼ ܕܒܼܵܥܹ̇ܐ ܕܢܸܥܠܘܿܒܼ ܒܲܕܼܡܘܼܬܼ ܐܵܚܵܒܼ</l>
                <l n="265">ܘܚܵܫܹ̇ܠ ܢܸܟܼܠܵܐ ܕܢܸܩܛܘܿܠ ܚܲܒܼܪܹ ܕܢܹܐܪܲܬܼ ܢܸܟܼܣܵܘ̈ܗܝ ܀</l>
                <l n="266">:ܘܐܸܢ ܠܵܐ ܩܵܛܹ̇ܠ ܐܲܝܢܵܐ ܕܥܵܠܹ̇ܒܼ ܒܲܕܼܡܘܼܬܼ ܐܵܚܵܒܼ</l>
                <l n="267">ܠܒܼܵܚܲܪ ܠܸܒܵܐ ܐܲܝܟ ܩܵܛܘܿܠܵܐ ܗ̄ܘ̣ ܥܲܠ ܕܐܸܬܼܝܲܥܲܢ ܀</l>
                <l n="268">:ܠܨܸܒܼܝܵܢ ܢܲܦܫܵܐ ܡܠܝܼܟ ܦܘܼܪܥܵܢܵܐ ܐܵܦ ܓܹܗܲܢܵܐ</l>
                <l n="269">ܘܐܲܝܕܼܵܐ ܕܨܵܒܹ̇ܐ ܒܵܗ̇ ܡܸܙܕܲܕܲܩ ܐܵܦ ܡܸܬܼܚܲܝܲܒܼ ܀</l>
                <l n="270">:ܐܵܦ ܒܲܪ ܥܲܡܪܝܼ ܨܒܼܵܐ ܘܐܸܬܼܪܲܓܼܪܲܓܼ ܠܲܕܼܠܵܐ ܕܝܼܠܹܗ</l>
                <l n="271">ܘܩܲܛ̣ܠܹܗ ܣܲܝܦܵܐ ܕܨܸܒܼܝܵܢ ܢܲܦܫܵܐ ܕܲܩܛܲܠ ܚܲܒܼܪܹܗ ܀</l>
                <l n="272">:ܒܝܲܕܼ ܨܸܒܼܝܵܢܵܐ ܩܲܛܠܹ݂ܗ ܠܢܵܒܼܘܿܬܼ ܘܠܵܐ ܗ̄ܘ̣ܵܐ ܒܣܲܝܦܵܐ</l>
                <l n="273">ܘܗܵܐ ܡܲܠܟܵܐ ܗ̄ܘ̣ܵܐ ܘܠܵܐ ܩ̣ܛܲܠ ܒܐܝܼܕܼܵܘ̈ܗܝ ܐܸܠܵܐ ܒܠܸܒܹܿܗ ܀</l>
                <l n="274">:ܒܢܲܚܬܵܐ ܕܣܲܝܦܵܐ ܟܲܣܝܲܬ̤ ܐܝܼܙܒܹܿܠ ܠܣܲܝܦܹܗ ܕܐܵܚܒܼ</l>
                <l n="275">ܘܟܸܢ ܐܵܘܚܸܕܬܹܗ ܒܐܝܼܕܼܵܐ ܕܢܸܟܼܠܵܐ ܘܩܲܛܠܹܗ ܠܚܲܣܝܵܐ ܀</l>
                <l n="276">:ܒܲܟܼܬܼܝܼ̈ܒܼܵܬܼܵܐ ܚܒܲܫܬܹܗ ܠܩܸܛܠܵܐ ܕܠܵܐ ܬܸܬܼܦܪܣܸܐ</l>
                <l n="277">ܘܛܸܒܼܥܵܬ̤ ܒܐܲܦܵܘ̈ܗܝ ܛܲܒܼܥܵܐ ܕܡܲܠܟܵܐ ܕܠܵܐ ܬܸܬܿܕܲܓܲܠ ܀</l>
                <l n="278">:ܓܙܘܿܪܝ ܠܲܡ ܨܵܘܡܵܐ ܐܘܿ ܫܵܛܝܼܬܼܵܐ ܣܲܢܝܲܬܼ ܨܵܘܡܵܐ</l>
                <l n="279">ܘܐܵܘܬܸܿܒܼܝ ܠܢܵܒܼܘܿܬܼ ܒܪܹܫ ܨܲܝܵܡܹ̈ܐ ܨܲܗܝܲܝ̈ ܠܲܕܼܡܵܐ ܀</l>
                <l n="280">:ܘܐܲܝܬܵܘ ܣܵܗ̈ܕܹܐ ܕܕܲܓܵܠܘܼܬܼܵܐ ܥܲܠ ܫܲܪܝܼܪܵܐ</l>
                <l n="281">ܘܢܸܦܩܘܼܢ ܪܘܼܚܵܐ ܕܨܲܚܝܼ ܠܡܲܠܟܵܐ ܐܵܦ ܠܐܲܠܵܗܵܐ ܀ </l>

                <pb ed="http://syriaca.org/bibl/1765" n="176"/>

                <l n="282">:ܐܘܿ ܨܸܒܼܝܵܢܵܐ ܡܨܲܚܸܐ ܟܠܫܥܵ ܠܐܵܠܵܗ ܟܠܵܐ</l>
                <l n="283">ܕܲܗܘ̤ܵܐ ܒܢܸܟܼܠܵܐ ܬܵܒܲܥ̇ ܨܲܥܪܵܐ ܒܐܸܣܟܹܿܡ ܚܘܼܒܵܐ ܀</l>
                <l n="284">:ܐܸܡܲܬܼܝ ܐܲܚܸܒܼܬܿܝ ܐܘܼ ܫܵܛܝܼܬܼܵܐ ܠܫܸܡ ܒܵܪܘܿܝܵܐ</l>
                <l n="285">ܘܐܲܝܟܲܢ ܝܲܩܲܪܬܿܝ ܛܲܟܼܣܲܝ̈ ܡܲܠܟܵܐ ܢܵܡܘܿܐܝܼܬܼ ܀</l>
                <l n="286">:ܐܘܿ ܟܡܵܐ ܨܢܝܼܥܲܬܿ ܢܸܟܼܠܵܐ ܨܢܝܼܥܵܐ ܡ̇ܘܠܸܕܼ ܩܸܛܠܵܐ</l>
                <l n="287">ܘܠܲܝܬܿ ܠܵܟ ܦܸܚܡܵܐ ܐܸܠܵܐ ܐܸܢ ܐܲܢ̄ܬܿ ܐܵܘ ܨܸܢ̈ܥܵܬܵܟ ܀</l>
                <l n="288">:ܐܘܿ ܟܡܵܐ ܢܟܼܝܼܠܲܬܿ ܝܲܪܵܨܪܵܐ ܒܝܼܫܵܐ ܕܒܼܪܸܥܝܵܢܵܐ</l>
                <l n="289">ܕܒܸܐܣܟܹܿܝܡ ܚܘܼܒܵܐ ܓܵܣܹ̇ܝܬܿ ܡܸܪܬܼܵܐ ܐܲܝܟ ܬܲܢܝܼܢܵܐ ܀</l>
                <l n="290">:ܬܵܝܹ̈ܝܢ ܚܙܵܝܹ̈ܝܢ ܓܸܢܣܵܗ̇ ܕܚܵܘܵܐ ܪܘܼܫܥܵܗ̇ ܕܚܵܘܐ</l>
                <l n="291">ܕܓܸܙܪܲܬ̤ ܨܵܘܡ̇ܐ ܘܐܸܫܕܬ̤ ܠܲܕܡ̇ܐ ܒܫܸܡ ܟܹܐܢܘܼܬܼܵܐ ܀</l>
                <l n="292">:ܫܡܲܥܝܗ ܘܐܸܬܿܬܿܢܲܚܝ̈ ܡܲܪܝܼܪܵܐܝܼܬܼ ܥܲܬܿܝܼܪ̈ܵܬܼܵܐ</l>
                <l n="293">ܥܲܠ ܗܵܢ ܓܘܼܢܚܵܐ ܕܣܸܥܪܲܬ̤ ܒܐܲܪܥܵܐ ܐܲܢ̄ܬܲܬܼ ܡܲܠܟܵܐ ܀</l>
                <l n="294">:ܡܠܘܿܟܹ̈ܝܢ ܢܸܫܹ̈ܐ ܡܸܠܟܿܐ ܛܵܒܼܵܐ ܠܫܵܘܬܵܦܲܝ̈ܟܹܿܝܢ</l>
                <l n="295">ܕܠܵܐ ܬܸܬܼܚܲܝ̈ܒܼܵܢ ܒܲܕܼܡܘܼܬܼ ܐܝܼܙܒܹܿܠ ܕܡܸܠܟܲܬ̤ ܩܸܛܠܵܐ ܀</l>
                <l n="296">:ܠܵܐ ܬܸܬܿܛܦܝܼܣܘܼܢ ܓܲܒܼܪܹ̈ܐ ܠܡܸܠ̈ܟܹܿܐ ܕܙܲܠܝܼ̈ܠܵܬܼܵܐ</l>
                <l n="297">ܕܠܵܐ ܬܸܬܼܦܲܪܣܘܿܢ ܒܲܕܡܘܼܬܼ ܐܵܚܵܒܼ ܕܪܲܓܼ ܘܐܸܬܼܦܲܪܣܝ ܀</l>
                <l n="298">:ܠܵܐ ܐ̄ܢܵܫ ܢܸܚܠܘܿܛ ܢܸܟܼܠܵܐ ܒܨܵܡܹܗ ܐܲܝܟ ܥܵܘܵܠܹ̈ܐ</l>
                <l n="299">ܕܠܵܐ ܢܸܬܼܚܲܝܲܒܼ ܒܲܓܼܙܵܪ ܕܝܼܢܵܐ ܕܐܵܫܕܲܝ̈ ܠܲܕܼܡ̇ܐ ܀</l>
                <l n="300">:ܢܸܛܲܢ ܟܠܢܵܫ ܛܢܵܢܵܐ ܟܹܐܢܵܐ ܐܲܝܟ ܐܹܠܝܼܵܐ</l>
                <l n="301">ܕܐܲܟܸܿܣ ܢܸܟܼܠܵܐ ܘܦܲܪܣܝܼ ܥܵܘ̣ܠܵܐ ܘܲܬܼܒܲܥ̣ ܠܲܕܼܡ̇ܐ ܀</l>
                <l n="302">:ܒܨܵܘܡܹܗ ܢܸܕܼܡܘܿܢ ܪ̈ܵܚܡܲܝ ܨܵܘܡܵܐ ܕܲܟܼܡܵܐ ܥܲܙܝܼ</l>
                <l n="303">ܕܨܵܡ ܡ̣ܢ ܠܲܚܡܵܐ ܘܡ̣ܢ ܚܘܼܬܼܚܵܬܹܐ ܘܛܲܢ ܘܐܸܬܼܢܲܨܲܚ ܀</l>
                <l n="304">:ܒܡܘܼܫܹܐ ܕܲܡܝܼ ܐܵܦ ܗܘ̤ ܒܨܵܘܡܹܗ ܐܲܪܒܿܥܝܼܢ ܝܵܘܡܝܼ̈ܢ</l>
                <l n="305">ܠܹܠܲܝ ܐܝܼܡܵܡ ܨܵܡ ܟܲܕܼ ܪܲܕܹܐ ܠܘܲܥܕܵܐ ܕܫܲܝܢܵܐ ܀</l>
                <l n="306">:ܒܫܘܼܠܵܡ ܨܵܘܡܹܗ ܫ̣ܘܵܐ ܠܓܸܠܝܵܢܵܐ ܐܲܝܟ ܒܲܪ ܥܲܡܪܲܡ</l>
                <l n="307">ܘܐܲܠܦܹܗ ܩܵܠܵܐ ܚܘܼܒܵܐ ܘܪ̈ܲܚܡܹܐ ܐܲܝܟ ܕܠܡܘܼܫܹܐ ܀</l>
                <l n="308">:ܗܵܐ ܨܲܝܵܡܹ̈ܐ ܕܫܲܡܠܝܼܘ ܨܵܘܡ̇ܐ ܒܝܲܕܼ ܣܘܼܥܪ̈ܵܢܹܐ</l>
                <l n="309">ܬܵܘ ܢܸܬܿܕܲܡܸܐ ܐܵܦܸܢ ܩܲܠܝܼܠ ܒܣܘܼܥܪ̈ܵܢܲܝܗܘܿܢ ܀</l>
                <l n="310">:ܗܵܐ ܐܲܠܸܦܬܲܢ ܡܸܠܲܬܼ ܟܲܣܝܵܐ ܒܲܬܼܪܹܢ ܐ̄ܢܵܫܝܼ̈ܢ</l>
                <l n="311">ܕܐܲܝܢܵܐ ܕܚܵܙܹ̈ܐ ܐܲܝܟ ܥܲܡܠܲܝ̈ܗܘܿܢ ܟܠܝܼܠܵܐ ܢܵܣܹ̇ܒܼ ܀</l>
                <l n="312">:ܢܸܗܘܘܿܢ ܡ̇ܕܹܝܢ ܕܘܼܒܵܪ̈ܲܝܗܘܿܢ ܢܝܼܫܵܐ ܠܢܲܦܫܲܢ</l>
                <l n="313">ܘܲܒܼܗܘܿܢ ܢܸܕܡܸܐ ܒܝܲܕܼ ܨܸܒܼܝܵܢܵܐ ܫܲܦܝܵܐ ܘܕܲܟܼܝܵܐ ܀</l>
                <l n="314">:ܢܡܲܟܸܿܟ ܢܲܦܫܲܢ ܐܲܝܟ ܒܲܪ ܥܲܡܪܲܡ ܕܲܣܢ̣ܵܐ ܚܘܼܬܼܪܵܐ</l>
                <l n="315">ܘܢܲܟܸܿܣ ܥܵܘ̣ܠܵܐ ܐܲܝܟ ܐܹܠܝܼܵܐ ܕܛܲܢ ܟܹܐܢܵܐܝܼܬܼ ܀</l>
                <l n="316">:ܗܸܢܘ̣ܿܢ ܛܲܥ̣ܢܘܼܗܝ ܠܝܘܼܩܪܹܗ ܕܥܵܡܵܐ ܐܲܝܟ ܟܲܫܝܼܪܹ̈ܐ</l>
                <l n="317">ܚܢܲܢ ܬܵܘ ܢܸܦܠܘܼܚ ܐܵܦܸܢ ܗܵܫܵܐ ܒܫܘܼܠܵܡ ܝܵܘܡ̇ܐ ܀</l>
                <l n="318">:ܘܐܸܢܗܘ̤ ܕܲܒܼܨܝܼܪ ܪܲܗܛܵܐ ܕܐܘܼܪܚܲܢ ܡ̣ܢ ܩܲܕܼܡ̇ܝܹ̈ܐ</l>
                <l n="319">ܬܵܘ ܢܸܬܼܠܵܘܸܐ ܥܲܡ ܡܸܨܥܵܝܹ̈ܐ ܕܲܦܫܝܼܩܝܼܢ ܠܲܢ ܀ </l>

                <pb ed="http://syriaca.org/bibl/1765" n="177"/>

                <l n="320">:ܐܸܢܗܘ̤ ܕܲܥܣܸܩ ܥܲܡܠܹܗ ܕܡܘܼܫܹܐ ܐܵܦ ܕܐܹܠܝܼܵܐ</l>
                <l n="321">ܗܵܐ ܕܵܢܝܼܐܹܝܠ ܕܲܦܫܝܼܩ ܨܵܘܡܹܗ ܘܢܝܼܚ ܦܘܼܠܚܵܢܹܗ ܀</l>
                <l n="322">:ܬܠܵܬܼ ܫܵܒܼܘܿܥܝܼ̈ܢ ܨܵܡ ܕܵܢܝܼܐܹܝܠ ܒܦܲܓܼܪܹܗ ܘܢܲܦܫܹܗ</l>
                <l n="323">ܘܕܲܟܿܝܼ ܠܸܒܹܿܗ ܡ̣ܢ ܣܲܢ̈ܝܵܬܼܵܐ ܥܲܡ ܗܲܕܿܡ̇ܘ̈ܗܝ ܀</l>
                <l n="324">:ܒܫܘܼܠܵܡ ܨܵܘܡܹܗ ܩܲܒܸܿܠ ܐܵܦ ܗܘ̤ ܐܲܓܼܪܵܐ ܕܥܲܡܠܹܗ</l>
                <l n="325">ܪܘܼܚ ܓܸܠܝܵܢܵܐ ܕܡܣܲܒܲܪ ܗ̄ܘ̣ܵܐ ܦܘܼܢܵܝ ܥܲܡܡܹ̈ܐ ܀</l>
                <l n="326">:ܐܘܿ ܡ̇ܘܗܲܒܼܬܼܵܐ ܕܟܲܕܼ ܗܝ̤ ܪܲܒܵܐ ܗ̄ܝܼ ܡ̣ܢ ܢܵܣܘܿܒܹ̈ܐ</l>
                <l n="327">ܠܵܐ ܡܸܬܼܒܲܨܪܵܐ ܟܲܕܼ ܡܸܬܼܦܲܠܓܼܵܐ ܒܲܡ̈ܢܵܘܵܬܼܵܐ ܀</l>
                <l n="328">:ܐܘܿ ܢܵܣܘܿܒܹ̈ܐ ܕܡ̣ܢ ܚܲܕܼ ܓܲܙܵܐ ܢܣܲܒܼ݂ܘ ܦܘܼܪܥܵܢܵܐ</l>
                <l n="329">ܘܥܬ݂ܲܪܘ ܗܸܢ̣ܘܿܢ ܘܩܵܘܝܼ ܥܘܼܬܼܪܵܐ ܐܲܝܟ ܡ̇ܐ ܕܐܝܼܬܼܵܘܗܝ ܀</l>
                <l n="330">:ܠܚܲܕܼ ܦܘܼܪܥܵܢܵܐ ܐܲܫܘܝܼ ܐܸܢܘܿܢ ܠܲܒܼܢܲܝ̈ ܒܲܝܬܹܿܗ</l>
                <l n="331">ܕܕܲܠܡܵܐ ܢܲܟܪܘܿܢ ܐܸܢ ܡܸܬܼܝܲܩܪܝܼܢ ܚܲܕܼ ܡ̣ܢ ܚܲܒܼܪܹܗ ܀</l>
                <l n="332">:ܚܕܼܵܐ ܡ̇ܘܗܲܒܼܬܼܵܐ ܢܣܲܒܼ݂ܘ ܫܲܘܝܵܐܝܼܬܼ ܡ̣ܢ ܚܲܕܼ ܓܲܙܵܐ</l>
                <l n="333">ܒܗܵܝ̇ ܕܬܼܪܲܨܘ ܗ̄ܘ̣ܵܘ ܨܸܒܼܝܵܢܲܝ̈ܗܘܿܢ ܠܘܵܬܼ ܚܲܕܼ ܢܝܼܫܵܐ ܀</l>
                <l n="334">:ܒܗܘܿܢ ܙܵܕܹܩ ܠܲܢ ܠܡܸܬܿܕܲܡ̇ܝܘܼ ܒܦܘܼܠܚܵܢ ܨܵܘܡ̇ܐ</l>
                <l n="335">ܘܲܒܼܥܸܩ̈ܒܼܬܼܵܐ ܕܕܼܘܼܒܵܪ̈ܲܝܗܘܿܢ ܠܡܸܪܗܲܛ ܟܠܫܵܥ ܀</l>
                <l n="336">:ܥܲܡܗܘܿܢ ܢܸܚܙܘܿܩ ܒܝܲܕܼ ܨܼܒܼܝܵܢܵܐ ܪܘܼܚܵܢܵܝܵܐ</l>
                <l n="337">ܕܢܡܲܢܥܘܼܢܵܢ ܠܘܵܬܼ ܟܘܼܠܟܵܢܵܐ ܕܚܘܼܕܵܬܼ ܟܠܵܐ ܀</l>
                <l n="338">:ܒܐܘܼܪܚܵܐ ܕܨܵܘܡ̇ܐ ܢܸܪܕܹܿܐ ܦܲܓܼܪܲܢ ܥܲܡ ܪܼܥܝܵܢܲܢ</l>
                <l n="339">ܥܲܡ ܕܲܠܝܼ̈ܠܹܐ ܕܡܲܢܲܥܘ ܘܲܡ̣ܛܵܘ ܠܐܲܬܼܪܵܐ ܕܚܲܝܹ̈ܐ ܀</l>
                <l n="340">:ܠܵܐ ܐ̄ܢܵܫ ܢܚܸܙܘܿܩ ܥܲܡ ܣܲܓܝܼ̈ܐܹܐ ܒܐܘܼܪܚܵܐ ܕܦܲܬܼܝܵܐ</l>
                <l n="341">ܕܕܲܠܡܵܐ ܢܸܫܡܲܥ ܥܲܡ ܣܲܓܿܝܼܐܹܐ ܕܙܸܠ ܠܐܲܒܼܕܵܢܵܐ ܀</l>
                <l n="342">:ܡܫܝܼܚܵܐ ܪܹܫܲܢ ܕܲܪܫܲܢ ܒܡܸܠܵܘ̈ܗܝ ܠܗܵܝ̇ ܕܐܲܠܝܼܨܵܐ</l>
                <l n="343">ܬܵܘ ܢܸܪܕܹܿܐ ܒܵܗ̇ ܕܢܸܫܡܲܥ ܡܸܢܹܗ ܕܬܼܵܘ ܐܸܬܼܒܲܣܲܡܘ ܀</l>
                <l n="344">:ܐܵܦ ܗܘ̤ ܒܨܵܘܡ̇ܐ ܪܕܼܐ ܒܵܗ̇ ܠܘܼܩܕܼܡ ܒܝܲܕܼ ܚܘܼܡܣܵܢܵܐ</l>
                <l n="345">ܘܡܲܢܲܥ ܘܲܡ̣ܛܐ ܠܘܵܬܼ ܫܘܼܠܵܡܵܐ ܕܲܓܼܡܝܼܪܘܼܬܼܵܐ ܀</l>
                <l n="346">:ܒܛܲܟܼܣܵܐ ܕܥܲܒܼ̈ܕܹܿܐ ܕܲܡܝܼ ܐܵܦ ܗܘ̤ ܘܨܵܡ ܘܐܸܬܼܢܣܝܼ</l>
                <l n="347">:ܘܒܼܵܬܲܪ ܨܵܘܡܹܗ ܙܚܝܘܼܗܝ ܟܸܢܫܹ̈ܐ ܕܪ̈ܘܼܚܵܢܵܝܹܐ</l>
                <l n="348">:ܐܲܪܒܿܥܝܼܢ ܝܵܘܡܝܼ̈ܢ ܠܹܠܲܝ ܐܝܼܡܵܡ ܩ̣ܡ ܒܐܵܓܼܘܿܢܵܐ</l>
                <l n="349">ܘܲܒܼܥܸܠܕܲܪܵܐ ܟܲܕܼ ܡܸܬܼܒܲܩܸܐ ܒܚܘܼܡܣܵܢ ܢܲܦܫܹܗ ܀ </l>

                <pb ed="http://syriaca.org/bibl/1765" n="178"/>

                <l n="350">:ܒܐܲܪܒܿܥܝܼܢ ܝܵܘܡܝܼ̈ܢ ܬܲܚܡܹܗ ܠܨܵܘܡܹܗ ܐܲܝܟ ܩܲܕܼܡܵܝܹ̈ܐ</l>
                <l n="351">ܕܠܵܐ ܐ̄ܢܵܫ ܢܸܪܢܹܐ ܕܕܲܠܡܵܐ ܟܝܵܢܹܗ ܪܘܼܚܵܢܵܝܵܐ ܗ̄ܘ̣ ܀</l>
                <l n="352">:ܒܛܲܟܼܣܵܐ ܕܐܲܚ̈ܵܘܗܝ ܘܕܲܟܼܢܵܘܵܬܹ̈ܗ ܕܲܡܝܼ ܒܨܵܘܡܹܗ</l>
                <l n="353">ܕܠܵܐ ܢܸܬܼܢܲܟܼܪܸܐ ܠܥܹܝܢ ܚܲܙܵܝܵܘ̈ܗܝ ܕܕܼܵܡ ܠܵܘ ܐ̄ܢܵܫܵܐ ܗ̄ܘ̣ ܀</l>
                <l n="354">:ܐ̄ܢܵܫܵܝܵܐ ܗ̄ܘ̣ܵܐ ܡ̣ܢ ܐ̄ܵܢܵܫܘܼܬܼܵܐ ܠܒܼܝܼܫܲܬܼ ܚܲܫܹ̈ܐ</l>
                <l n="355">ܘܙܵܕܹܩ ܗ̄ܘ̣ܵܐ ܠܹܗ ܕܲܒܟܼܠ ܡܸܕܲܡ ܢܕܹܿܡܸܐ ܒܐ̄ܢܵܫܵܐ ܀</l>
                <l n="356">:ܠܵܘ ܐ̄ܢܵܐ ܩܪܹܝܬܹܗ ܒܲܫܡܵܐ ܕܐ̄ܢܵܫܵܐ ܡܪܵܚܵܐܝܼܬܼ</l>
                <l n="357">ܦܵܘܠܘܿܣ ܚܵܘܝܼ ܕܚܲܕܼܘܼ ܟܝܵܢܹܗ ܕܝܠܹܗ ܘܕܼܝܼܠܲܢ ܀</l>
                <l n="358">:ܚܲܕܼ ܠܲܡ ܐܝܼܬܼܵܘܗܝ ܕܩܲܕܸܫ ܐ̄ܢܵܫܵܐ ܘܐ̄ܢܵܫܵܐ ܕܩܲܕܹܿܫ</l>
                <l n="359">ܘܡܸܛܠ ܗܵܢܵܐ ܠܵܐ ܐܸܬܼܟܲܚܲܪ ܒܲܫܡܵܐ ܕܐܲܚܵܘ̈ܗܝ ܀</l>
                <l n="360">:ܗܘ̤ ܬܘܼܒܼ ܟܲܢܝܹܗ ܒܕܼܘܼܟܿܬܼܐ ܐ̄ܚܪܹܬܼܵܐ ܒܫܸܡ ܒܲܪܢܵܫܵܐ</l>
                <l n="361">ܟܲܕܼ ܩܵܪܹܐ ܠܹܗ ܚܲܕܼ ܡܸܨܥܵܝܵܐ ܘܚܲܕ ܒܲܪܢܵܫܵܐ ܀</l>
                <l n="362">:ܘܐܸܢ ܡܼܬܿܬܿܩܠܝܼܢ ܗܲܪ̈ܛܝܼܩܹܐ ܒܡܸܠܲܬܼ ܦܵܘܠܘܿܣ</l>
                <l n="363">ܢܸܫܡܲܥ ܡܸܢܹܗ ܕܐܵܦ ܗܘ̤ ܠܢܲܦܫܹܗ ܐ̄ܢܵܫܵܐ ܟܲܢܼܝ ܀</l>
                <l n="364">:ܡ̇ܢ ܠܲܡ ܐܵܡ̇ܪܝܼܢ ܥܠܲܝ ܡܢܵܘܵܬܼ ܕܐܝܼܬܲܝ ܐ̄ܢܵܫܵܐ</l>
                <l n="365">ܘܡ̇ܢ ܒܵܥܹ̇ܝܬܿܘܿܢ ܠܡܸܩܛܲܠ ܓܲܒܼܪܵܐ ܕܡܲܟܼܪܸܙ ܩܘܼܫܬܐ ܀</l>
                <l n="366">:ܗܵܐ ܗܘ̤ ܘܐܚܵܘ̈ܗܝ ܒܲܫܡܵܐ ܕܐ̄ܢܵܫܵܐ ܩܪ̣ܵܐ ܠܲܟܼܝܵܢܹܗ</l>
                <l n="367">ܠܡܵܢ ܥܵܛܹ̇ܝܢ ܠܹܗ ܗܲܪ̈ܲܛܝܼܩܹܐ ܠܫܸܡ ܐ̄ܢܵܫܘܬܼܐ ܀</l>
                <l n="368">:ܡܸܣܢܵܐ ܣܵܢܹ̇ܝܢ ܠܲܟܼܝܵܢ ܦܲܓܼܪܲܢ ܒܲܕܼܡܘܼܬܼ ܡ̇ܐܢܝܼ</l>
                <l n="369">ܘܡܸܛܠ ܗܵܕܹܐ ܢܵܨܹ̇ܝܢ ܥܲܡܲܢ ܐܲܝܟ ܢܘܼܟܼܪ̈ܵܝܹܐ ܀</l>
                <l n="370">:ܒܗܵܘ̇ ܟܘܼܪܗܵܢܵܐ ܕܠܵܐ ܢܘܼܚܵܡܵܐ ܪܡܹܝܢ ܐܵܦ ܗܸܢܲܘ̣ܿܢ</l>
                <l n="371">ܘܲܣܥܵܐ ܥܠܲܝܗܘܼܢ ܐܲܝܢܵܐ ܕܡܲܟܼܪܸܙ ܢܘܼܚܵܡ ܦܲܓܼܪܵܐ ܀</l>
                <l n="372">:ܠܲܢܣܝܼܣܘܬܼܵܐ ܕܪ̈ܥܝܵܢܲܝܗܘܿܢ ܚܙܹ̇ܝܬܼ ܐܵܦ ܗܵܫܵܐ</l>
                <l n="373">ܘܲܣܛܵܬ̤ ܡܸܠܲܬܼܝ ܡ̣ܢ ܡܲܪܕܿܝܼܬܼܐ ܕܐܘܼܪܚܹܗ ܕܨܵܘܡ̇ܐ ܀</l>
                <l n="374">:ܒܐܘܼܪܚܵܐ ܕܨܵܘܡܵܐ ܚܸܙܩܲܬ̤ ܡܸܠܲܬܼܝ ܡ̣ܢ ܫܘܼܪܵܝܵܐ</l>
                <l n="375">ܕܓܲܪܓܿܢܝ ܚܘܼܒܵܐ ܕܐ̄ܢܵܫܵܐ ܕܢܨܲܚ̣ܘ ܒܝܲܕܼ ܨܵܘܡܲܝܗܘܿܢ ܀</l>
                <l n="376">ܩܲܠܝܼܠܵܐܝܼܬܼ ܪܗܛ̣ܘ ܚܘܼܫܵܒܲܝ̈ ܥܲܠ ܫܲܪ̈ܒܲܝܗܘܿܢ: </l>

                <pb ed="http://syriaca.org/bibl/1765" n="179"/>

                <l n="377">ܕܐܸܩܒܿܘܿܥ ܐܸܢܘܿܢ ܐܲܝܟ ܡܲܚܙܝܼܬܼܵܐ ܩܕܼܵܡ ܨܲܝܵܡܹ̈ܐ ܀</l>
                <l n="378">:ܒܥܸܠܲܬܼ ܨܵܘܡ̇ܐ ܕܥܲܒܼܕܲܝ̈ ܡܲܠܟܵܐ ܓܲܪܓܲܢܝ ܪܸܥܝܵܢܝ</l>
                <l n="379">ܕܐܸܬܼܢܸܐ ܫܲܪܒܵܐ ܕܡܲܠܟܵܐ ܘܥܲܒܼܕܵܘ̈ܗܝ ܕܨܵܡ̣ܘ ܘܐܸܬܼܢܲܨܲܚܘ ܀</l>
                <l n="380">:ܚܲܝܠܵܬܐ ܕܨܵܘܡܵܐ ܒܥܹ̇ܝܬܼ ܕܐܹܚܵܘܸܐ ܩܕܼܵܡ ܨܲܝܵܡܹ̈ܐ</l>
                <l n="381">ܘܐܲܝܬܿܝܼܬܼ ܣܵܗ̈ܕܹܿܐ ܠܫܘܼܪܵܪ ܡܸܠܲܝ̈ ܡܲܠܟܵܐ ܘܥܲܒܼܕܵܘ̈ܗܝ ܀</l>
                <l n="382">:ܐܵܦ ܙܵܕܹܩ ܠܹܗ ܠܐܲܝܢܵܐ ܕܕܼܵܐܹ̇ܝܢ ܢܵܘܡܘܿܣܵܐܝܼܬܼ</l>
                <l n="383">ܕܒܲܟܼܬܼܝܼ̈ܒܼܵܬܼܵܐ ܡ̣ܢ ܒܹܝܬܼ ܐܲܪ̈ܟܹܿܐ ܢܫܲܪܲܪ ܡܸܠܵܘ̈ܗܝ ܀</l>
                <l n="384">:ܓܲܙܲܝ̈ ܕܝܼܢܵܐ ܕܡܲܠܟܵܐ ܢܸܬܼܢܸܐ ܥܲܠ ܟܠ ܣܘܼܥܪܵܢ</l>
                <l n="385">ܘܗܵܐ ܡܸܫܬܲܪܪܝܼܢ ܡܸܠܲܝ̈ ܦܘܼܡܲܢ ܠܘܵܬܼ ܫܵܡܘܿܥܹ̈ܐ ܀</l>
                <l n="386">:ܨܵܘܡ̇ܐ ܕܟܼܠܝܘܿܡ ܗܵܕܹܐ ܗ̄ܝܼ ܥܸܠܬܹܗ ܠܘܵܬܼ ܦܵܪ̈ܘܿܫܹܐ</l>
                <l n="387">ܕܐܲܝܟ ܕܡ̣ܢ ܠܲܚܡܵܐ ܙܵܕܹܩ ܕܲܢܨܘܼܡ ܐܵܦ ܡ̣ܢ ܥܵܘ̣ܠܵܐ ܀</l>
                <l n="388">:ܘܬܼܘܼܒܼ ܐܵܦ ܐ̄ܪܵܙܵܐ ܗ̄ܘ̣ ܕܗܵܘ̇ ܬܘܼܩܵܢܵܐ ܕܠܵܐ ܡܸܬܼܚܲܒܲܠ</l>
                <l n="389">ܕܕܲܠܵܐ ܐܘܼܟܼܠܵܐ ܚܵܐܹ̇ܝܢ ܦܲܓܼܪܹ̈ܐ ܐܲܝܟ ܪ̈ܘܼܚܵܢܹܐ ܀</l>
                <l n="390">:ܐܝܼܬܼ ܒܹܗ ܥܸܠܵܬܼܵܐ ܐܵܦ ܚܘܼܡܵܢܵܐ ܕܡ̣ܢ ܒܝܼ̈ܫܵܬܼܵܐ</l>
                <l n="391">ܕܡܵܐ ܕܡܸܬܼܩܲܦܲܚ ܦܲܓܼܪܵܐ ܒܨܵܘܡܵܐ ܢܛܲܟܸܿܣ ܪܲܗܛܹܗ ܀</l>
                <l n="392">:ܥܸܠܬܼܵܐ ܕܨܵܘܡ̇ܐ ܕܐܲܪܒܿܥܝܼܢ ܝܵܘܡܝܼ̈ܢ ܦܘܼܪܣܵܐ ܗ̄ܘ̣ ܕܐܸܫܟܲܚܘ</l>
                <l n="393">ܐܵܣܵܘܵܬܼ̈ܐ ܪ̈ܘܼܚܵܢܵܝܹܐ ܠܚܘܼܠܡܵܢ ܐ̄ܢܵܫܵܐ ܀</l>
                <l n="394">:ܚܙ̣ܵܘ ܓܹܝܪ ܕܲܢܚܝܼܠ ܟܝܵܢܵܐ ܕܐ̄ܢܵܫܵܐ ܠܪܲܗܛܐ ܕܟܼܠܝܘܿܡ</l>
                <l n="395">ܘܡܲܕܹܿܟܼܘ ܘܝܲܗ̣̄ܒܼܘ ܠܹܗ ܙܲܒܼܢܵܐ ܙܥܘܿܪܵܐ ܒܲܕܼܡܘܼܬܼ ܣܲܡܵܐ ܀</l>
                <l n="396">:ܒܙܲܒܼܢܵܐ ܕܲܦܠܸܐ ܬܲܚܸܡܘ ܨܵܘܡ̇ܐ ܠܫܲܒܼܪܘܼܬܼ ܐ̄ܢܵܫܵܐ</l>
                <l n="397">ܘܐܸܣܲܪ̣ܘ ܐܸܢܘܿܢ ܠܘܵܬܼ ܚܘܼܡܣܵܢܵܐ ܒܪܸܓܲܬܼ ܥܹܐܕܼܵܐ ܀</l>
                <l n="398">:ܣܵܡ̣ܘܼܗܝ ܠܨܵܘܡ̇ܐ ܐܲܝܟ ܫܲܬܸܐܣܬܼܵܐ ܠܒܸܢܝܵܢ ܚܘܼܒܵܐ</l>
                <l n="399">ܕܢܸܒܼܢܸܐ ܟܠܢܵܫ ܗܲܝܟܲܠ ܢܲܦܫܹܗ ܒܕܼܘܼܒܵܪ ܚܲܝܹ̈ܐ ܀</l>
                <l n="400">:ܐܲܝܟ ܬܲܛܠܝܼܥܵܐ ܒܪܹܫ ܒܸܢܝܵܢܵܐ ܫܲܟܠܸܠܘ ܥܹܐܕܵܐ</l>
                <l n="401">ܕܢܸܒܼܣܲܡ ܟܠܢܵܫ ܒܗܲܝܟܲܠ ܪܘܼܚܵܐ ܕܐ̄ܪܵܙ ܢܘܼܚܵܡܵܐ ܀</l>
                <l n="402">:ܥܸܠܬܹܗ ܕܥܹܐܕܼܵܐ ܢܘܼܚܵܡ ܦܲܓܼܪܵܐ ܗ̄ܘ̣ ܘܦܘܼܪܩܵܢ ܢܲܦܫܵܐ</l>
                <l n="403">ܘܫܲܦܝܼܪ ܐܲܠܸܦܘ ܘܦܲܓܼܪܵܐ ܘܢܲܦܫܵܐ ܢܨܘܼܡܘܼܢ ܐܲܟܲܚ̄ܕܼ ܀</l>
                <l n="404">:ܪܫܝܼܡܵܐ ܒܹܗ ܬܘܼܒܼ ܐܵܦ ܙܵܟܼܘܼܬܹܗ ܕܡܲܠܟܵܐ ܕܪܵܘܡܵܐ</l>
                <l n="405">ܕܲܙܟܼܵܐ ܘܙܲܟܿܝܼ ܘܩ̣ܵܡ ܘܐܸܬܼܢܲܚܲܡ ܘܢܲܚܸܡ ܟܠܵܐ ܀</l>
                <l n="406">:ܒܫܘܼܠܵܡ ܨܵܘܼܡ̇ܐ ܕܐܲܪܒܿܥܝܼܢ ܝܵܘܡܝܼ̈ܢ ܪܫܲܡ̣ ܙܵܟܼܘܼܬܹܗ</l>
                <l n="407">ܘܐܲܠܸܦ ܥܲܒܼܕܵܘ̈ܗܝ ܕܢܸܬܿܕܲܟܼܪܘܼܢܵܝܗܝ ܒܝܘܿܡ ܙܵܟܼܘܼܬܹܗ ܀</l>
                <l n="408">:ܒܨܵܘܡܹܗ ܓܠ̣ܵܐ ܠܗܘܿܢ ܥܲܠ ܙܵܟܼܘܼܬܹܗ ܕܢܸܬܿܕܲܡܘܿܢ ܒܹܗ</l>
                <l n="409">ܘܲܒܼܙܟܼܘܼܬܹܗ ܐܲܠܸܦ ܐܸܢܘܿܢ ܠܡܸܚܣܲܢ ܚܲܫܹ̈ܐ ܀ </l>

                <pb ed="http://syriaca.org/bibl/1765" n="180"/>

                <l n="410">:ܒܐܲܪܒܿܥܝܼܢ ܝܵܘܡܝܼ̈ܢ ܬܲܚܡܹܗ ܠܪ̈ܲܗܛܵܐ ܕܓܼܡܼܪܘܼܬܵܐ</l>
                <l n="411">ܕܢܸܗܘܸܐ ܩܲܠܝܼܠ ܠܐܲܝܢܵܐ ܕܪܵܕܹܐ ܠܘܲܥܕܵܐ ܕܲܠܗܲܠ ܀</l>
                <l n="412">:ܠܥܹܐܕ ܙܵܟܼܘܼܬܹܗ ܣܵܡ̣ܹܗ ܒܛܲܟܼܣܵܐ ܕܲܠܡܹܐܝܢ ܚܲܝܹ̈ܐ</l>
                <l n="413">ܕܲܡܡܲܢܥܝܼܢ ܠܹܗ ܪ̈ܕܝܲܝ ܒܐܘܼܪܚܵܐ ܕܙܲܕܝܼܩܘܼܬܼܵܐ ܀</l>
                <l n="414">:ܒܝܘܿܡ ܢܘܼܚܵܡܹܗ ܠܲܒܸܿܒܼ ܐܸܢܘܿܢ ܠܦܲܓܼܪ̈ܵܢܵܝܹܐ</l>
                <l n="415">ܕܠܵܐ ܢܸܬܼܪܲܦܘܿܢ ܡ̇ܐ ܕܡܸܬܼܡܲܚܠܝܼܢ ܗܲܕܵܡܲܝ̈ܗܘܿܢ ܀</l>
                <l n="416">:ܐ̄ܪܵܙ ܢܘܼܚܵܡܵܐ ܚܵܘܝܼ ܐܸܢܘܿܢ ܒܫܘܼܠܵܡ ܨܵܘܡ̇ܐ</l>
                <l n="417">ܕܡ̇ܐ ܕܡܲܩܪܒܼܝܼܢ ܥܲܡ ܚܘܼܬܼܚܵܬܹ̈ܐ ܢܩܘܼܡܘܼܢ ܥܲܡܹܗ ܀</l>
                <l n="418">:ܐܲܡܝܼܬܼܘ ܗܵܟܹܝܠ ܗܲܕܵܡܲܝ̈ܟܿܘܿܢ ܐܲܟܼܪܸܙ ܦܵܘܠܘܿܣ</l>
                <l n="419">ܟܲܕ ܣܘܼܥܪ̈ܵܢܹܐ ܕܲܒܼܗܲܕܡܹ̈ܐ ܐܸܡ݂ܲܪ ܕܐܲܡܝܼܬܼܘ ܀</l>
                <l n="420">:ܢܸܩܒܿܘܿܪ ܡ̇ܕܹܝܢ ܚܲܫܲܝ̈ ܦܲܓܼܪܵܢ ܒܩܲܒܼܪܵܐ ܕܨܵܘܡ̇ܐ</l>
                <l n="421">ܕܢܸܫܘܸܐ ܠܚܲܝܹ̈ܐ ܒܫܘܼܠܵܡ ܨܵܘܡ̇ܐ ܒܝܘܿܡ ܢܘܼܚܵܡܵܐ ܀</l>
                <l n="422">:ܥܲܡ ܣܸܦ̈ܘܵܬܼܵܐ ܢܨܘܼܡܝܼܢ ܐܲܟܲܚ̄ܕ ܙܵܘܥܹ̈ܐ ܘܪ̈ܓܼܫܹܐ</l>
                <l n="423">ܘܐܲܝܟ ܕܲܒܼܩܲܒܼܪܵܐ ܢܣܝܼܡ ܣܘܼܥܪ̈ܵܢܹܐ ܕܡ̇ܝܘܿܬܼܘܼܬܼܵܐ ܀</l>
                <l n="424">:ܢܨܘܼ̈ܡ̇ܢ ܥܲܝܢܹ̈ܐ ܕܠܵܐ ܢܸܬܼܒܲܩ̈ܝܵܢ ܙܲܠܝܼܠܵܐܝܼܬܼ</l>
                <l n="425">ܐܵܦ ܡܲܫܡܲܥܬܼܵܐ ܕܲܠܡܵܐ ܬܩܲܒܸܿܠ ܡܹܐܟܲܠ ܩܲܪܨܵܐ ܀</l>
                <l n="426">:ܢܨܘܼܡ ܠܸܫܢܵܐ ܣܢܹܐܓܼܪܵܐ ܕܙܵܘܥܸ̈ܐ ܘܲܕܗܲܕܵܡܹ̈ܐ</l>
                <l n="427">ܘܢܸܦܪܘܿܥ ܫܘܼܒܼܚܵܐ ܐܲܝܟ ܥܲܪ̈ܒܼܵܐ ܕܲܟܼ̈ܢܵܘܵܬܹܗ ܀</l>
                <l n="428">:ܢܨܘܼ̈ܡ̇ܢ ܐܝܼܕܹ̈ܐ ܡ̣ܢ ܦܘܼܠܚܵܢܵܐ ܕܓܲܢܵܒܼܘܼܬܵܐ</l>
                <l n="429">ܘܪ̈ܓܼܠܹܐ ܥܲܡܗܹܝܢ ܡ̣ܢ ܕܠܡܸܪܗܲܛ ܠܡܸܣܲܒܼ ܕܲܐ̄ܚܪܹܝܢ ܀</l>
                <l n="430">:ܢܨܘܼܡ ܪܸܥܝܵܢܵܐ ܡ̣ܢ ܚܘܼܫܵܒܹ̈ܐ ܗܵܘܢܵܐ ܘܠܸܒܵܐ</l>
                <l n="431">ܕܕܵܠܡܵܐ ܢܸܥܠܘܼܢ ܚܲܫܹ̈ܐ ܠܢܲܦܫܵܐ ܐܲܝܟ ܕܲܠܟܲܪܣܵܐ ܀</l>
                <l n="432">:ܢܨܘܼܡ ܡ̣ܢ ܠܲܚܡܵܐ ܘܡ̣ܢ ܟܠ ܚܲܫܝܼ̈ܢ ܕܟܼܣܹܝܢ ܘܲܓܼܠܹܝܢ</l>
                <l n="433">ܕܢܸܬܸܿܠ ܟܲܣܝܵܐ ܐܲܓܼܪܵܐ ܠܦܲܓܼܪܲܢ ܘܲܠܪܸܥܝܵܢܲܢ ܀</l>
                <l n="434">:ܗܵܢܵܘ̇ ܨܵܘܡ̇ܐ ܕܓܼܒܼܵܐ ܘܲܪܚܝܼܡ ܥܲܐ ܒܵܪܘܿܝܵܐ</l>
                <l n="435">ܡ̇ܐ ܕܡܸܬܼܢܲܟܼܪܸܐ ܦܲܓܼܪܵܐ ܘܢܲܦܫܵܐ ܡ̣ܢ ܟܠ ܕܣܢܸܐ ܀</l>
                <l n="436">:ܗܵܟܲܢ ܙܵܕܹܩ ܠܐܲܝܢܵܐ ܕܨܵܐܹ̇ܡ ܦܵܪܘܿܫܵܐܝܼܬܼ</l>
                <l n="437">ܕܢܸܫܕܹܿܐ ܡܸܢܹܗ ܟܠ ܣܘܼܥܪ݁ܵܢܝܼܢ ܕܲܫܟܼܝܼܪ̈ܵܬܼܵܐ ܀</l>
                <l n="438">:ܗܵܢ̇ܵܘ ܨܵܘܡ̇ܐ ܕܐܸܡ݂ܲܪ ܕܲܡܨܸܐ ܕܢܸܪܕܿܘܼܦ ܫܹܐܕܹ̈ܐ</l>
                <l n="439">ܘܠܵܐ ܢܸܬܼܦܲܢܹܐ ܟܠܝܼܠ ܙܵܟܼܘܼܬܼܵܐ ܐܲܝܟ ܐܲܬܼܠܹܝܛܵܐ ܀</l>
                <l n="440">:ܒܗܵܢܵܐ ܢܨܲܚ̣ܘ ܗ̄ܘ̣ܵܘ ܐܵܦ ܟܵܪ̈ܘܼܙܹܐ ܕܡܸܠܲܬܼ ܚܲܝܹ̈ܐ</l>
                <l n="441">:ܘܪܲܡܪܸܡ ܐܸܢܘܿܢ ܚܲܝܠܵܐ ܕܪܘܼܚܵܐ ܠܥܹܝܢ ܚܙܵܝܹ̈ܐ</l>
                <l n="442">:ܬܵܘ ܡ̇ܝܘܿܬܹ̈ܐ ܡܚܝܼܠܲܝ̈ ܚܲܝܠܵܐ ܐܸܬܼܓܵܘܵܪܘ ܒܹܗ</l>
                <l n="443">ܕܲܡܨܸܐ ܗ̄ܘ̣ ܚܲܝܠܹܗ ܠܡܸܬܲܠ ܚܲܝܠܵܐ ܒܲܡܚܝܼܠܘܼܬܵܐ ܀</l>
                <l n="444">:ܬܵܘ ܣܲܒܼܘ ܙܲܝܢܹܗ ܘܐܸܙܕܲܝܲܢܘ ܒܹܗ ܐܲܝܟ ܕܲܦܠܸܐ ܠܹܗ</l>
                <l n="445">ܕܬܸܙܟܿܘܿܢ ܒܐܝܼܕܹܗ ܠܲܒܼܥܸܠܕܵܪܵܐ ܘܚܲܝ̈ܠܵܘܬܹܗ ܀</l>
                <l n="446">:ܒܙܲܝܼܢܹܗ ܢܲܩܪܸܒܼ ܥܲܡ ܚܲܣܝܼܢܵܐ ܕܡܲܩܪܸܒܼ ܥܲܡܲܢ</l>
                <l n="447">ܘܲܒܼܥܘܼܕܼܪܵܢܹܗ ܢܸܣܬܿܘܿܪ ܪܵܘܡܵܐ ܕܡ̇ܪܘܿܕܘܼܬܹܗ ܀ </l>

                <pb ed="http://syriaca.org/bibl/1765" n="181"/>

                <l n="448">:ܢܹܐܡܲܪ ܟܠܢܵܫ ܒܦܘܼܡ ܨܲܝܵܡܹ̈ܐ ܠܘܵܬܼ ܡ̇ܪܘܿܕܼܵܐ</l>
                <l n="449">ܕܙܸܠ ܠܵܟ ܒܝܼܫܵܐ ܡܚܝܼܠ ܗ̄ܘ̣ ܚܲܝܠܵܐ ܠܘܼܩܒܲܠ ܨܵܘܡ̇ܐ ܀</l>
                <l n="450">:ܓܹܐܪܹ̈ܐ. ܕܨܵܘܡ̇ܐ ܢܸܫܕܹܿܐ ܒܣܸܕܼܪ̈ܵܘܗܝ ܕܐܵܟܹܠܩܲܪܨܵܐ</l>
                <l n="451">ܘܗܵܐ ܡܸܬܼܒܲܕܿܪܝܼܢ ܚܲܝ̈ܠܘܵܬܹܗ ܡ̣ܢ ܡܲܫܪܝܼܬܲܢ ܀</l>
                <l n="452">:ܒܢܲܦܫܵܐ ܘܦܲܓܼܪܵܐ ܢܗܲܠܸܠ ܟܠܢܵܫ ܪܘܼܚܵܢܵܐܝܼܬܼ</l>
                <l n="453">ܠܵܗܵܘ̇ ܕܲܕܪܲܫ ܠܲܢ ܐܘܼܪܚܐ ܠܪܵܘܡ̇ܐ ܒܝܲܕܼ ܙܵܟܼܘܼܬܹܗ ܀</l>
                <l> ܥܘܼܢܵܝܵܐ: ܒܪܝܼܟ ܕܲܒܼܨܵܘܡܹܗ ܚܲܪܲܪ ܠܲܢ: ܡ̣ܢ ܥܲܒܼܕܿܘܼܬܼܵܐ ܕܲܚܒܼܵܠܵܐ ܀</l>
            </div>

        </body>
    </text>
</TEI>
