<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8556">On the Raising of
                    Lazarus (Memra 28) - <foreign xml:lang="syr">ܥܲܠ ܩܝܵܡܬܹܗ ܕܠܵܠܙܲܪ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">Digital Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
<name type="person" ref="http://syriaca.org/person.xml#wtoma">William Toma</name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/54</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>

                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>London</settlement>
                        <repository>British Library</repository>
                        <idno type="shelfmark">Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                        <altIdentifier>
                            <idno type="URI">http://syriaca.org/manuscript/2289</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
                
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-07-05" who="http://syriaca.org/person.xml#jwalters">Edited text
                structure</change>
            <change when="2017-03-11" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div type="title">
                <ab xml:lang="syr">ܥܲܠ ܩܝܵܡܬܹܗ ܕܠܵܠܙܲܪ</ab>
            </div>
            <div type="rubric" xml:lang="syr">
                <pb ed="http://syriaca.org/manuscript/2289" n="f.112r"/>
                <l>ܡܸܐܡܪܵܐ: ܟ܀ ܕܐܘܿܫܲܥܢܹ̈ܐ܀</l>
                <l>:ܡܸܐܡܪ̈ܐ ܕܥܸܣܪܝܼܢ</l>
                <l>ܕܥܲܠ ܩܝܵܡܬܹܗ ܕܠܵܠܙܲܪ ܘܡܸܬܼܐܡܲܪ</l>
                <l>ܒܠܸܝܵܐ ܕܚܲܕܼ ܒܫܲܒܸ̈ܐ ܕܐܘܿܫܲܥܢܹ̈ܐ܀</l>
                <l>ܥܘܼܢܵܝܵܐܹ</l>
                <l>ܒܪܝܼܟܼܘܼ ܡܒܼܝܼܚܵܐ ܕܲܒܼܝܘܿܡ ܡܲܥܲܠܬܹܗ ܐܲܙܝܼܥ ܠܫܲܒܼܪܹ̈ܐ.</l>
                <l>ܕܲܢܩܲܠܣܘܼܢܵܝܗܝ ܒܐܘܿܫܲܥܢܹ̈ܐ܀</l>
                <l>ܐܲܚܲܝ̈܀</l>
            </div>
            <div type="rubric" xml:lang="syr">
                <l n="1">:ܒܢܝܼܪܵܐ ܕܡܵܘܬܵܐ ܟܲܕܼܢܹܗ ܒܝܼܫܵܐ ܠܓܸܢܣܵܐ ܕܐ̄ܢܵܫ̈ܐ</l>
                <l n="2">ܘܫܲܥܒܸܕܼ ܐܸܢܘܿܢ ܬܚܹܝܬܼ ܫܘܼܥܒܵܕܼܵܐ ܕܡܲܪܝܼܪܘܼܬܹܗ.</l>
                <l n="3">:ܢܝܼܪܵܐ ܕܥܲܡܠܹܗ ܐܲܪܡܝܼ ܥܲܠ ܟܠ ܥܵܘܠܐܝܼܬܼ</l>
                <l n="4">ܘܲܕܼܠܵܐ ܚܵܘܣܵܢ ܠܦ̣ܚ ܥܒܕܘܼܬܼܵܐ ܒܛܒ̈ܐ ܘܒܝܼܫܹ̈ܐ܀</l>
                <l n="5">:ܠܟܼܠܹܗ ܓܸܢܣܵܐ ܥܒ̣ܕܡܵܝܘܿܬܹ̈ܐ ܘܡܸܬܼܚܲܒ̈ܠܵܢܹܐ</l>
                <l n="6">ܘܐܲܥܸܠ ܚܲܒܼܫܹܗ ܒܚܹܣ̈ܢܹܐ ܕܲܫܝܘܿܠ ܕܠܵܐ ܬܘܼܒܼ ܢܸܦܘܿܩ.</l>
                <l n="7">:ܠܟܼܠܹܗ ܟܝܵܢܵܐ ܕܒܲܪ ܒܲܫܒܼܝܼܬܼܵܐ ܚܲܪܡܢܐܝܼܬܼ</l>
                <l n="8">ܘܲܙܒܸܢ ܐܸܢܘܢ ܠܥܒܕܘܼܬܼܡܵܘܬܵܐ ܡܵܪܵܐ ܬܥܝܼܫܵܐ܀</l>
                <l n="9">:ܒܥܸܠܲܬܼ ܡܵܘܬܐ ܗܘ̤ܵܘ ܡܵܝܘ̈ܬܹܐ ܥܒܕ̈ܐ ܠܡܘܬܿܐ</l>
                <l n="10">ܟܲܕܼ ܛܵܒܼ ܟܝܢܗܘܢ ܣܡܐ ܕܡܵܘܬܿܐ ܡܡܲܕܸܟ ܗ̄ܘ̣ܵܐ ܒܹܗ.</l>
                <l n="11">:ܐܲܝܟ ܕܲܒܼܫܸܢܬܼܵܐ ܒܗܝܼܠ ܗ̄ܘ̣ܵܐ ܡܵܘܬܿܐ ܒܹܗ ܒܲܟܼܝܵܢܵܐ</l>
                <l n="12">ܡ̣ܢ ܡܵܐ ܕܲܫܡ̣ܥ ܗ̇ܝ ܒܪܬܼܩܵܠܵܐ ܕܓܸܙܪ̈ܬ̤ ܡܘܬܿܐ܀</l>
                <l n="13">:ܥܒ̣ܪ ܦܘܼܩܪܵܢܵܐ ܩ̣ܪܝܗܝ ܘܐܲܥܝܼܪܹܗ ܐܲܝܟ ܕܲܠܕܲܡܟܿܐ</l>
                <l n="14">ܘܫܲܪܝܼ ܢܵܗܸ̇ܡ ܘܬܵܒܲܥ̇ ܓܸܙܪܵܐ ܠܡܘܼܠܵܝ ܘܲܪܣܹܗ.</l>
                <l n="15">:ܒܲܕܼ ܡܘܼܬܼ ܐܲܪܝܵܐ ܣܥ̣ܵܐ ܥܲܠ ܐܢܫ̈ܐ ܘܒ̣ܠܥ ܐܢܘܢ</l>
                <l n="16">ܘܐܲܝܟ ܚܝ̈ܘܬܐ ܥܲܠ ܘܐܸܣܬܲܬܲܪ ܒܢܩܥ̈ܐ ܕܫܝܘܿܠ܀</l>
                <l n="17">ܚܛܝܼܬܼܵܐ ܩܪܬܹܗ ܐܵܦ ܚܦܛܬܗ ܠܡܸܣܥ̣ܵܐ ܠܩܸܛܠܵܐ</l>
                <l n="18">ܘܗ̤ܝ ܐܲܠܸܦܬܹܗ ܠܡܸܬܼܒܲܪ ܐܵܢܫ̈ܐ ܕܠܵܐ ܚܘܣܢܐ.</l>
                <l n="19">:ܐܲܝܟ ܙܵܢܝܼܬܼܵܐ ܢܸܦܩܲܬ̤ ܩܵܡܲܬ̤ ܒܫܘܼܩܹ̈ܐ ܕܲܥܕܢ</l>
                <l n="20">ܘܐܝܟ ܕܲܠܫܒܪ̈ܐ ܢܓܕܬܗ ܠܐܕܡ ܠܘܵܬܼ ܫܘܼܚܵܛܹܗ܀</l>
                <l n="21">:ܐܓܼܪܐ ܩܫܝܐ ܬܒܥܬ̤ ܡܸܢܹܗ ܕܙܲܢܝܼ ܥܲܡܗ̇</l>
                <l n="22">:ܘܝܗ̣ܒ ܦܓܼܪܗ ܘܗ̤ܝ ܡܫܟܫܬܹܗ ܒܐܝܼܕܲܝ̈ ܡܘܬܿܐ</l>
                <l n="23">:[ܡܵܘܵܬܐ] ܝܲܥܢܵܐ ܫܩ݂ܲܠ ܡܸܫܟܵܢܵܐ ܡ̣ܢ ܙܵܢܝܼܬܼܵܐ</l>
                <l n="24">ܘܫܲܚܩܹܗ ܣܲܓܿܝܼ ܘܠܵܐ ܐܲܪܦܝܼ ܒܹܗ ܣܪܝܼܕܵܐ ܕܫܲܪܝܼܪ܀</l>
                <l n="25">:ܪܸܡܙܵܐ ܕܙܲܩܪܹܗ ܠܢܲܚܬܿܐ ܕܐ̄ܢܵܫܵܐ ܚܵܙ̣ܵܐ ܗ̄ܘ̣ܵܐ ܕܐܸܣܬܸܿܕܩ</l>
                <l n="26">ܘܚ̣ܣ ܥܲܠ ܥܲܡܠܹܗ ܕܠܵܐ ܢܸܬܼܒܲܙܲܚ ܡ̣ܢ ܡܲܪ̈ܵܚܹܐ.</l>
                <l n="27">ܚܘܼܒܵܐ ܢܓܼܕܗ ܠܘܵܬܼ ܚܵܘܣܵܢܵܐ ܕܥ̇ܒܼܵܕ ܐܝܕܼܵܘܗܝ܀</l>
                <l n="28">ܘܗܦ̣ܟ ܚܕܬܗ ܠܢܲܝܬܐ ܕܲܒܼܠܝܼ ܒܡܵܝܘܿܘܼܬܼܵܐ܀</l>
                <l n="29">:ܐܲܝܟ ܐܲܪܓܿܘܵܢܵܐ ܠܒܸܫ ܨܒܼܝܵܢܹܗ ܢܲܚܬܿܐ ܕܒܸܣܪܵܐ</l>
                <l n="30">ܘܚܵܘܝܼ ܫܘܼܒܼܚܹܗ ܒܡܸܕܹܿܡ ܕܲܙܥܘܿܪ ܡ̣ܢ ܪܲܒܿܘܼܬܹܗ.</l>
                <l n="31">:ܙܥܘܿܪ ܒܲܪܢܵܫܵܐ ܡ̣ܢ ܥܵܒܼܘܕܼܵܐ ܕܠܵܐ ܡܘܼܫܒܚ̈ܵܬܼܵܐ</l>
                <l n="32">ܐܲܝܟ ܡܵܐ ܕܲܒܼܨܝܼܪ ܢܲܚܬܵܐ ܕܥܲܡܪܵܐ ܡ̣ܢ ܠܒܘܫܹܗ܀</l>
                <l n="33">ܒܢܚܬܿܐ ܕܥܡܪܵܐ ܚܡܘܐ ܡܠܟܿܐ ܪܒܘܼܬ ܕܪܓܹܗ</l>
                <l n="34">[ܘ]ܡܸܠܬܹܗ ܕܐܲܒܼܵܐ ܒܦܲܓܼܪܹܗ ܕܐܵܕܼܵܡ ܕܠ̣ܵܐ ܟܲܣܝܘܼܬܹܗ.</l>
                <l n="35">:ܠܒܼܘܼܛܵܠ ܡܵܘܬܵܐ ܠܲܒܼܫܹܗ ܠܢܲܚܬܿܐ ܡܸܬܼܚܲܒܿܠܵܢܵܐ</l>
                <l n="36">ܕܒܸܐܣܟܹܿܝܡ ܐ̄ܢܵܫܵܐ ܢܲܥܕܹܐ ܠܐܢܵܫ̈ܐ ܡ̣ܢ ܦܘܼܡ ܡܵܘܬܿܐ܀</l>
                <l n="37">ܒܵܬܲܪ ܡܵܘܬܿܐ ܢܦ̣ܩ ܨܸܒܼܝܵܢܹܗ ܒܸܪ̈ܓܼܠܹܐ ܕܒܸܣܪܵܐ܀</l>
                <l n="38">ܘܲܪܗܸܛ ܘܐܲܚܕܹܗ ܘܐܲܥܕܝܼ ܡܸܢܹܗ ܫܒܼܝܼܬܼܵܐ ܕܐ̄ܢܵܫ̈ܐ.</l>
                <l n="39">:ܒܸܐܣܵܟܹܿܝܡ ܐ̄ܢܵܫ̈ܐ ܨܵܕܹܗ ܠܲܐܪܝܵܐ ܨܵܐܸܕܼ ܐܢܵܫ̈ܐ</l>
                <l n="40">ܘܒܼܐܘܼܟܼܠܵܐ ܕܐ̄ܢܵܫܵܐ ܚܲܬܼܚܸܬܼ ܝܲܗ̣ܒܼ ܠܹܗ ܕܢܹܐܟܼܘܿܠ ܡܲܡܘܼܬܼ.</l>
                <l n="41">ܥܲܡ ܒܲܪܢܵܫܵܐ ܚ̣ܙܩ ܨܒܼܝܵܢܹܗ ܨܝܼܕ ܡܝܘ̈ܬܐ: </l>

                <pb ed="http://syriaca.org/manuscript/2289" n="f.112v"/>

                <l n="42">ܘܐܲܟܼܪܸܙ ܒܐܲܪܥܵܐ ܛܸܒܵܐ ܚܕܬܐ ܕܚܝܬܼ ܡܝܬܐ.</l>
                <l n="43">:ܐܲܝܟ ܨܲܝ̇ܕܹܐ ܩ̣ܡ ܥܲܠ ܝܲܡܵܐ ܕܡܝܘܬܘܬܐ</l>
                <l n="44">ܘܐܲܪܡܝܼ ܡܨܝܕܬܐ ܕܡܠܬܼ ܦܘܡܗ ܘܨܵܕܹܗ ܠܡܵܘܬܵܐ܀</l>
                <l n="45">:ܐܘܟܼܠܵܐ ܕܒܸܣܪܵܐ ܫ̣ܕܵܐ ܠܹܗ ܠܘܩܕܼܵܡ ܐܲܝܟ ܒܲܠܘܥܵܐ</l>
                <l n="46">ܘܣܘ̣ܚ ܒܲܠܥܹܗ ܘܐܟܸܢ ܢܓܼܕܗ ܠܲܐܦܝ̈ ܝܲܒܼܫܵܐ.</l>
                <l n="47">:ܒܚܕܡܵܐ ܣܥܪܗ̇ ܪܵܚ̇ܡܢܵܫܵܐ ܨܝܕܼ ܐܢܫܘܬܢ</l>
                <l n="48">ܕܲܒܼܝܲܕܼ ܐ̄ܢܵܫܵܐ ܢܒܛܸܠ ܡܵܘܬܐ ܡ̣ܢ ܡܵܝܘ̈ܬܐ܀</l>
                <l n="49">:ܐܘܡܵܢܵܐܝܼܬܼ ܨܕܵܗ ܠܥܵܠܡܵܐ ܒܥܪܝܼܪܝܐ</l>
                <l n="50">ܘܟܲܒܸܿܫ ܟܲܕܹܢܹܗ ܬܚܝܹܬܼ ܡܵܪܘܼܬܹܗ ܕܠܵܐ ܢܸܬܼܒܲܪܲܪ.</l>
                <l n="51">:ܐܝܕܐ ܕܐܢܫܐ ܐܲܪܡܝܼ ܪܸܡܙܹܗ ܥܲܠ ܚܲܛ̈ܝܼ̈ܐ</l>
                <l n="52">ܘܐܲܫܝܼܦ ܐܸܢܘܿܢ ܐܲܝܟ ܚܝܘ̈ܬܐ ܠܡܸܛܥܢ ܚܘܼܒܹܿܗ܀</l>
                <l n="53">:ܨܝܕ ܚ̈ܛܝܐ ܥܲܠ̣ ܨܒܼܝܵܢܹܗ ܥܲܡ ܗܲܕܲܡܹ̈ܐ</l>
                <l n="54">ܘܡܲܠܸܠ ܥܲܡܹܗܘܿܢ ܒܦܘܼܡܵܐ ܕܒܣܪܐ ܪܘܟܼܐܝܲܬ.</l>
                <l n="55">:ܡܲܟܿܝܼܟܵܐܝܼܬܼ ܥܲܠ̣ ܨܹܐܕܲܝܗܘܿܢ ܕܲܒܼܢܲܝ̈ ܐܲܪܥܵܐ</l>
                <l n="56">ܘܐܲܝܟ ܕܲܠܫܒܪ̈ܐ ܓܲܪܸܓܼ ܐܢܘܢ ܨܹܝܕܼ ܝܘܼܠܦܵܢܹܗ܀</l>
                <l n="57">:ܬܸܦܘܲܝ ܕܚܘܼܒܵܐ ܐܸܣܲܪ ܥܲܡܗܘܿܢ ܐ̄ܪܵܙܢܐܝܼܬܼ</l>
                <l n="58">ܘܟܲܢܝܼ ܐܸܢܘܿܢ ܪ̈ܚܡܵܐ ܠܚܘܼܒܹܗ ܘܲܒܼܢܲܝ̈ ܐܪ̈ܙܹܐܗ.</l>
                <l n="59">:ܬܠܵܬܼܵܐ ܪ̈ܵܚܡܹܐ ܓܼܒ̣ܐ ܠܹܗ ܠܘܼܩܕܼܵܡ ܡ̣ܢ ܡܝܘ̈ܬܐ</l>
                <l n="60">ܘܐܟܸܢ ܦܪܣܝܼ ܠܚܘܼܒܹܿܗ ܥܲܠ ܟܠ ܥܬܝܪܐܝܬ܀</l>
                <l n="61">:ܪܚ̇ܡ ܗ̄ܘ̣ܵܐ ܠܲܡ ܝܼܫܘܿܥ ܪ̈ܚܡܵܐ ܕܲܒܢܝ̈ܫܐ</l>
                <l n="62">ܠܡܲܪܬܵܐ ܘܡܲܪܝܲܡ ܘܠܠܥܙܪ ܐܲܚ̈ܐ ܬܠܬܐ.</l>
                <l n="63">:ܠܵܘ ܡ̣ܢ ܟܠܢܵܫ ܐܲܚܸܒܼ ܐܢܘܼܢ ܗܘ̇ ܪܵܚܹ̇ܡ ܟܠ</l>
                <l n="64">ܐܸܠܵܐ ܕܢܲܪܡܹܐ ܛܢܵܢܵܐ ܒܐ̄ܢܵܫܵܐ ܠܡܪܚܡ ܠܲܫܡܹܗ܀</l>
                <l n="65">:ܛܢܵܢܵܐ ܐܲܪܡܝܼ ܒܲܬܼܪܹܝܢ ܬܸܓܼܡܹ̈ܐ ܕܲܒܢܝܢ̈ܫܐ</l>
                <l n="66">ܒܗܵܝ̇ ܕܲܓܼܒ̣ܵܐ ܠܹܗ ܪ̈ܵܚܡܹܐ ܠܚܘܼܒܹܿܗ ܓܲܒܼܪܹ̈ܐ ܘܢܸܫܹ̈ܐ.</l>
                <l n="67">:ܒܡܲܪܬܵܐ ܘܡܲܪܝܲܡ ܓܪܓ ܢܸܫܹ̈ܐ ܠܘܵܬܼ ܕܲܟܼܝܘܼܵܬܼܵܐ</l>
                <l n="68">ܘܒܠܥܙܪ ܚܲܦܛ ܓܲܒܼܪܹ̈ܐ ܠܡܲܛܲܪܚܘܼܒܵܐ܀</l>
                <l n="69">:ܢܝܼܫܵܐ ܕܚܘܼܒܹܿܗ ܓܠ̣ܵܐ ܒܲܬܼܠܬܐ ܠܟܼܠܹܗ ܓܸܢܣܲܢ</l>
                <l n="70">ܘܐܲܝܟ ܡܲܚܙܝܼܵܬܼܵܐ ܩܲܒܼܥܹܗ ܠܚܘܼܒܲܗܘܿܢ ܩܕܼܵܡ ܚܙ̈ܝܐ.</l>
                <l n="71">:ܒܗܘܿܢ ܐܸܬܼܢܲܨܲܚ ܚܹܝܠ ܪܒܘܬܗ ܐܲܝܟ ܕܲܩܪ̈ܚܡܐ</l>
                <l n="72">ܘܲܒܼܗܘܿܢ ܢܲܣܝܹܗ ܠܙܲܝܢܵܐ ܕܪܘܼܚܵܐ ܕܡܲܩܪܸܒܼ ܗ̄ܘ̣ܵܐ ܒܹܗ܀</l>
                <l n="73">:ܠܘܼܩܒܲܠ ܡܵܘܬܵܐ ܘܥܵܘܠܵܐ ܛܪܘܼܢܵܐ ܙܲܝܸܢ ܢܲܦ̣ܫܹܗ</l>
                <l n="74">ܘܲܫ̣ܕܵܐ ܓܹܐܪܹ̈ܐ ܬܪܹܝܢ ܥܲܠ ܢܝܼܫܵܐ ܘܲܚ̣ܢܵܐ ܣܲܓܿܝܼ.</l>
                <l n="75">:ܚܛܝܼܬܼܵܐ ܘܡܵܘܬܿܐ ܗ̄ܘ̤ܵܘ ܡܲܪܝܼܪܝܼܢ ܥܲܠ ܟܲܐܢܘܼܬܹܗ</l>
                <l n="76">ܘܛܲܢ ܘܐܸܬܼܥܲܙܲܙ ܘܟܒܫ ܐܢܘܢ ܟܕܼ ܠܵܐ ܨܵܒܹ̇ܝܢ܀</l>
                <l n="77">:ܢܝܼܫܵܐ ܬܪܨ ܠܹܗ ܕܢܸܚܢܐ ܠܘܼܩܕܼܵܡ ܠܘܼܩܒܲܠ ܥܵܘ̣ܠܵܐ</l>
                <l n="78">ܘܫܲܕܐ ܘܡܲܚܵܝܗܝ ܒܝܲܕܼ ܫܘܼܒܼܩܵܢܵܐ ܕܥܵܘ̣ܠܵܗ̇ ܕܡܲܪܝܲܡ.</l>
                <l n="79">ܒܥܵܘ̣ܠܵܐ ܩܲܫܝܵܐ ܒܩܝܗܝ ܗܘ̣ܵܐ ܠܙܲܝܢܵܐ ܕܝܗܒܼ ܠܹܗ ܪܘܼܚܵܐ.</l>
                <l n="80">ܘܐܸܟܢ ܐܲܚܝܼܪ ܒܵܬܼܪ ܡܵܘܬܵܐ ܘܦܲܟܼܪܗ ܘܲܫ̣ܕܵܝܗܝ܀</l>
                <l n="81">:ܛܲܟܼܣܵܐ ܪܲܒܿܐ ܢܛ̣ܪ ܒܲܩܪܵܒܼܵܐ ܕܥܲܡ ܡܪ̈ܚܹܐ</l>
                <l n="82">:ܕܲܠܩܲܕܼܡܵܝܹ̈ܐ ܩܛܠ̣ [ܚܣܝܼܪ] ܕܲܓܼܙܪ ܕܝܼܢܵܐ</l>
                <l n="83">ܘܫܲܦܝܼܪ ܠܘܼܩܵܕܼܵܡ ܫ̣ܪܵܐ ܒܹܗ ܓܹܐܪܹ̈ܐ ܕܲܙܕܝܼܩܘܼܬܼܵܐ܀</l>
                <l n="84">ܚܛܝܼܬܼܵܐ ܒܟܪܬ̤̣ ܘܛܥܸܢܲܬ̤ ܦܹܐܪܹ̈ܐ ܕܙܲܕܿܝܼܩܘܼܬܼܵܐ</l>
                <l n="85">ܘܕܲܚ̣ܙܵܐ ܡܵܘܬܼܵܐ ܪܵܓܼ ܘܐܸܬܼܝܲܥܲܢ ܠܡܸܒܼܠܲܥ ܐܢܫ̈ܐ.</l>
                <l n="86">:ܒܡܪܝܲܡ ܚܒܬ̤ ܚܛܝܼܬܼܵܐ ܠܘܼܩܕܼܵܡ ܘܲܢܬܲܪܘ ܛܲܪ̈ܦܹܝܗ̇</l>
                <l n="87">ܘܲܒܼܠܥܵܙܵܪ ܒ̣ܠܥ ܐܵܦܡܘܬܿܐ ܓܹܐܪܐ ܩܲܫܝܵܐ܀</l>
                <l n="88">:ܒܲܬܼܪܹܝܢ ܐܲܚܲܝ̈ܢ ܝܼܠܸܦܘ ܚܲܝܠܹܗ ܡܵܘܬܿܐ ܘܒܼܝܼܫܵܐ</l>
                <l n="89">ܘܲܬܼܘܲܪܘ ܣܲܓܿܝܼ ܕܡ̇ܢܲܐ [ܗ̄ܝ̣] ܗܵܕܹܐ ܚܕܬܐ ܕܗܘ̤ܵܬܼ.</l>
                <l n="90">:ܚܕܬܿܐ ܚܲܫܒܿܘܼܗ̇ ܕܡܲܠܝܲܬܼ ܥܵܘ̣ܠܵܐ ܬܸܣܢܹܐ ܠܥܵܘ̣ܠܵܐ</l>
                <l n="91">ܘܡܝܼܬܼܵܐ ܕܲܩܒܼܝܼܪ ܢܦܲܢܹܐ ܠܚܲܝܹ̈ܐ ܕܠܵܐ ܒܲܠܝܵܕܼܵܐ܀ </l>

                <pb ed="http://syriaca.org/manuscript/2289" n="f.113r"/>

                <l n="92">:ܒܥܵܘ̣ܠܵܐ ܡܥܕܝܢ ܓܸܢܣܵܐ ܕܐܢܵܫܵܐ ܠܡܸܬܼܗܦܟܼܘ</l>
                <l n="93">ܘܒܐܡܪܚܐ ܕܡܘܬܐ ܪܕܐ ܟܝܢܗܘܢ ܚܲܕ ܒܵܬܼܵܪ ܚܲܕܼ</l>
                <l n="94">:ܒܗܵܢܵܐ ܥܝܵܕܼܵܐ ܚܵܪ ܗ̄ܘ̣ܵܐ ܡܵܘܬܐ ܐܲܪܝܵܐ ܪܗܝܼܒܼܵܐ</l>
                <l n="95">ܘܦܲܬܼܚܹܗ ܠܦܘܼܡܹܗ ܘܒܲܠܥܹܗ ܠܪܚܡܹܗ ܕܡܲܚܹܐ ܡܝܼܬܹ̈ܿܐ܀</l>
                <l n="96">:ܛܲܥܢܹܗ ܘܲܢܚܸܬܼ ܠܥܘܼܡܩܵܐ ܕܲܫܝܘܿܠ ܕܢܸܣܬܲܝܒܲܪ ܒܹܗ</l>
                <l n="97">ܘܠܵܐ ܝܕܥ̈ ܗ̄ܘ̣ܵܐ ܕܩܲܠܝܼܠܵܝܼܬ ܡܬܼܝܸܒ ܡܹܐܟܼܘܠܬܹܗ.</l>
                <l n="98">:ܒܲܕܼܡܘܼܬ ܢܸܨܵܐ ܣܵܥ̣ܐ ܥܲܠ ܝܘ̈ܢܹܐ ܬܲܡܝܼܡ̈ܬܐ</l>
                <l n="99">ܘܐܲܝܟ ܦܪܘܓܼܐ ܚܲܛܦܹܗ ܠܲܐܚܵܐ ܡ̣ܢ ܐܚ̈ܘܵܬܹܗ܀</l>
                <l n="100">:ܢܵܗܸ̇ܡ ܘܒܲܪ̈ܝ ܪܥܘܡܐܝܼܬܼ ܝܘ̈ܢܹܐ ܕܫܲܝܢܵܐ</l>
                <l n="101">ܥܲܠ ܦܪܘܓܼܐ ܡܠܝܼܠܵܐ ܕܲܗܘ̤ܵܐ ܐܘܼܟܼܠܵܐ ܠܡܵܘܬܵܐ.</l>
                <l n="102">:ܐܸܒܼܠܵܐ ܪܲܒܿܐ ܠܒܸܫܝ̈ ܢܲܟܼܦܬܼ̈ܐ ܥܲܠ ܐܲܚܘܗܹܝܢ</l>
                <l n="103">ܕܦܲܠܓܹܗ ܡܵܘܬܐ ܠܥܘܡܪܐ ܟܢܝܼܫܵܐ ܕܥܸܢܝܵܢ ܐܲܚܹ̈ܐ܀</l>
                <l n="104">:ܫܲܕܲܪ ܘܲܓܼܠܝ̈ ܐ̄ܪܵܙ ܟܘܼܪܗܵܢܹܗ ܥܲܕܼܠܵܐ ܢܸܥܢܲܕܼ</l>
                <l n="105">ܠܪܚܡܵܐ ܛܵܒ̣ܵܐ ܕܐܲܚܸܒܼ ܐܸܢܹܝܢ ܡܸܛܠ ܚܘܼܒܹܿܗ.</l>
                <l n="106">:ܗܵܐ ܠܲܡ ܡܵܪܲܢ ܫܠ݂ܲܚ ܨܝܕܼ ܡܵܪܲܢ ܬܡܝܡ̈ܬܐ</l>
                <l n="107">ܟܪܝܼܗ ܗ̄ܘ̣ ܪܚܡܟ ܘܩܪܝܼܒܼ ܕܢܡܘܬܼ [ܬܵܐ] ܦܪܘܿܩ ܚܲܝܵܘ̈ܗܝ܀</l>
                <l n="108">:ܒܗܲܝܡܵܢܘܼܬܼܵܐ ܘܚܘܼܒܵܐ ܫܲܕܲܪ ܕܲܢܦܝܣܘܢܝ̈ܗܝ</l>
                <l n="109">ܐܲܝܟ ܕܠܪܚܡܐ ܕܫܪܝܼܪ ܚܘܼܒܹܿܗ ܨܝܕ ܚܒܲܝܼܒܼܵܘ̈ܗܝ.</l>
                <l n="110">:ܐܵܦ ܗܘ̤ ܒܢܝܼܫܵܐ ܕܪ̈ܥܝܢܝܗܝ ܚܪ ܟܲܕܼ ܐܡ̇ܪ</l>
                <l n="111">ܕܗܵܢ ܟܘܼܪܗܵܢܵܐ ܠܵܐ ܗ̄ܘ̣ܵܐ ܕܡܘܬܐ ܗ̄ܘ̣ ܐܸܠܵܐܕܫܘܼܩܹܚܵܐ܀</l>
                <l n="112">:ܫܘܼܒܼܚܵܐ ܩ̣ܪܝܗܝ ܗ̄ܘ̣ܵܐ ܠܡܵܘܬܵܐ ܕܪܚܡܗ ܒܥܝܼܕܼܘܬܐ</l>
                <l n="113">:ܕܡܵܐ ܕܲܡܩܝܼܡ ܠܹܗ ܥܬܼܝܼܕܼ ܕܲܢܫܲܒܲܚ ܟܠܢܵܫ ܠܲܫܡܹܗ</l>
                <l n="114">:ܫܡ̣ܥ ܪܵܚܹ̇ܡ ܟܠ ܕܲܟܼܪܝܼܗ̇ ܪܚܡܗ [ܘ]ܥܬܼܝܼܕܼ ܕܲܡܢܘܼܬܼ</l>
                <l n="115">ܘܠܵܐ ܐܸܣܬܲܪܗܲܒܼ ܕܢܹܐܙܲܠ ܢܸܚܙܹܝܘܗܝ ܥܲܕܼܠܵܐ ܢܸܥܢܲܕܼ܀</l>
                <l n="116">:ܦܓܼܕܹܗ ܠܚܘܼܒܵܐ ܕܒܲܣܝܼܡܘܼܬܹܗ ܒܡܲܓܲܪܲܬܼ ܪܘܼܚܵܐ</l>
                <l n="117">ܘܠܵܐ ܐܲܦܸܣ ܠܹܗ ܕܢܸܪܗܲܛ ܒܥܓܠ ܠܘܵܬܼ ܚܘܼܠܡܵܢܵܐ.</l>
                <l n="118">:ܚܲܟܿܝܼܡܵܐܝܼܬܼ ܣܥ݂ܲܪ ܚܲܟܿܝܼܡܵܐ ܡܚܲܟܸܿܡ ܐ̄ܢܵܫ̈ܐ</l>
                <l n="119">ܘܐܲܝܟ ܝܵܕܘܥܵܐ ܕܲܥܬܼܝܼܪ̈ܬܼܵܐ ܓܠ̣ܵܐ ܥܲܠ ܚܲܝܠܹܗ܀</l>
                <l n="120">:ܝܵܕܥ̇ ܗ̄ܘ̣ܵܐ ܓܹܝܪ ܕܩܸܐܪ̱ܣܵܐ ܥܵܒܸ̇ܕܼ ܥܲܡ ܚܲܣܝܼܢܵܐ</l>
                <l n="121">ܘܡܲܦܢܹܐ ܡܸܢܹܗ ܫܒܼܝܼܬܼܵܐ ܕܕܒܪ ܡ̣ܢ ܐܢܫܘܬܼܐ.</l>
                <l n="122">:ܡܦܣ ܗ̄ܘ̣ܵܐ ܕܙܵܟܹ̇ܐ ܘܲܡܫܲܦܸܠ ܠܹܗ ܠܡܵܘܬܵܐ ܛܪܘܼܢܵܐ</l>
                <l n="123">ܥܲܠ ܗܵܝ̇ ܟܲܬܲܪ ܡ̣ܢ ܕܲܠܡܹܐܙܲܠ ܩܲܠܝܼܠܵܐܝܼܬܼ܀</l>
                <l n="124">:ܠܵܐ ܦܲܐܝܵܐ ܗܘ̤ܵܬܼ ܕܢܹܐܙܲܠ ܢܲܩܪܸܒ̣ ܥܲܡ ܟܘܼܪܗܵܢܵܐ</l>
                <l n="125">ܕܠܵܘ ܡܸܕܹܡ ܗ̄ܘ̣ܵܬܼ ܗܵܕܹܐ ܠܚܲܝܠܵܐ ܕܓܲܢ̄ܒܵܪܘܼܬܹܗ.</l>
                <l n="126">:ܠܵܐ ܥܵܕܼܪܵܐ ܗ̄ܘ̣ܵܬܼ ܕܲܕܼܠܵܐ ܥܸܠܬܐ ܢܸܬܼܟܲܬܲܫ ܗ̄ܘ̣ܵܐ</l>
                <l n="127">ܕܕܲܠܡܵܐ ܢܸܣܒܲܪ ܡܵܘܬܐ ܝܲܥܢܵܐ ܕܥܸܠ̈ܠܹܐ ܡܓܲܪܸܓܼ܀</l>
                <l n="128">:ܠܵܐ ܙܕܵܩ ܗ̄ܘ̣ܵܐ ܕܟܲܕܼ ܫܲܒܵܝܵܐ ܠܵܐ ܢܦ̣ܩ ܘܲܫܒ̣ܵܐ</l>
                <l n="129">ܢܦܘܩ ܘܢܟܠܝܘܗܝ ܘܠܵܐ ܢܸܬܲܠ ܠܹܗ ܐܲܬܼܪܵܐ ܠܡܸܥܲܠ.</l>
                <l n="130">:ܗܵܟܲܢ ܦܐܸܐ ܗ̄ܘ̣ܵܐ ܠܪܲܒܿܘܼܬܼ ܚܲܝܠܵܐ ܕܲܡܩܪܸܒܼ ܗ̄ܘ̣ܵܐ ܒܹܗ</l>
                <l n="131">ܘܡܵܐ ܕܒܵܠܲܥ ܠܹܗ ܡܵܘܬܵܐ ܝܲܥܢܵܐ ܢܲܥܕܝܼܘܗܝ ܡܸܢܹܗ܀</l>
                <l n="132">:ܗܵܟܲܢ ܙܵܕܸܩ ܠܩܪܲܒܼܬܵܢܵܐ ܡܵܐ ܕܡܸܬܟܲܬܲܫ</l>
                <l n="133">ܕܲܒܵܓܲܘ ܚܸܣܢܹ̈ܐ ܕܲܒܼܥܸܠܕܲܪܵܐ ܢܩܪܒ ܥܡܗ.</l>
                <l n="134">:ܗܵܟܲܢ ܫܦܝܼܪ ܠܐܓܼܘܢܣܛܐ ܪܘܼܚܢܵܝܵܐ</l>
                <l n="135">ܕܒܐܣܛܕܝܘܢ ܢܚܵܘܹܐ ܕܲܪܵܐ ܠܥܹܝܢ ܚܙ̈ܝܐ܀</l>
                <l n="136">:ܗܵܕܐ ܪܲܒܿܐ ܕܟܲܕܼ ܒܡܕܼܝܼܢ̄ܬܹܗ ܫܪܹܐ ܚܲܣܝܼܢܹܗ</l>
                <l n="137">ܢܥܘܠ ܫܸܒܼܝܵܐ ܢܥܕܐ ܡܸܢ̣ܗ ܫܒܼܝܼܬܐ ܕܫ̣ܒܐ.</l>
                <l n="138">:ܗܕܐ ܫܦܝܵܐ ܠܬܗܪܐ ܪܲܒܿܐ ܘܲܠܩܘܠܲܣܵܐ</l>
                <l n="139">ܕܡ̣ܢ ܓܵܘ ܒܲܝܬܹܿܗ ܕܡܘܬܐ ܢܒܘܙ ܒܸܙܬܵܐ ܕܐܢܫܐ܀</l>
                <l n="140">:ܒܗܕܐ ܬܸܢܘܲܝ ܦܫ̣ ܡܚܐ ܟܠ ܐܲܝܟܵܐ ܕܐܝܼܬܼܘܗܝ</l>
                <l n="141">ܥܕܲܡܵܐ ܕܒܼܠܥܹܗ ܡܵܘܬܐ ܠܪܚܡܹܐ ܘܣܬܪܗ ܒܢܸܩܥܘ̈ܗܝ.</l>
                <l n="142">ܪܲܟܸܿܒ ܡܸ̈ܠܹܐ ܩܕܼܡ ܬܠܡܕܘ̈ܗܝ ܐܲܝܟ ܠܵܐ ܝܵܕܲܥ̇: </l>

                <pb ed="http://syriaca.org/manuscript/2289" n="f.113v"/>

                <l n="143">ܕܢܘܕܲܥ ܐܢܘܢ ܕܛܵܒܼ ܝܵܕܲܥ̇ ܠܵܗ̇ ܠܗܵܝ̇ ܕܥܬܼܝܼܕܐ܀</l>
                <l n="144">:ܬܵܘ ܠܲܡ ܢܹܐܙܲܠ ܠܲܐܪܥܵܐ ܕܲܝܗܘܼܕܼ ܠܗ̄ܘܢ ܐܵܡܲܪ ܗ̄ܘ̣ܵܐ</l>
                <l n="145">ܘܐܲܟܼܪܝܼܘ ܣܲܓܿܝ ܕܕܲܡ ܡܲܢܲܥ ܠܹܗ ܙܲܒܼܢܵܐ ܕܚܲܫܵܐ.</l>
                <l n="146">:ܗܵܐ ܝܗܘܼܕܼܵܝܹ̈ܐ ܪܓܼܝܼܓܼܝܼܢ ܣܲܓܿܝܼ ܕܲܢܡܝܼܬܼܘܼܢܵܟ</l>
                <l n="147">ܠܡ̇ܢ ܒܥ̇ܐ ܐܲܢ̄ܬܿ ܕܬܹܐܙܲܠ ܢܸܦܣܘܿܩ ܣܲܒܼܪܵܐ ܕܚܲܝܼ̈ܢ܀</l>
                <l n="148">:ܗܘ̤ ܐܵܙ̇ܠ ܗ̄ܘ̣ܵܐ ܕܢܲܥܕܹܐ ܡܝܼܬܼܵܐ ܡ̣ܢ ܦܘܼܩ ܡܵܘܬܿܐ</l>
                <l n="149">ܘܗܸܢܘܿܢ ܪܵܢܹܝ̇ܢ ܕܕܲܡ ܒ̇ܠܥ ܠܹܗ ܐܲܝܟ ܕܲܠܟܼܠܢܵܫ.</l>
                <l n="150">:ܗܘ̤ ܡܛܲܝܸܒܼ ܗ̄ܘ̣ܵܐ ܕܢܸܥܒܸܿܕܼ ܩܸܐܪܣܵܐ ܥܲܡ ܚܲܣܝܼܢܵܐ</l>
                <l n="151">ܘܗܲܢ̣ܘܿܢ ܣܒܼܪܝܼܢ ܕܡܚܝܒܼܝܼܢ ܠܹܗ ܡܚܝܼ̈ܠܲܝ ܚܲܝܠܵܐ܀</l>
                <l n="152">:ܘܲܕܼܠܵܐ ܝܼܠܸܦܘ ܚܹܝܠ ܪܲܒܿܘܼܬܹܗ ܐ̄ܪܵܙܵܢܵܐܝܼܬܼ</l>
                <l n="153">ܪܲܟܸܿܒܼ ܥܸܠܬܐ ܕܲܓܼܠܝܵܐ ܩܲܠܝܼܠ ܡ̣ܢ ܕܩܕܼܵܡܝܗ̇.</l>
                <l n="154">:ܫܟܸܒܼ ܠܗ ܪܚܡܢ ܐܡ̇ܪ ܗ̄ܘ̣ܵܐ ܠܗܘܢ ܥܲܠ ܠܥܙܪ</l>
                <l n="155">ܬܵܘ ܠܲܡ ܢܹܐܙܲܠ ܥܥܝܼܪ ܕܲܡܟܿܘܼܬܹܗ ܘܢܩܪܝܘܗܝ ܘܢܩܘܡ܀</l>
                <l n="156">:ܐܸܢܗ̤ܘ ܕܲܕܼܡܸܟ ܐܡ̣ܪܘ ܫܲܒܼܪܹ̈ܐ ܠܘܵܬܼ ܝܵܕܼܘܿܥܵܐ</l>
                <l n="157">ܥܬܼܝܼܕܼ ܗ̄ܘ̣ ܕܲܢܩܘܼܡ ܐܲܝܟ ܡܵܐ ܕܬܒ̇ܥ ܛܟܼܣܐ ܕܫܸܢܬܐ.</l>
                <l n="158">:ܗܘ̤ ܥܲܠ ܫܸܢܬܐ ܕܡܵܘܬܼܵܐ ܐܡ݂ܲܪ ܕܩܲܫܝܵܐ ܣܲܓܿܝܼ</l>
                <l n="159">ܘܗܢ̣ܘܿܢ ܐܸܡ݂ܲܪܘ ܕܗܵܝ̇ ܕܲܥܝܵܕܼܵܐ ܕܡܸܟ ܐܲܝܟ ܟܠܢܵܫ܀</l>
                <l n="160">:ܚ̣ܙܐ ܕܠܵܐ ܢܕܝܢ ܡ̣ܢ ܕܡܟܿܘܬܐ ܕܠܵܐ ܝܼܕܲܥܬܐ</l>
                <l n="161">ܘܐܲܥܝܼܪ ܐܸܢܘܿܢ ܒܝܲܕܼ ܒܲܪܬܼ ܩܵܠܵܐ ܕܡܝܼܬܼ ܠܵܥܵܙܲܪ.</l>
                <l n="162">:ܡܝܼܬܼ ܠܥܙܪ ܘܛܵܒܼ ܚ̇ܕܐ ܐ̄ܢܵܐ ܕܠܵܐ ܗܘܹ̇ܝܬܼ ܬܲܡ̇ܢ</l>
                <l n="163">ܕܲܒܼܝܲܕܼ ܡܵܘܬܹܗ ܬܩܢܘܢ ܚܝܠܐ ܕܗܲܝܡܵܢܘܼܬܼܐ܀</l>
                <l n="164">:ܠܵܐ ܗܹܘ̇ܝܬܼ ܬܡ̇ܢ ܫܡ̣ܥ ܡܸܨܪܝܐ ܡܢ̣ܘ ܕܠܵܐ ܗܘ̤ܵܐ</l>
                <l n="165">ܡܸܠܬܹܗ ܕܐܲܒܼܵܐ ܕܡܠܹܝܢ ܡܸܢܹܗ ܫܡܲܝܵܐ ܘܐܲܪܥܵܐ.</l>
                <l n="166">:ܐܝܟܲܢ ܢܲܫܲܪ ܕܲܡܥܹܝܢ ܡܸܢܹܗ ܪܵܘܡܵܐ ܘܥܘܼܡܩܵܐ</l>
                <l n="167">ܕܗܵܐ ܒܒܹܝܬܼ ܥܢܝܵܐ ܠܵܐ ܐܝܬܘܗܝ ܗ̄ܘ̣ܵܐ ܐܲܝܟ ܡܵܐ ܕܐܸܡ݂ܲܪ܀</l>
                <l n="168">:ܠܵܐ ܡܨܹܐ ܒܸܣܪܵܐ ܩܢܹܐ ܪܘܼܟܵܒܼܵܐ ܕܢܸܗܘܹܐ ܒܟܼܠ ܕܘܼܟ</l>
                <l n="169">ܕܗܵܐ ܠܵܐ ܡܨܝܐ ܕܒܸܣܪܢܝܐ ܒܟܼܠ ܕܘܼܟ ܢܸܗܘܹܐ.</l>
                <l n="170">:ܘܐܸܢ ܐܝܼܬܼܵܘܗܝ ܗ̄ܘ̣ܵܐ ܐܲܝܟܵܐ ܕܐܝܼܬܼܵܘܗܝ ܘܲܒܼܒܹܝܬܼ ܥܢܝܐ</l>
                <l n="171">ܗܵܐ ܐܸܫܬܲܪܪܲܬ̤ ܕܠܵܘ ܦܲܓܼܪܵܐ ܗ̄ܘ̣ܵܐ ܡܸܬܼܚܲܙܝܵܢܵܐ܀</l>
                <l n="172">:ܘܐܸܢ ܠܲܝܬܿ ܦܲܓܼܪܵܐ ܡܸܬܼܚܲܙܝܵܢܵܐ ܘܡܸܣܬܲܝܟܵܢܵܐ</l>
                <l n="173">ܠܡ̇ܢ ܐܸܬܼܐܲܡܪܲܬ̤ ܗܵܝ̇ ܕܚܵܕܹܐ ܐ̄ܢܵܐ ܕܠܵܐ ܗܘܹ̇ܝܬܼ ܬܲܡ̇ܢ.</l>
                <l n="174">:ܫܠܝܼ ܡܪܲܚܵܐ ܠܵܘ ܥܸܕܵܢ̇ܐ ܗ̄ܘ̣ ܕܢܹܐܡܲܪ ܥܲܡܵܟ</l>
                <l n="175">ܠܵܐ ܬܵܥܵܘܲܟ ܠܲܢ ܡ̣ܢ ܡܲܪܕܝܼܒܼܵܐ ܫܦܝܼܬܼܵܐ ܕܐܘܼܪܚܲܢ܀</l>
                <l n="176">:ܦܲܓܼܪܵܢܵܝܵܐ ܗ̄ܘ̣ ܕܐܸܡ݂ܲܪ ܕܠܲܝܬܵܘܗܝ ܐܲܝܟܵܐ ܕܠܲܝܬܵܘܗܝ</l>
                <l n="177">ܘܗܵܟܲܢ ܐܝܼܬܹܝܗ̇ ܕܟܼܠ ܕܲܥܒܼܝܼܕܼܵܐ ܗ̄ܘ̣ ܠܲܝܬܵܘܗܝ ܒܟܼܠ ܕܘܼܟ.</l>
                <l n="178">:ܐܝܼܬܼܝܵܐ ܒܟܼܠ ܕܘܼܟ ܐܝܼܬܼܵܘܗܝ ܒܟܼܠܕܘܼܟ ܘܲܕܼܠܵܐ ܫܘܼܠܵܡ</l>
                <l n="179">ܘܠܵܐ ܪܲܚܝܼܩ ܗ̄ܘ̣ܵܐ ܟܝܵܢܵܐ ܕܫܘܼܒܼܚܹܗ ܡ̣ܢ ܒܹܝܬܼ ܥܢܝܐ܀</l>
                <l n="180">:ܬܪܹܝܢ ܝܵܘ̈ܡܵܬܼܵܐ ܩܵܘܝܼ ܬܲܡ̇ܢ ܟܲܕܼ ܐܝܼܬܼܵܘܗܝ ܗ̄ܘ̣ܵܐ</l>
                <l n="181">ܕܲܒܼܬܼܘܼܗܵܝܹܗ ܢܸܣܥܹܐ ܡܵܘܬܐ ܥܲܠ ܚܲܒܿܝܼܒܹܗ.</l>
                <l n="182">:ܐܲܪܒܿܥܵܐ ܝܵܘܡܝܼ̈ܢ ܝܲܗ̣ܒܼ ܠܹܗ ܐܲܬܼܪܵܐ ܕܢܸܚܕܹܐ ܒܐܘܼܟܼܠܹܗ</l>
                <l n="183">ܘܟܸܢ ܐܲܙܝܼܥܹܗ ܒܩܵܠܵܐ ܚܲܕܬܵܐ ܕܚܝܲܬܼ ܡܝܼ̈ܬܹܐ܀</l>
                <l n="184">:ܡܲܢܲܥ ܘܲܡܛ̣ܵܐ ܢܸܫܪܐ ܡܫܝܼܚܵܐ ܠܘܵܬܼ ܒܹܝܬܼ ܥܵܢܝܵܐ</l>
                <l n="185">ܘܲܫܡ݂ܲܥܝ̈ ܝܵܘ̈ܢܹܐ ܬܡܝܡ̈ܬܐ ܘܲܢܦ݂ܩܲܝ̈ ܠܐܘܼܪܥܹܗ.</l>
                <l n="186">:ܡܲܪܬܵܐ ܠܘܼܩܕܼܵܡ ܗ̤ܝ ܒܲܠܚܘܿܕܼܝܗ̇ ܢܲܦܩܲܬ̤ ܠܐܘܼܪܥܹܗ</l>
                <l n="187">ܘܟܲܕܼ ܦܲܓܼܥܲܬ̤ ܒܹܗ ܒܟܼܬ̤ ܘܐܵܘܕܥܬܗ ܡܵܘܬܐ ܕܐܲܚܘܼܗ̇܀</l>
                <l n="188">:ܐܸܠܘ ܬܢܵܢ ܗܘܝ̣ܬ ܐܸܡܪܲܬ̤ ܨܐܕܵܘܗܝ ܪܵܥܘܡܵܐܝܼܬܼ</l>
                <l n="189">ܠܵܐ ܣܥ̇ܐ ܗ̄ܘ̣ܵܐ ܡܵܘܬܿܐ ܝܲܥܢܵܐ ܘܲܡܚܲܒܸܿܠ ܠܐܵܚܝ.</l>
                <l n="190">ܐܸܠܘ ܣܥܪܬܝܗܝ ܟܕܼ ܐܝܼܬܼܘܗܝ ܗ̄ܘ̣ܵܐ ܒܚܝ̈ܐ ܕܲܬܼܢܢ: </l>

                <pb ed="http://syriaca.org/manuscript/2289" n="f.114r"/>

                <l n="191">ܠܵܐ ܓܹܐܙ ܗ̄ܘ̣ܵܐ ܡܥܲܝܼܢ ܚܲܝܘܼܬܼܵܐ ܕܪܵܪܹܐ ܗ̄ܘ̣ܵܐ ܒܹܗ܀</l>
                <l n="192">:ܐܸܠܘ ܩܪܸܒܼ ܗ̄ܘ̣ܵܐ ܦܲܓܼܪܵܟ ܕܲܟܼܝܵܐ ܨܹܝܕܼ ܗܲܕܵ ܡܵܘ̈ܗܝ</l>
                <l n="193">ܡܸܬܼܗܲܦܟܵܐ ܗ̄ܘ̣ܵܬܼ ܡܸܪܲܬܼ ܒܵܟܘܬܐ ܒܪܹܚܝܹܗ ܕܦܲܓܼܪܵܟ.</l>
                <l n="194">:ܐܸܠܘܼ ܚܙ̣ܝܬܝܗܝ ܟܕܼ ܚ̇ܙܐ ܗ̄ܘ̣ܵܐ ܢܘܗܪܐ ܕܙܲܒܼܢܵܐ</l>
                <l n="195">ܚܵܐܪ ܗ̄ܘ̣ܵܐ ܒܵܟ ܘܲܡܫܲܢܹܐ ܗ̄ܘ̣ܵܐ ܚܲܫܵܐ ܕܟܹܐ ܒܹܗ܀</l>
                <l n="196">:ܐܸܠܘ ܫܲܡܥܵܟ ܟܲܕܼ ܡܲܠܸܠ ܗܘ݂ܲܝܬ̇ ܐܲܝܟ ܕܡܥܕܬ</l>
                <l n="197">ܠܵܐ ܫܵܬܸ̇ܩ ܗ̄ܘ̣ܵܐ ܩܵܠ ܫܝܼܦܘܿܪܵܐ ܕܡܸܠܲܬܼ ܦܘܼܡܹܗ.</l>
                <l n="198">:ܗܵܠܹܝܢ ܐܸܡܪܲܬ̤ ܝܵܘܢܵܐ ܫܒܲܪܬܵܐ ܒܠܵܐ ܝܼܕܲ ܥܬܼܵܐ</l>
                <l n="199">ܟܲܕܼ ܣܒܪܐ ܗ̄ܘ̣ܵܬܼ ܕܥܲܣܩܵܐ ܗ̄ܝ̣ ܡܸܢܹܗ ܕܢܩܝܡ ܠܲܐܚܘܼܗ̇܀</l>
                <l n="200">:ܐܸܢ ܐܸܢ ܠܲܡ ܬܗܲܝܡܢܝܼܢ ܐܸܡ̣ܪ ܨܹܐܕܹܗ̇ ܕܲܡܗܲܝܼܡܲܢܬܼܵܐ</l>
                <l n="201">ܥܬܼܝܼܕܬܿܝ ܕܬܸܚܙܹܝܢ ܫܘܼܒܼܚܵܐ ܪܲܒܵܐ ܕܲܟܼܣܹܐ ܒܡܸ̈ܠܲܝ.</l>
                <l n="202">:ܐܹܝܢ ܐܸܡܪܲܬ̤ ܫܲܪܝܼܪܵܐ ܠܝܼ ܕܐܲܢ̄ܬܿܘܼ ܡܫܝܼܚܵܐ</l>
                <l n="203">ܘܲܒܼܪܵܐ ܐܝܼܬܲܝܟ ܕܗܵܘ̇ ܡܲܒܿܘܼܥܵܐ ܡܲܪܕܹܐ ܚܲܝܹ̈ܐ܀</l>
                <l n="204">:ܡܸܠܬܐ ܐܸܡܪܲܬ̤ ܐܲܝܟ ܪܸܥܝܵܢܵܐ ܢܵܡܘܲܣܝܵܐ</l>
                <l n="205">ܘܠܵܐ ܗ̄ܘ̣ܵܐ ܫܪܵܪܵܐ ܕܲܦܐܹܐ ܠܲܫܡܵܐ ܐܲܠܵܗܵܝܵܐ.</l>
                <l n="206">:ܡܹܐܡܲܪ ܐܸܡܪܲܬ̤ ܕܐܲܢ̄ܬܘܼ ܡܫܝܼܚܵܐ ܕܐܬܹ̇ܐ ܠܥܵܠܡܵܐ</l>
                <l n="207">ܠܵܘ ܟܲܕܼ ܦܪܫܵܐ ܕܡܘܼܬܼܵܐ ܕܥܲܒܼܪܵܐ ܘܲܕܼ ܥܵܒܼܘܿܕܼܵܐ܀</l>
                <l n="208">:ܠܵܐ ܓܲܠܝܵܐ ܗ̄ܘ̣ܵܬܼ ܗܵܕܹܐ ܠܐܢܫ̈ܐ ܘܲܠܪ̈ܘܼܚܵܢܹܐ</l>
                <l n="209">ܥܕܲܡܵܐ ܕܚܲܘܝܵܗ̇ ܪܘܼܚܵܐ ܠܐܢܵܫܵܐ ܒܐܸܣܟܹܿܝܡ ܢܘܼܗܪܵܐ.</l>
                <l n="210">:ܡܫܝܼܚܵܐ ܘܲܒܼܪܵܐ ܩܵܪܹ̇ܝܢ ܗ̄ܘ̣ܵܘ ܠܹܗ ܪ̈ܵܚܡܲܝ ܚܘܼܒܹܿܗ</l>
                <l n="211">ܐܲܝܟ ܕܐܸܬܼܟܲܢܝܼܘ ܢܒܼܝܹ̈ܐ ܘܡܼ̈ܠܟܹܿܐ ܡܫܝܼܚܹ̈ܐ ܒܛܲܝܒܿܘܼ܀</l>
                <l n="212">:ܒܗܵܢ ܪܸܥܝܵܢܵܐ ܩܪܵܬܹܗ ܡܵܪܬܵܐ ܡܫܝܼܚܵܐ ܘܲܒܼܪܵܐ</l>
                <l n="213">ܠܵܘ ܟܲܕܼ ܝܵܕܼܥܵܐ ܕܒܲܪ ܐܝܼܬܼܘܼܬܼܵܐ ܗ̄ܘ̣ ܘܒܲܪ ܐܢܵܫܘܼܬܼܵܐ ܗ̄ܘ̣.</l>
                <l n="214">:ܗܵܠܹܝܢ ܐܸܡܪܲܬ̤ ܒܟܲܪܝܘܼܬܼ ܢܲܦ̣ܫܵܐ ܘܪܸܚܡܲܬܼ ܚܘܼܒܵܐ</l>
                <l n="215">ܘܥܸܠܲܬ̤ ܕܬܸܩܪܹܐ ܠܡܲܪܝܲ ܚܵܬܵܗ̇ ܕܪܒܢ ܐܸܬ̣ܵܐ܀</l>
                <l n="216">:ܫܸܡܥܲܬ̤ ܡܲܪܝܲܡ ܛܸܒܿܐ ܕܡܵܪܲܢ ܘܢܸܦܩܲܬ̤ ܠܐܘܼܪܥܹܗ</l>
                <l n="217">ܘܢܸܦܠܲܬ̤ ܣܸܓܼܕܲܬ̤ ܘܐܸܡܪܲܬ̤ ܐܵܦ ܗܝ̤ ܡܸ̈ܠܹܐ ܕܚܵܬܼܵܗ̇.</l>
                <l n="218">:ܣܸܓܼܕܲܬ̤ ܚܘܼܒܵܐ ܦܸܪܥܲܬ̤ ܡܲܪܝܲܡ ܠܫܵܒܸ̇ܩ ܥܵܘ̣ܠܵܗ̇</l>
                <l n="219">ܕܪܵܒܵܐ ܗܘ̣ܵܬܼ ܠܵܗ̇ ܪܸܚܡܲܬܼ ܚܘܼܒܹܿܗ ܡ̣ܢ ܟܠ ܡܸܕܸܡ܀</l>
                <l n="220">:ܫܲܐܸܠ ܐܢܘܢ ܕܐܲܝܟܿܐ ܣܵܡܘܼܗܝ ܠܦܲܓܼܪܵܐ ܕܪܚܡܹܗ</l>
                <l n="221">ܠܐ ܗ̄ܘ̣ܵܐ ܕܢܹܐܠܲܦ ܐܸܠܵܐ ܕܢܵܘܕܲܥ ܕܝܵܕܲܥ̇ ܕܐܲܝܟܵܘ.</l>
                <l n="222">:ܫܲܐܸܠ ܐܵܢܘܢ ܐܲܝܟ ܠܵܐ ܝܵܕܲܥ̇ ܕܢܵܘܕܲܥ ܐܸܢܘܿܢ</l>
                <l n="223">ܘܗܸܢܹܝܢ ܦܲܢܝܼ ܕܬܼܵܐ ܠܲܡ ܘܲܚܙܝܼ ܕܘܼܟܲܬܼ ܩܲܒܼܪܵܐ܀</l>
                <l n="224">:ܐܸܙܲܠ ܥܲܡܗܹܝܢ ܟܲܕܼ ܪܵܕܼܵܐ ܗ̄ܘ̣ܵܐ ܚܵܫܘܿܫܵܐܝܼܬܼ</l>
                <l n="225">ܘܥܲܡ ܗܲܠܟܼ̈ܬܹܗ ܡܸܫܬܿܦ̈ܥܵܢ ܗܲܘ̤̈ܝ ܕܡ̈ܥܹܐ ܕܥܲܝܢܵܘ̈ܗܝ.</l>
                <l n="226">:ܚܲܫܵܐ ܘܒܸܟܼܝܵܐ ܫܵܚܸ̇ܩ ܗ̄ܘ̣ܵܐ ܠܹܗ ܥܲܠ ܚܲܒܿܝܼܒܵܘ̈ܗܝ</l>
                <l n="227">ܘܲܡܕܲܡܲܥ ܗ̄ܘ̣ܵܐ ܠܦܘܼܬܼ ܕܲܟܼܝܵܢܵܐ ܬܵܒܲܥ̇ ܗ̄ܘ̣ܵܐ ܠܹܗ܀</l>
                <l n="228">:ܟܝܵܢܵܐ ܒܥܘܼܩܣܹܗ ܬܵܒܲܥ̇ ܗ̄ܘ̣ܵܐ ܠܹܗ ܦܪܘܿܫܵܐܝܼܬܼ</l>
                <l n="229">ܘܲܡܗܲܠܟܼܵܐ ܗ̄ܘ̣ܵܬܼ ܡܸܪܲܬܼ ܚܲܫܹܗ ܒܲܫܒܼܝܼܠ ܥܝܵܢܵܘ̈ܗܝ.</l>
                <l n="230">:ܟܝܵܢܵܐ ܗ̄ܘ̣ܵܐ ܓܹܝܪ ܕܡܕܲܡܲܥ ܗ̄ܘ̣ܵܐ ܥܲܠ ܚܲܒܿܝܼܒܹܗ</l>
                <l n="231">ܥܲܠ ܕܐܸܬܼܥܲܗܲܕܼ ܕܠܲܐܝܟܿܐ ܫ̇ܪܸܟ ܟܝܵܢ ܡܼ̈ܠܵܠܹܐ܀</l>
                <l n="232">:ܒܲܟܼܝܵܢ ܐ̄ܢܵܫܵܐ ܚܵܪ̣ ܘܐܸܬܿܢܲܚ ܡܲܪܝܼܪܵܐܝܼܬܼ</l>
                <l n="233">:ܕܲܡܚܲܒܸܿܠ ܠܹܗ ܡܵܘܬܐ ܠܫܘܼܦܪܹܗ ܘܗܵܘܹ̇ܐ ܡܸܕܼܪܵܐ</l>
                <l n="234">ܠܹܗ ܠܲܟܼܝܵܢܵܐ ܕܲܫܒ̣ܵܐ ܡܵܘܬܐ ܠܒܼܝܼܫ ܗ̄ܘ̣ܵܐ ܐܵܦ ܗܘ̤ </l>
                <l n="235">ܘܲܟܼܝܵܢܵܐܝܼܬܼ ܚܲܫ̣ ܥܲܠ ܫܸܦܠܹܗ ܕܲܒܼܢܲܝ̈ ܓܸܢܣܹܗ܀</l>
                <l n="236">:ܡܸܢܹܗ ܕܡܸܕܼܪܵܐ ܡܬܪܝ ܒܚܫ̈ܐ ܓܒܼܝܼܠ ܗ̄ܘ̣ܵܐ ܐܵܦ ܗܘ̤</l>
                <l n="237">ܘܥܲܡ ܪܘܼܟܵܒܹܗ ܡܙܝܼܥ ܗ̄ܘ̣ܵܐ ܣܲܡܵܐ ܕܡܵܝܘܿܬܲܘܬܼܵܐ.</l>
                <l n="238">:ܡܸܢܹܗ ܕܛܘܼܗܡܵܐ ܡܘܠܸܕܼ ܟܹܐܒܹ̈ܐ ܪܕܵܐ ܝ̇ܘܼܒܵܠܹܗ</l>
                <l n="239">ܘܐܲܝܟ ܕܲܠܟܼܠܢܵܫ ܫܵܚܹ̇ܡ ܗ̄ܘ̣ܵܐ ܠܹܗ ܟܝܵܫܵܐ ܒܕܼܝܼܠܹܗ܀ </l>

                <pb ed="http://syriaca.org/manuscript/2289" n="f.114v"/>

                <l n="240">:ܒܗܕܹܐ ܬܸܢܘܼܝ ܒܟ̣ܵܐ ܢܲܟܼܦܵܐܝܼܬܼ ܥܲܠ ܚܒܲܝܒܹܗ</l>
                <l n="241">ܕܢܹܐܠܲܦ ܟܠܢܵܫ ܕܕܡܘܼܬܼܵܐ ܗ̄ܘ̣ܵܐ ܕܥܒܕܐ ܕܒܼܟ̣ܐ.</l>
                <l n="242">:ܘܟܼܕܼ ܛܵܒܼ ܚܲܫܵܐ ܕܚܵܫܘܿܫܘܼܬܼܵܐ ܫܵܚܹ̇ܩ ܗ̄ܘ̣ܵܐ ܠܹܗ</l>
                <l n="243">ܒܛܲܟܼܣܵܐ ܕܲܡܲܥ ܘܲܟܼܢܝܼܟܼܵܐܝܼܬܼ ܚܲܫ̣ ܘܐܸܬܿܬܲܢܝܲܝ܀</l>
                <l n="244">:ܦܓܼܘ̈ܕܹܐ ܢܲܟܼܦܹ̈ܐ ܐܲܪܡܝܼ ܒܙܵܘܥܵܘ̈ܗܝ ܘܲܒܼܒܼܵܒܼ̈ܬܹܗ</l>
                <l n="245">ܘܗܘ̤ ܠܹܗ ܒܲܝܲܐ ܒܣܲܒܼܪܵܐ ܛܵܒܼܵܐ ܕܚܝܬܼ ܡܝܼ̈ܬܐ.</l>
                <l n="246">:ܒܟܟܼܝܹܗ ܢܲܟܼܦܵܐ ܬܡܲܗܘ ܘܐܸܬܿܕܲܡܲܪܘ ܥܲܛ̈ܠܝ ܠܸܒܵܐ</l>
                <l n="247">ܘܠܵܐ ܐܸܬܼܒܲܝܢܘ ܒܐܝܼܕܵܐ ܕܣܵܥܲܪ ܚܲܟܿܝܼܡܵܐܝܼܬܼ܀</l>
                <l n="248">:ܠܵܐ ܠܲܡ ܡܨܹܐ ܗ̄ܘ̣ܵܐ ܗܵܢܵܐ ܕܢܚܸܡ ܡܝܼ̈ܬܹܐ ܐ̄ܚܪ̈ܢܹܐ</l>
                <l n="249">ܕܢܸܟܼܐܹܐ ܒܡܵܘܬܐ ܘܠܵܘ ܢܸܩܪܘܿܒܼ ܠܹܗ ܠܲܐܝܢܵܐ ܕܪܵܚܸ̇ܡ.</l>
                <l n="250">:ܐܲܗܡܝܼ ܘܲܫܬܸܩ ܐܲܝܟ ܠܵܐ ܝܵܕܲܥ̇ ܐܲܝܕܵܐ ܕܡܲܠܸܠܘ</l>
                <l n="251">ܘܠܵܐ ܬܒܲܥ ܡܸܢܗܘܿܢ ܪܸܛܢܵܐ ܣܲܟܼܠܵܐ ܕܪܸ̈ܥܝܵܢܲܝܗܘܿܢ܀</l>
                <l n="252">:ܩܪܸܒܼ ܨܝܕܼ ܩܲܒܼܪܵܐ ܘܲܬܼܠ̣ܵܐ ܚܝܵܪܹܗ ܠܲܐܦܲܝ̈ ܪܵܘܡܵܐ</l>
                <l n="253">ܘܫܲܪܝܼ ܕܲܢܦܝܼܣ ܠܗܵܘ̇ ܕܲܟܼܣܹܐ ܒܹܗ ܕܢܸܓܼܠܹܐ ܚܲܝܠܹܗ.</l>
                <l n="254">:ܐܵܦܲܝ ܠܲܡ ܫܡܲܥܬܲܢܝ ܘܬܼܘܼܒܼ ܝܵܕܥ̇ ܐ̄ܢܵܐ ܕܫܵܡ̇ܥ ܐܲܢ̄ܬܿܠܝܼ</l>
                <l n="255">ܓܠܝܼ ܒܝܼ ܚܲܝܠܵܟ ܕܢܸܕܲܥ ܟܠܢܵܫ ܕܒܲܪ ܡ̇ܢ ܐܝܼܬܲܝ܀</l>
                <l n="256">:ܠܵܘ ܕܐܸܫܬܿܒܼܗܲܪ ܫܐ̇ܠܬܼ ܚܲܝܠܹܗ ܕܐܲܩܝܼܡ ܡܚܵܬܐ</l>
                <l n="257">ܐܸܠܵܐ ܕܐܸܓܼܠܹܐ ܚܹܝܠ ܟܲܣܝܼܘܼܬܼܵܟ ܠܥܹܝܢ ܚܲܙ̈ܝܹܐ.</l>
                <l n="258">:ܠܵܘ ܕܲܠܝܼܓܼ ܐ̄ܢܵܐ ܥܲܠ ܥܘܼܕܼܪܵܢܵܐ ܩܪܝܼܬܼܵܟ ܗܵܫܵܐ</l>
                <l n="259">ܐܸܠܵܐ ܕܐܓܼܠܹܐ ܕܲܒܼܚܹܝܠ ܚܲܝܠܵܟ ܡܸܬܼܢܨܚܢܵܐ܀</l>
                <l n="260">:ܡܲܢ̣ܘܼ ܕܲܒܼܕܵܐ ܥܲܠ ܠܥܵܙܲܪ ܛܠܡܝ̈ ܦܲܓܼܪܵܢ</l>
                <l n="261">ܘܡܲܢ̣ܘܼ ܕܨܲܠܝܼ ܘܲܫܐܸܠ ܚܲܝܠܵܐ ܡ̣ܢ ܥܵܒܼܕܼܵܐ.</l>
                <l n="262">:ܘܡܲܢ̣ܘܼ ܕܕܲܡܲܥ ܪܵܥܘܿܡܵܐܝܼܬܼ ܥܲܠ ܚܒܼܝܼܒܹܗ</l>
                <l n="263">ܘܡܲܢ̣ܘܼ ܕܫܲܠܝܼ ܒܟܝܗ ܒܣܒܪܐ ܕܚܝܲܬܼ ܡܝܼܬܹ̈ܐ܀</l>
                <l n="264">:ܡܲܢ̣ܘܼ ܠܡܲܢ̣ܘܼ ܐܵܘܕܝܼ ܕܫܲܡܥܹܗ ܘܬܼܘܼܒܼ ܫܵܡܲܥ̇ ܠܹܗ</l>
                <l n="265">ܘܠܡ̇ܢ ܡ̣ܢ ܡ̇ܢ ܡܸܬܼܩܲܪܲܒܼ ܗܘܐ ܦܝܵܣܵܐ ܕܡܸܠ̈ܐ.</l>
                <l n="266">:ܡܸܥܬܹܗ ܕܐܲܒܼܵܐ ܠܵܬ ܡܨܲܠܹܐ ܗ̄ܘ̣ܵܐ ܠܲܐܒ̣ܵܐ ܕܝܲܠܕܹܗ</l>
                <l n="267">ܕܲܫܘܹܐ ܗ̄ܘ̣ ܥܲܡܹܗ ܒܲܐܠܵܗܘܼܬܹܗ ܕܟܼܵܪܘܿܝ ܘܬܹܗ܀</l>
                <l n="268">:ܫܘܹܐ ܥܲܡ ܐܲܒܼܘܼܗܝ ܠܵܐ ܫܠ̇ܐ ܗܘ̣ܐ ܒܚܹܝܠ ܥܘܼܕܪܵܢܵܐ</l>
                <l n="269">ܘܠܵܐ ܫܢܹܐ ܪܸ̈ܓܼܫܹܐ ܠܵܐ ܡܕܲܡܲܥ ܗ̄ܘ̣ܵܐ ܕܡܥܹ̈ܐ ܕܚܲܫܹ̈ܐ.</l>
                <l n="270">:ܪܵܡ ܡ̣ܢ ܚܲܫܹ̈ܐ ܠܵܐ ܚܵܐܹ̇ܫ ܗ̄ܘ̣ܵܐ ܒܚܲܫܲܝ̈ ܐܢܫ̈ܐ</l>
                <l n="271">ܘܝܕܥ̇ ܟܠܵܐ ܠܵܐ ܘܟܒܲܐܸܠ ܗ̄ܘ̣ܵܐ ܕܐܲܝܟܵܘ ܩܲܒܼܪܵܐ܀</l>
                <l n="272">:ܒܲܪ ܐܵܕܼܵܡ ܗ̄ܘ̣ ܕܒܕܐ ܒܚܲܫܵܐ ܥܲܠ ܚܲܒܿܝܼܒܹܿܗ</l>
                <l n="273">ܘܗ̤ܘܝܘܼ ܕܕܲܡܲܥ ܥܲܠ ܚܘܼܒܵܠܵܐ ܕܲܟܼܢܵܘ̈ܬܹܗ.</l>
                <l n="274">:ܕܡܘܼܬܼܵܐ ܗ̄ܘ̣ ܕܥܲܒܼܕܵܐ ܕܲܚ̣ܙܵܐ ܟܝܵܢܹܗ ܕܲܫܒܹܐ ܠܡܵܘܬܵܐ</l>
                <l n="275">ܘܲܒܼܥ̣ܵܐ ܘܐܲܦܝܼܣ ܕܢܲܣܸܩ ܚܲܝܵܘ̈ܗܝ ܡ̣ܢ ܐܲܒܕܵܢܵܐ܀</l>
                <l n="276">:ܒܲܪܢܵܫܵܐ ܗ̄ܘ̣ܵܐ ܠܟܲܣܝܵܐ ܕܨܲܠܝܼ ܕܥܵܡ̇ܪ ܗ̄ܘ̣ܵܐ ܒܹܗ</l>
                <l n="277">ܕܢܦܢܐ ܠܹܗ ܢܲܦ̣ܫܵܐ ܕܐܢܫܐ ܡ̣ܢ ܦܘܼܡ ܘܥܵܘܬܐ.</l>
                <l n="278">:ܟܲܣܝܵܐ ܟܣܹܐ ܗ̄ܘ̣ܵܐ ܒܓܼ̇ܘ ܗܲܕܵܡܵܘ̈ܗܝ ܕܠܵܐ ܣܘܼܝܵܕܵܐ</l>
                <l n="279">ܘܲܒܼܚܝܹܠ ܚܲܝܠܹܗ ܩܥ̣ܵܐ ܒܹܗ ܒܡܵܘܬܐ ܘܲܪ ܥܸܠ ܡܸܢܹܗ܀</l>
                <l n="280">:ܒܚܹܝܠ ܥܘܼܕܼ ܪܵܢܹܗ ܛܲܢ ܘܐܸܬܼ ܥܲܙܲܙ ܥܲܠ ܡܪ̈ܚܐ</l>
                <l n="281">ܕܲܥܬܼܝܼܕܝܼܢ ܗ̄ܘ̣ܵܘ ܕܢܸܚܙܘܢ ܬܲܗܪܵܐ ܘܲܢܫܘܼܛܘܼܢܝܗܝ.</l>
                <l n="282">:ܛܲܢ ܠܲܡ ܝܼܫܘ̈̇ܥ ܟܲܕܼ ܐܸܬܼܥܲܙܲܙ ܒܚܲܝܠܵܐ ܕܪܘܼܚܵܐ</l>
                <l n="283">ܘܐܲܙܝܼܥ ܢܲܦ̣ܫܹܗ ܘܲܩܥ̣ܵܐ ܒܡܵܘܬܐ ܚܸܡܬܼܵܢܵܐܝܼܬܼ܀</l>
                <l n="284">:ܠܡ̇ܢ ܟܲܝ ܛܲܢ ܗ̄ܘ̣ܵܐ ܐܵܦ ܐܸܬܼܥܲܙܲܙ ܝܲܡܵܐ ܕܫܲܝܢܵܐ</l>
                <l n="285">ܘܥܲܠ ܡ̇ܢ ܐܲܫܡܲܥ ܩܵܠܵܐ ܪܵܡܵܐ ܡܠܹܐ ܢܝܼܚܘܼܬܼܵܐ.</l>
                <l n="286">:ܥܲܠ ܝܗܘܕ̈ܝܹܐ ܛܠܡܲܝ̈ ܚܲܝܠܹܗ ܡܸܬܼܥܲܙܲܙ ܗ̄ܘ̣ܵܐ</l>
                <l n="287">ܕܐܲܩܝܼܡ ܡܝܼܬܼܵܐ ܕܲܣܪܝܼ ܒܩܲܒܼܪܵܐ ܘܠܵܐ ܡܸܬܼܟܲܚܕܼܝܼܢ܀</l>
                <l n="288">ܕܒܗܘܿܢ ܚܵܐܪ ܗ̄ܘ̣ܵܐ ܩܕܼܵܡ ܕܲܢܩܲܪܸܒܼ ܦܝܵܣܵܐ ܠܲܐܒܼܘܼܗܝ: </l>

                <pb ed="http://syriaca.org/manuscript/2289" n="f.115r"/>

                <l n="289">ܘܩܲܕܸܵܡ ܨܲܠܝܼ ܕܢܹܐܚܘܿܕܼ ܬܲܪܥܵܐ ܩܕܼܵܡ ܡܸܠܲܝ̈ܗܘܿܢ.</l>
                <l n="290">:ܐܲܝܟ ܕܲܠܩܘܼܒܼܠܵܐ ܕܐܲܠܵܗ ܟܠܵܐ ܡܢ̇ܝܢ ܗܘ̣ܵܘ ܠܹܗ</l>
                <l n="291">ܥܲܠ ܗܵܝ̇ ܩܲܕܡ ܝܲܗܒܵܗ̇ ܠܲܐܒܼܘܼܗܝ ܠܗܵܝ̇ ܕܲܥܬܼܝܼܕܼܵܐ܀</l>
                <l n="292">ܚܲܟܿܝܡܵܐ ܣܵܓ̣ ܒܐܲܦܲܝ̈ܗܘܿܢ ܫܘܼܪܵܐ ܕܡܸ̈ܠܹܐ</l>
                <l n="293">ܘܠܵܐ ܝܗ̇ܒ̣ ܐܲܬܼܪܵܐ ܠܡܹܐܟܲܠ ܩܲܪܨܵܐ ܕܚܘܼܫܵܒܿܝ̈ܗܘܿܢ.</l>
                <l n="294">:ܒܝܲܕܼ ܬܵܘܕܝܬܹܗ ܚܵܘܝܼ ܕܲܫܘܹܐ ܥܲܡ ܢܵܣܘܿܒܹܗ</l>
                <l n="295">ܘܒܣܘܥܪ̈ܢܐ ܐܲܠܸܦ ܕܲܡܨܹܐ ܗ̄ܘ̣ ܒܚܹܝܠ ܟܠܡܸܕܹܡ܀</l>
                <l n="296">:ܐܲܪܝܼܡ ܩܵܠܹܗ [...]ܩ̣ܪܵܐ ܠܡܝܼܬܼܵܐ ܐܲܝܟ ܕܲܠܝܲܚܵܐ</l>
                <l n="297">ܕܢܸܫܡܲܥ ܟܠܢܵܫ ܕܒܦܘܩܕܵܢܹܗ ܢܚ̇ܐ ܘܩ̇ܐܡ.</l>
                <l n="298">:ܩܵܠܵܐ ܓܲܠܝܵܐ ܐܲܫܘܲܥܥ ܒܐܲܪܥܵܐ ܐܲܪܥܵܢܵܝܵܐ</l>
                <l n="299">ܘܙܵܥ̣ ܘܐܸܬܼܒܲܠܗܝܼ ܡܵܘܬܐ ܝܲܥܢܵܐ ܡ̣ܢ ܒܲܪܬܼ ܩܵܠܹܗ܀</l>
                <l n="300">:ܠܥܙܪ ܠܲܡ ܩܥ̣ܵܐ ܓܲܢ̄ܒܵܪܐ ܒܐܸܕܼܢܲܝ̈ ܡܵܘܬܐ</l>
                <l n="301">ܘܐܲܚܕܹܗ ܓܘܼܢܚܵܐ ܕܡܲܢ̣ܘ ܗܵܢܵܐ ܕܩ̇ܪܐ ܠܡܝܼܬܼܵܐ.</l>
                <l n="302">:ܫܡ̣ܥ ܩܵܠ ܐ̄ܢܵܫܵܐ ܕܩܵܪܹܐ ܠܡܝܼܬܼܵܐ ܐܲܝܟ ܕܲܠܚܲܝܵܐ</l>
                <l n="303">ܘܫܲܪܝܼ ܡܚܝܲܒܸܿܠ ܐܲܝܟ ܝܠܕܬܵܐ ܒܥܕܢ ܝܠܕܗ̇܀</l>
                <l n="304">:ܩܵܠܵܐ ܚܲܕܬܵܐ ܫܡ̣ܥ ܫܲܒܵܝܵܐ ܡ̣ܢ ܒܲܪ ܫܸܒܼܝܵܐ</l>
                <l n="305">:ܘܲܩ̣ܥܵܐ ܘܐܲܝܠܸܠ ܕܡܵܢܵܐ ܗ̄ܝ̣ ܚܕܬܵܐ ܗܵܕܹܐ ܕܲܗܘ̤ܵܬ̣</l>
                <l n="306">:ܚܲܕܼܬܵܐ ܓܕܲܫܬܢܝ ܐܸܡ̣ܲܪ ܡܵܘܬܐ ܗܘ̤ ܠܹܗ ܓܘܼܫܡܵܐ</l>
                <l n="307">ܐ̄ܢܵܫܵܐ ܕܩܵܥܹ̇ܐ ܘܲܡܙܝܼܥ ܒܲܫܝܘܿܠ ܚܹܝܠ ܓܢ̄ܒܵܪܘܬܝ܀</l>
                <l n="308">:ܡ̇ܢ ܐܲܢ̄ܬܿ ܓܲܒܼܪܵܐ ܐܸܡ̣ܪ ܡܵܘܬܐ ܠܩܵܠܵܐ ܕܲܩܪ̣ܵܝܗܝ</l>
                <l n="309">ܘܡ̇ܢ ܐܲܢ̄ܬܿ ܕܩܵܥ̇ܝܹܬ̇ ܒܲܬܼܟܼܝܼܠܘܼܬܼܵܐ ܕܬܼܵܐ ܦܘܩ ܡܝܹܬܼܵܐ.</l>
                <l n="310">:ܡ̇ܢ ܐܲܢ̄ܬܿ ܕܡܩܠܝܬ̇ ܥܲܠ ܓܲܢ̄ܒܵܪܘܼܬܼܝ ܩܵܢܝܼܬܲ ܚܲܝܠܵܐ</l>
                <l n="311">ܘܲܒܼܥܝܬ̇ ܕܬܲܥܕܐ ܫܒܼܝܼܬܼܵܐ ܕܐ̄ܢܵܫܵܐ ܡ̣ܢ ܒܹܝܬܼ ܐܝܕܲܝ̈܀</l>
                <l n="312">:ܡ̇ܢ ܐܲܢ̄ܬܿ ܕܒܥܝܬ̇ ܕܬܸܫܪܹܐ ܛܲܟܼܣܵܐ ܕܡܵܝܘܿܬܼܘܼܬܼܵܐ</l>
                <l n="313">ܘܬܸܦܬܲܚ ܬܲܪܥܵܐ ܕܐܲܚܕܹܗ ܐܵܕܼܵܡ ܒܐܲܦܝ̈ ܟܠܢܵܫ.</l>
                <l n="314">:ܕܡ̇ܝܬ̇ ܗ̄ܘ̣ ܠܝܼ ܕܠܵܘ ܡ̣ܢ ܐܢܵܫܵܐ ܐܲܢ̄ܬܿ ܠܒܼܝܼܫܲܝ̈ ܚܲܫܹ̈ܐ</l>
                <l n="315">ܘܐܲܝܟ ܢܘܼܟܼܪܵܝܐ ܐܲܢ̄ܬܿ ܠܲܐܚܝܵܢܘܼܬܵܐ ܐܕܡܵܝܘܿܬܼܘܼܬܼܵܐ܀</l>
                <l n="316">:ܠܵܐ ܟܲܝ ܫܡܝܼܥ ܠܵܟ ܬܲܫܥܝܼܬܼ ܐ̄ܢܵܫܵܐ ܡ̣ܢ ܐ̄ܢܵܫܘܼܬܼܵܐ</l>
                <l n="317">ܕܗܵܐ ܡ̣ܢ ܕܲܗܘ̤ܵܘ ܬܚܹܝܬܼ ܫܘܼܥܥܒܵܪܼܵܐ ܕܡ̇ܪܘܼܬܝ ܣܝܼܡܝܼܢ.</l>
                <l n="318">:ܠܵܐ ܟܲܝ ܫܲܐܠܬ̇ ܕܒܐܲܝܕܵܐ ܥܸܠܬܼܵܐ ܗܘ̤ܵܘ ܡܵܝܘ̈ܬܹܐ</l>
                <l n="319">ܣܡܲܢ̣ܘܼ ܠܡܲܢ̣ܘܼ ܙܲܒܸܿܢ ܐܸܢܘܿܢ ܕܢܸܗܘܘܿܢ ܥܲܒܼܪ̈ܐ܀</l>
                <l n="320">:ܘܐܸܢ ܠܵܐ ܝܵܕܥ̇ ܐܲܢ̄ܬܿ ܕܡܵܢܲܐ ܗ̄ܝ̣ ܥܸܠܬܼܵܐ ܕܥܲܒܼܕܘܼܬܼ ܓܸܢܣܵܟ</l>
                <l n="321">ܫܡ̣ܥ ܡܸܢܝ ܘܝܼܠܲܦ ܕܐܲܝܟܲܢ ܕܓܸܕܼܫܲܬ̤ ܡ̣ܢ ܫܘܼܪܵܝܵ.</l>
                <l n="322">:ܚܵܘܒܲܬܼ ܚܵܘ̈ܒܹܐ ܚܵܒܼ ܐܲܒܼܟܼܘܿܢ ܒܡܸܠܘܹܗ ܕܒܼܝܼܫܵܐ</l>
                <l n="323">ܘܲܕܼ ܠܵܐ ܦܲܪܥܵܗ̇ ܐܲܫܠܹܡ ܠܲܒ̣ܢܵܘ̈ܗܝ ܚܠܵܦ ܚܵܘ̈ܒܵܬܹ̈ܗ܀</l>
                <l n="324">:ܐܵܟܸ̇ܠܩܲܪܨܵܐ ܐܲܫܠܡܟܼܘܿܢ ܠܝܼ ܐܲܝܟ ܡܸܫܟܵܢܵܐ</l>
                <l n="325">ܘܗܵܐ ܦܵܠܚ̇ܝܼܢ ܠܝܼ ܟܠܗܘܿܢ ܕܪܹ̈ܐ ܕܝܘܼܒ̈ܵܠܲܝܟܲܘܿܢ.</l>
                <l n="326">:ܒܡܸܫܟܵܢܘܼܬܼܵܐ ܠܒܼܝܼܟ ܐ̄ܢܵܐ ܐ̄ܢܵܫܵܐ ܠܓܼܵܘ ܡ̣ܢ ܚܸܣܢܲܝ̈</l>
                <l n="327">ܘܐܸܢ ܠܵܐ ܦ̇ܪܥܝܼܢ ܫܛܪ ܚܘܒܝܼ̈ܟܿܘܢ ܠܵܐ ܡܸܬܼܦܲܠܛܝܼܢ܀</l>
                <l n="328">:ܐܸܢ ܡܸܫܟܵܢܵܐ ܕܓܢܸܣܵܟ ܒܵܥܝܬ̇ ܠܲܡܚܲܪܵܪܘ</l>
                <l n="329">ܦܪܘܿܥ ܚܵܘ̈ܒܲܬܼܗܘܿܢ ܘܐܟܢ ܢܣ̇ܒܼ ܐܢ̄ܬܿ ܗܕܘܚ̈ܗܘܢ.</l>
                <l n="330">:ܠܵܐ ܡܸܬܼܦܲܪܥܵܐ ܚܵܘܒܲܬܼ ܚܵܘ̈ܒܹܿܐ ܕܣܟܼܥܪ̈ܵܢܲܝܗܘܿܢ</l>
                <l n="331">ܕܡܵܝܘܿܬܼܘܼܬܼܵܐ ܟܡܵܐ ܐܸܢ ܬܸܦܪܘܿܥ ܡܵܝܘܿܬܼܘܼܬܵܐ ܗ̄ܝ̣܀</l>
                <l n="332">:ܐܲܦܸܣ ܠܵܟ ܕܬܲܪܡܹܐ ܗܹܪܬܼܵܐ ܒܐܸܕܼܢܲܝ̈ ܡܝܼܬܹ̈ܐ</l>
                <l n="333">ܘܬܸܫܓ̇ܘܿܫ ܐܸܢܘܿܢ ܒܩܵܠܵܐ ܚܲܕܬܵܐ ܕܠܵܐ ܡܥܵܕܝܼܢ ܒܹܗ.</l>
                <l n="334">:ܡ̇ܢ ܐܲܩܝܼܡܵܟ ܐܲܦܛܪܘܿܦܵܐ ܕܡܝܘܬܼܘܼܬܼܵܐ</l>
                <l n="335">ܕܵܗܵܐ ܒܐܝܼܕܲܝ̈ ܕܝܼܠܝܼ ܣܝܼܡ ܦܘܼܪܢܵܣܵܐ ܕܫܘܼܠܵܡ ܚܲܝܹ̈ܐ܀</l>
                <l n="336">:ܡܲܢ̣ܘܼ ܢܫܐ ܠܵܐ ܐܣܟܿܘܿ ܠܸܣܛܝܼܩܵܐ ܒܹܝܬܼ ܠܝܼ ܠܐ̄ܢܵܫܵܐ</l>
                <l n="337">ܕܗܵܐ ܐܸܢ ܨܵܒܹ̇ܝܢ ܘܐܸܢ ܠܵܐ ܨ̇ܒܹܝܢ ܠܝܼ ܡܸܫܬܲܡܥܝܼܢ. </l>

                <pb ed="http://syriaca.org/manuscript/2289" n="f.115v"/>

                <l n="338">:ܠܵܐ ܝܵܗ̇ܒ̣ ܐ̄ܢܵܐ ܠܐܢܫ̈ܐ ܕܢܼܗܘܘܿܢ ܠܒܲܪ ܡ̣ܢ ܡ̣ܵܪܘܼܬܼܝ</l>
                <l n="339">ܥܕܲܡܵܐ ܕܦܪܵܥܝܼܢ ܚܵܘܒܲܬܼ ܚܵܘ̈ܒܹܐ ܕܣܘܼܥܪ̈ܢܲܝܗܘܿܢ܀</l>
                <l n="340">:ܐܸܢ ܗܘ̤ ܕܟܹܐܝܢ ܐܲܢ̄ܬ ܕܘܼܢ ܟܹܐܢܵܐܝܼܬܼ ܒܹܝܬܼ ܠܝܼ ܘܲܠܗܘܿܢ</l>
                <l n="341">ܘܲܒܼܩܝܼ ܘܲܚܙܝܼ ܕܚܠܦ ܚܘܼܒܹ̈ܐ ܚܒܼܝܼܫܝܼ̈ܢ ܨܹܐܕܲܝ.</l>
                <l n="342">:ܗܵܠܹܝܢ ܡܲܠܸܠ ܡܵܘܬܐ ܝܲܥܢܵܐ ܟܲܕܼ ܠܵܐ ܡܲܠܸܠ</l>
                <l n="343">ܕܠܵܐ ܗܘ̤ ܡܲܠܸܠ ܐܸܠܵܐ ܢܝܼܫܵܐ ܕܡܵܝܘܿܬܼܘܼܬܼܵܐ܀</l>
                <l n="344">:ܢܝܼܫܵܐ ܣܵܡܹ̇ܬܼ ܡ̣ܢ ܦܲܪܨܘܿܦܵܐ ܕܡܵܝܘܿܬܼܬܼܵܐ</l>
                <l n="345">ܕܥܸܠܲܬܼ ܥܵܘ̣ܠܵܐ ܥܒܕܬܢܝ ܥܒܕ̈ܐ ܠܒܼܝܼܫܵܐ ܘܡܵܘܬܼܵܐ.</l>
                <l n="346">:ܗܲܒܼܠܝܼ ܕܢܣܒܬܿ ܐ̣ܡܲܪ ܡܵܪܲܢ ܠܦܘܼܬܼ ܕܐܸܬܼܡܲܠܲܠ</l>
                <l n="347">ܗܲܒܼܠܝܼ ܐ̄ܢܵܫ̈ܐ ܘܐ̄ܢܵܐ ܦܵܪ̈ܥ ܐ̄ܢܵܐ ܫܛܪ ܚܵܘܒܲܝ̈ܗܘܿܢ܀</l>
                <l n="348">:ܗܲܒ̣ ܡܸܫܟܵܢܵܐ ܕܐܲܓܼܠܸܠ ܨܐܕܲܝܟ ܛܪܘܢܐ ܚܒܪܟ</l>
                <l n="349">ܘܐ̄ܢܵܐ ܦܪܥ ܐ̄ܢܵܐ ܚܘܒܲܬܼ ܚ̣ܘܒ̈ܐ ܕܲܚܬܼܝܪ ܐܲܢ̄ܬܿ ܒܹܗ.</l>
                <l n="350">:ܟܲܕܼܘܼ ܦܠܚܬ̇ ܒܹܗ ܒܢܲܚܬܿܐ ܕܦܓܪܢ ܚܲܪܡܵܢܵܐܝܼܬܼ</l>
                <l n="351">ܘܐܲܝܟ ܬܲܫܘܝܼܬܼܵܐ ܥܒ̣ܕܬ̇ ܗܲܕܵܡܲܝ̈ܢ ܬܚܹܝܬܼ ܚܲܪ ܡܘܼܬܼܵܟ܀</l>
                <l n="352">:ܗܵܠܹܝܢ ܦܲܢܝܼ ܐܕܼܵܡ ܕܲܬܼܪܝܼܢ ܠܘܩܒܲܠ ܡܵܘܬܼܵܐ</l>
                <l n="353">ܠܵܐ ܗ̄ܘ̣ܵܐ ܒܩܵܐܵܐ ܐܠܵܐ ܒܫܸܬܼܩܵܐ ܐ̄ܪܵܙܵܢܵܐܝܼܬܼ.</l>
                <l n="354">:ܬܵܐ ܠܒܲܪ ܐܸܡ݂ܲܪ ܐܢܵܫܵܐ ܠܐܢܵܫܵܐ ܠܘܵܬܼ ܗܵܘ̇ ܕܲܩܪ̣ܵܝܗܝ</l>
                <l n="355">ܬܵܐ ܦܘܩ ܘܲܗ̤ܝ ܣܵܗܕܵܐ ܠܡܸ̈ܠܲܝ ܨܹܝܕܼ ܡܝܘ̈ܬܐ܀</l>
                <l n="356">:ܬܵܐ ܡܵܝܘܿܬܼܵܐ ܕܒܲܠܥܹܗ ܡ̇ܘܬܐ ܐܲܝܟ ܕܲܠܟܼܠܢܵܫ</l>
                <l n="357">ܚܵܘܵܐ ܠܐܢܵܫܵܐ ܪܲܗܒܼܘܢ ܚܲܝܹ̈ܐ ܕܡܸܫܬܵܘܕܹܐ ܐ̄ܢܵܐ.</l>
                <l n="358">:ܬܵܐ ܥܲܢܝܼܕܼܵܐ ܕܠܘܝܘܗܝ ܩ̈ܠܐ ܕܲܦܣ݂ܲܩ ܣܲܒܼܪܵܐ</l>
                <l n="359">ܐܲܪܡܵܐ ܐܝܼܕܼܵܐ ܒܚܲܝܲܬܼ ܡܝܼܬܹ̈ܐ ܕܡܸܬܼܟܲܪܙܵܐ ܒܝܼ܀</l>
                <l n="360">:ܬܵܐ ܦܘܿܩ ܐܲܟܼܪܸܙ ܣܲܒܼܪܵܐ ܛܵܒܼܵܐ ܠܲܒܼܢܲܝܢ̈ܵܫܵܐ</l>
                <l n="361">ܘܲܠܒܸܿܒ̣ ܐܸܢܘܿܢ ܕܠܵܐ ܢܸܬܼܪܲܗܒܼܘܼܢ ܡ̣ܢ ܩܵܠ ܡܵܘܬܼܵܐ.</l>
                <l n="362">:ܫܡ̣ܥ ܡܵܝܘܿܬܼܵܐ ܩܵܠ ܚܵܫܘܿܫܵܐ ܕܕܼܵܡ̇ܐ ܠܕܼܝܠܹܗ</l>
                <l n="363">ܘܢ̣ܕܼ ܡ̣ܢ ܫܠܝܐ ܒܩܠܐ ܕܡܙܝܓܼ ܒܚܝܹܠ ܒܪܘܬܐ܀</l>
                <l n="364">:ܠܥܸܙܵܐ ܕܢܲܦ̣ܫܵܐ ܫܸܡܥܲܬ̤ ܢܲܦ̣ܫܵܐ ܕܲܠܥܸܙ ܥܲܡܵܗ̇</l>
                <l n="365">ܘܦܢܬ̤ ܥܠܬ̤ ܠܗܝܟܠ ܦܓܼܪܗ̇ ܕܬܗܠܸܠ ܒܹܗ.</l>
                <l n="366">:ܢܩ݂ܲܒ ܨܒܼܝܵܢܹܗ ܒܟܸܢܵܪ ܝ̇ܬܹܗ ܐܲܝܟ ܕܲܒܩܕܼܡܵܐ</l>
                <l n="367">ܘܲܩܢ̣ܵܘ ܩ̈ܠܐ ܡܸܬܼܪ̈ܲܓܼܫܵܢܹܐ ܪܸ̈ܓܼܫܹܐ ܡܝܼ̈ܬܹܐ܀</l>
                <l n="368">:ܐܹܝܘ ܬܸܕܡܘܪܼܝܬܐ ܕܲܒܠܥܙܪ ܡܬܼܟܪܙܵܐ ܗ̄ܘ̣ܵܬܼ</l>
                <l n="369">ܕܨܵܬ̣ ܒܲܪܬܼ ܩܵܠܵܐ ܟܲܕܼ ܩܵܠܵܐ ܟܲܕܼ ܫܲܬܿܝܼܩܝܼܢ ܪܸ̈ܓܼܫܲܝ ܦܲܓܼܪܹܗ.</l>
                <l n="370">:ܐܸܝܘ ܕܲܪܡܹܝܢ ܒܹܗ ܟܸܒܼ̈ܠܹܐ ܩܫܝ̈ܐ ܘܐܲܣܝܼܪ ܒܫܝܘܠ</l>
                <l n="371">ܕܬܲܒܲܪ ܐܸܢܘܿܢ ܕܠܵܐ ܕܠܵܐ ܒܐܝܼܕܼܵܝ̈ܐ ܐܢܵܫ̈ܝܬܼܵܐ܀</l>
                <l n="372">:ܐܹܝܘ ܕܲܚܒܼܝܼܫ ܗ̄ܘ̣ܵܐ ܒܚܸܣܢܹ̈ܐ ܡܪ̈ܝܕܐ ܕܡܵܝܘܿܬܼܘܼܬܼܵܐ</l>
                <l n="373">ܕܬܼܪܥ ܐܢܘܢ ܘܐܲܗܸܠ ܘܲܓܼܚܸܟ ܥܲܠ ܢܛܘܪ̈ܵܘܗܝ.</l>
                <l n="374">:ܩܵܠܵܐ ܚܲܕܼܬܵܐ ܫܡ̣ܥ ܡܵܝܘܿܬܼܵܐ ܡ̣ܢ ܒܲܪܓܸܢܣܹܗ</l>
                <l n="375">ܘܫܪܝ ܡܫܘܪ ܐܝܟ ܝܘܿܚܲܢܵܢ ܒܥܘܼܒܵܐ ܕܲܫܝܘܿܠ܀</l>
                <l n="376">:ܬܲܗܪܵܐ ܪܲܒܐ ܗܘ̤ܵܐ ܒܝܲܕܼ ܐܢܵܫܵܐ ܠܲܒܼܢܲܝ̈ܢܵܫܵܐ</l>
                <l n="377">ܕܲܒܼܩܵܠ ܐ̄ܢܵܫܵܐ ܩܢ̣ܵܘ ܚܲܝܘܼܬܼܵܐ ܡܝܼܬܹ̈ܐ ܩܒܼܝܼܪܹ̈ܐ.</l>
                <l n="378">:ܡܲܢ̣ܘܼ ܡ̣ܢ ܡܬܼܘܿܡ ܚ̣ܙܵܐ ܬܸܕܡܘܼܪܬܵܐ ܕܡܲܠܬܐ ܬܲܗܪܵܐ</l>
                <l n="379">ܐܢܵܫܵܐ ܕܦܩ̇ܕܼܠܡܝܼ̈ܬܐ ܕܬܼܵܐ ܦܘܩ ܘܠܵܐ ܡܸܬܼܥܘܟ܀</l>
                <l n="380">:ܐܵܦܸܢ ܢܲܚܸܡܘ ܠܐܢܵܫܵܐ ܠܐ̄ܢܵܫܵܐ ܡ̣ܢ ܒܹܝܬܼ ܡܝܼ̈ܬܼܵܐ</l>
                <l n="381">ܐܸܠܵܐ ܠܵܐ ܐܲܝܟ ܛܲܟܼܣܵܐ ܕܲܗܘ̤ܵܐ ܒܐܝܼܕܲܝ̈ ܡܵܪܲܢ.</l>
                <l n="382">:ܢܲܚܸܡܘ ܡܝܼ̈ܬܐ ܐܵܦ ܐܹܠܝܼܵܐ ܐܵܦ ܐܹܠܝܼܫܲܥ</l>
                <l n="383">ܐܸܠܵܐ ܣܲܓܿܝܼ ܒܥ̣ܵܘ ܘܐܸܬܼܟܲܫܲܦܘ ܘܐܟܸܢ ܣܥܪܘܗ̇܀</l>
                <l n="384">:ܥܲܒܼ̈ܕܹܐ ܗܘ̤ܵܘ ܓܼܝܪ ܘܲܠܒܼܵܪܘܿܝܵܐ ܡܸܬܼܟܲܫܦܝܼܢ ܗ̄ܘ̣ܵܘ</l>
                <l n="385">ܘܐܲܝܟ ܕܲܠܥܲܒܼ̈ܕܹܐ ܝܲܩܲܪ ܐܸܢܘܿܢ ܡܸܛܠ ܚܘܼܒܹܿܗ.</l>
                <l n="386">:ܡܫܝܼܚܵܐ ܕܲܡܸܢܲܢ ܐܵܦܸܢ ܡܸܢܹܗ ܕܓܸܢܣܲܢ ܐܝܼܬܼܵܘܗܝ</l>
                <l n="387">ܠܵܘ ܐܲܝܟ ܥܲܒܼܕܵܐ ܒܥ̣ܵܐ ܘܐܸܬܼܟܲܫܲܦ ܘܐܲܟܸ̇ܢ ܢܲܚܸܡ܀</l>
                <l n="388">:ܐܵܦܸܢ ܐܲܦܝܼܣ ܐܲܝܟ ܒܲܥܵܝܵܐ ܠܵܘ ܒܥܘܼܬܼܵܐ ܗ̄ܝ̣</l>
                <l n="389">ܐܸܠܘܼ ܣܥܲܪܬܵܝܗܝ ܟܕܼ ܐܝܼܬܼܘܗܝ ܗܘ̣ܵܐ ܒܚ̈ܢܐ ܕܬܼܢܢ: </l>

                <pb ed="http://syriaca.org/manuscript/2289" n="f.116r"/>

                <l n="390">ܠܵܐܓܵܐܸܙ ܐ̄ܢܵܐ ܡܥܝܼܢ ܚܲܝܘܼܬܼܵܐ ܕܒܵܕܹܐ ܗ̄ܘ̣ܵܐ ܒܹܗ܀</l>
                <l n="391">ܐܸܠܵܐ ܡܸ̈ܠܹܐ ܕܡܲܠܝܵܢ ܚܲܝܠܵܐ ܕܪܲܒܿܘܼܬܼ ܕܲܪܓܹܗ.</l>
                <l n="392">ܫܡ̣ܥܬ ܠܝܼ ܐܸܡ݂ܲܪ ܩܕܼܵܡ.</l>
                <l n="393">ܒܥܵܘܬܹܗ ܘܬܼܘܼܒܼ ܫܵܡܲ݁ܥ ܐܲܢ̄ܬܿ ܘܐܗܵܐ ܐܸܢ</l>
                <l n="394">ܫܲܡܥܹܗ ܡ̣ܢ ܝܲܬܿܝܼܪܘܼ ܡܦܝܼܣ ܗ̄ܘ̣ܵܐ ܕܢܸܫܡܲܥ܀</l>
                <l n="395">:ܡܸܛܠ ܟܸܢܫܵܐ ܕܩܵܐܹ̇ܡ ܐܸܡ݂ܲܪ ܕܐܸܡ̇ܪܹܬܼ ܗܵܠܹܝܢ</l>
                <l n="396">ܡܵܕܼܝܼܢ ܓܲܠܝܵܐ ܗ̄ܝ̣ ܕܠܵܘ ܕܲܢܨܲܠܹܐ ܩ̣ܵܡ ܕܲܢܨܲܠܹܐ.</l>
                <l n="397">:ܐܦܝܼܣ ܘܲܒܼܥ̣ܵܐ ܕܗܵܕܹܐ ܦܲܐܝܵܐ ܠܟܼܠ ܕܥܒܼܝܼܕܼܵܐ ܗ̄ܘ̣</l>
                <l n="398">ܘܩܪ̣ܐ ܠܡܘܬܐ ܘܐܲܦܸܩ ܝܲܗ̣ܒܼ ܠܹܗ ܡܝܼܬܐ ܕܫܲܐ ܠܹܗ܀</l>
                <l n="399">:ܩܵܠ̇ܐ ܫܡ̣ܥ ܗܘ̣ܐ ܡܝܼܬܼܵܐ ܩܒܼܝܼܪܐ ܕܲܩܪ̣ܝܗܝ ܒܫܡܹܗ</l>
                <l n="400">ܘܫܠܚ̣ ܘܫܕܗ̇ ܠܡܵܝܘܬܼܘܬܐ ܘܲܠܒܸܫ ܚܲܝܹ̈ܐ.</l>
                <l n="401">:ܢܦܲܩ̣ ܠܥܙܪ ܘܡܚܙܩ ܗ̄ܘ̣ܵܐ ܒܡܵܐܢܲܝ̈ ܩܲܒܼܪܹܗ</l>
                <l n="402">ܘܐܲܣܝܼܪ ܟܠܹܗ ܘܲܡܗܲܠܸܟ ܗ̄ܘ̣ܵܐ ܩܠܝܠܐܝܼܬܼ܀</l>
                <l n="403">:ܢܦܲܩ̣ ܥܲܢܝܼܕܼܵܐ ܟܲܕܼ ܐܲܣܝܼܪܝܼܢ ܪܸ̈ܓܼܫܲܝ ܦܲܓܼܪܹܗ</l>
                <l n="404">ܘܲܡܦܲܟܲܪ ܗ̄ܘ̣ܵܐ ܟܠܹܗ ܒܟܼܠܹܗ ܘܪܵܗ̇ܛ ܟܠܹܗ.</l>
                <l n="405">:ܬܗܲܪܘ ܗ̄ܘ̣ܵܘ ܟܸܢܫܹ̈ܐ ܒܚܹܝܠ ܪܲܒܿܘܼܬܹܗ ܕܗܵܘ̇ ܕܐܲ[...]ܡܹܗ</l>
                <l n="406">ܕܠܵܐ ܫ̣ܪܵܐ ܦܟܪ̈ܘܗܝ ܥܕܲܡܵܐ ܕܐܲܦܩܹܗ ܠܒܲܪ ܡ̣ܢ ܩܲܒܼܪܵܐ܀</l>
                <l n="407">:ܠܗ̇ܘܢ ܠܚܲܙ̈ܝܹܐ ܦܩ݂ܲܕ ܕܢܪܝܼܡܘܢ ܢܲܚܬܵܘ̈ܗܝ ܡܸܢܹܗ</l>
                <l n="408">ܕܠܵܐ ܢܸܬܼܦܲܠܓܘܢ ܕܕܼܡ ܠܵܘ ܗܘ̤ܝܘܼ ܐܸܠܵܐ ܐܚܪܢܐ.</l>
                <l n="409">:ܠܲܝܗܘܼܕ̈ܝܐ ܦܩ̣ܕܼ ܕܲܢܥܓܼܠܘܢ ܟܹܐܦܵܐ ܕܩܒܪܗ</l>
                <l n="410">ܕܢܲܟܸܿܣ ܐܸܢܘܢ ܕܲܚܙ̣ܵܘ ܦܓܼܪܹܗ ܕܡܝܼܬܼ ܘܐܸܬܼܚܲܒܲܠ܀</l>
                <l n="411">:ܗ̣ܢܘܢ ܦܲܬܼܚܘܼܗܝ ܠܩܲܒܼܪܵܐ ܕܐܸܚܲܕܼܘ ܒܥܸܕܵܢ ܡܵܘܬܹܗ</l>
                <l n="412">ܘܗܸܢܘܢ ܐܲܪܝܼܡܘ ܢܲܚܬܹ̈ܐ ܕܐܲܠܒܸܿܫ ܥܲܠ ܗܲܕܼܵܡܵܘ̈ܗܝ.</l>
                <l n="413">:ܒܲܦܠܝܼܓܼܘܼܬܼܗܘܿܢ ܡܸܬܼܒܲܩܹܐ ܗ̄ܘ̣ܵܐ ܝܵܕܲܥ ܟܠܵܐ</l>
                <l n="414">ܥܲܠ ܗܵܝ̇ ܐܸܡ݂ܲܪ ܕܐܲܪܝܼܡܘ ܟܹܐܦܵܐ ܘܫ̣ܪܘ ܘܐܙܠ܀</l>
                <l n="415">:ܦܫܝܼܩ ܗ̄ܘ̣ ܠܪܸܡܙܵܐ ܗܵܘ̇ ܕܐܲܩܝܡܹܗ ܡ̣ܢ ܓܵܘ ܩܲܒܼܪܵܐ</l>
                <l n="416">ܕܲܢܪܝܼܡ ܢܲܚܬܵܘ̈ܗܝ ܘܐܸܟܢ ܢܲܦܩܹܗ ܠܘܵܬܼ ܚܲܙ̈ܵܝܹܐ.</l>
                <l n="417">:ܡܨܹܐ ܗ̄ܘ̣ܵܐ ܕܢܲܥܓܸܠ ܟܹܐܦܵܐ ܠܘܼܩܕܼܵܡ ܡ̣ܢ ܦܘܼܡ ܩܲܒܼܪܵܐ</l>
                <l n="418">ܘܐܟܸܿܢ ܢܫܪܐ ܦܟܪ̈ܐ ܕܡܵܘܬܐ ܡ̣ܢ ܗܕܡ̈ܐ܀</l>
                <l n="419">:ܢܚܸܡ ܡܝܼܬܼܵܐ ܕܐܓܸܿܣ ܒܫܝܘܠ ܐܲܪܒܵܥܵܐ ܝܵܘܡܝܼ̈ܢ</l>
                <l n="420">ܘܲܠܩܵܒܼܘܿܪ̈ܵܘܗܝ ܥܒ̣ܿܕ ܚܲܙ̈ܝܐ ܕܡܵܘܬܹܿܗ ܘܚܲܝܵ̈ܘܗܝ.</l>
                <l n="421">:ܟܢܲܫ̣ܘ ܝܗܘܕ̈ܝܐ ܟܸܢܫܝܼ̈ܢ ܟܸܢܫܝܼ̈ܢ ܠܡܸܬܼܒܲܩܵܝܘܼ</l>
                <l n="422">ܒܡܝܼܬܼܵܐ ܕܪܵܗܸ̇ܛ ܟܲܕܼ ܐܲܣܝܼܪ̈ܵܢ ܐܝܼܕܼܵܘ̈ܗܝ ܘܪ̈ܓܼܠܵܘܗܝ܀</l>
                <l n="423">:ܬܲܗܪܵܐ ܪܲܒܿܐ ܚܙ̣ܵܘ ܚܲܙ̈ܵܝܹܐ ܕܠܵܐ ܒܲܟܼܝܼܵܢܵܐ</l>
                <l n="424">ܘܟܲܕܼ ܛܵܒ̣ ܬܲܗܪܐ ܗ̄ܘ̣ ܠܗܘܿܢ ܝܲܬܿܝܼܪܹ̈ܐ ܗܘ̤ܵܐ ܣܘܥܪܢܗ.</l>
                <l n="425">:ܗܲܗܪܵܐ ܗ̄ܘ̣ܵܐ ܓܹܝܪ ܘܲܟܼܡܵܐ ܕܢܹܐܡܲܪ ܬܘܼܒܼ ܬܲܗܪܵܐ ܗ̄ܘ̣ܵܐ</l>
                <l n="426">ܕܡܝܼܬܼܵܐ ܩܒܼܝܼܪܵܐ ܦܫ̣ܛ ܗ̄ܘ̣ܵܐ ܢܲܦ̣ܫܹܗ ܒܲܕܼܡܘܼܬܼ ܚܲܝܵܐ܀</l>
                <l n="427">:ܡܲܢ̣ܘܼ ܡܸܡܬܼܘܿܡ ܚܙ̣ܵܐ ܥܲܢܝܼܕܵܐ ܐܲܝܟ ܠܵܥܙܲܪ</l>
                <l n="428">ܕܛܥܝܼܢ ܡܵܐܢܵܘ̈ܗܝ ܥܲܠ ܟܲܬܼܦܵܬܹ̈ܐ ܘܡܲܦܸܩ ܥܲܡܹܗ.</l>
                <l n="429">:ܡ̇ܢ ܐܸܬܼܒܲܩܝܼܢ ܒܪܸ̈ܓܼܫܹܐ ܡܝܼܬܹ̈ܐ ܕܦܲܓܼܪܐ ܡܝܼܬܼܵܐ</l>
                <l n="430">ܕܐܲܣܝܼܪܝܼܢ ܗ̄ܘ̣ܵܘ ܘܠܵܐ ܡܸܬܼܥܘܟܝܢ ܡ̣ܢ ܡܲܪܕܼܬܼܵܐ܀</l>
                <l n="431">:ܐܲܣܝܼܪ ܦܲܓܼܪܵܐ ܒܚ̈ܒܼܠܹܐ ܕܢܲܚܬܹ̈ܐ ܟܠܹܗ ܒܟܼܠܹܗ</l>
                <l n="432">ܘܐܲܚܝܼܕܼ ܬܲܪܥܵܐ ܒܐܲܦܲܝ̈ ܥܲܝܢܘ̈ܗܝ ܘܠܵܐ ܡܸܬܿܬܲܩܲܠ.</l>
                <l n="433">:ܪܗܝܼܒܼ ܗ̄ܘ̣ܵܐ ܘܢܵܦܸܩ̇ ܡ̣ܢ ܓܵܘ ܥܘܼܡܪܹܗ ܩܲܠܝܼܠܵܐܝܼܬܼ</l>
                <l n="434">ܘܲܪܗܝܼܒܼܝܼܢ ܗ̄ܘ̣ܵܘ ܟܸܢܫܹ̈ܐ ܠܒܲܢܫ[...] ܒܹܗ ܚܲܬܿܝܼܬܼܵܐܝܼܬܼ.</l>
                <l n="435">:ܥܲܝܢܹܗ ܕܟܼܠܢܵܫ ܠܘܼܩܒܲܠ ܡܲܦܩܹܗ ܨܲܕܼܝܼܪܹ̈ܢ ܗܲܘ̤̈ܝ</l>
                <l n="436">ܘܠܵܐ ܣܲܒܼ̈ܥܵܢ ܗ̄ܘ̤̈ܝ ܠܡܸܚܙܵܐ ܦܲܓܼܪܵܐ ܕܦܲܠܛܹܗ ܡܵܘܬܐ܀</l>
                <l n="437">:ܕܠܑܵܐ ܣܲܒܼܥܘܼܬܼܵܐ ܡܸܬܼܒܲܩܝ̈ܢ ܗ̄ܘ̤ܵܝ ܥܲܝܢܹ̈ܐ ܒܲܦܓܼܪܹܗ</l>
                <l n="438">ܘܲܟܼܡܵܐ ܕܚܲܪ̈ܢ ܬܘܼܒܼ ܚܝܪ̈ܢ ܗܲܘ̤̈ܝ ܕܗܘ̤ܝܘܼ ܐܵܘ ܠܵܐ. </l>

                <pb ed="http://syriaca.org/manuscript/2289" n="f.116v"/>

                <l n="439">:ܒܕܼ ܡܘܼܬܼ ܢܝܼܫܵܐ ܣܡܵܘܼܗܝ ܟܠܗܘܿܢ ܩܕܼܵܡ ܥܲܝܢܲܝ̈ܗܘܿܢ</l>
                <l n="440">ܘܲܟܼܡܵܐ ܕܚܵܙܹ̇ܝܢ ܗ̄ܘ̣ܵܘ ܦܲܪܨܘܿܦܹܗ ܬܘܼܒܼ ܚܵܙܹ̇ܝܢ ܗ̄ܘ̣ܵܘ܀</l>
                <l n="441">:ܠܘܵܬܼ ܦܲܪܨܘܿܦܹܗ ܥܲܝܢܹ̈ܐ ܒܥܝܢܘ̈ܗܝ ܬܡܝܗ̈ܵܢ ܗ̄ܘ̤̈ܝ</l>
                <l n="442">ܕܲܦܢ̣ܝ̈ ܘܲܚ̣ܙܝ̈ ܘܐܸܕܼܢܹ̈ܐ ܒܐܸܕܼܢܵܘ̈ܗܝ ܕܨܵܝ̈ܬܵܢ ܩܵܠܵܐ.</l>
                <l n="443">:ܚܲܬ̣ܿܝܼܬܼܵܐܝܼܬܼ ܚܦܲܝܼܛܝܼܢ ܗܘܵܘ ܛܵܒܼ ܕܲܢܨܘܬܘܢܝܗܝ</l>
                <l n="444">ܟܲܕܼ ܡܸܫܬܲܥܹܐ ܕܐܲܝܟܲܢ ܨܵܬܹܗ ܠܩܵܠܵܐ ܕܲܩܪ̣ܝܗܝ܀</l>
                <l n="445">:ܘܲܟܼܒܲܪ ܫܲܐܸܠܘ ܡܝܼ̈ܬܹܗ ܕܥܵܘ̣ܠܵܐ ܠܡܝܼܬܼܵܐ ܕܚ̣ܝܵܐ</l>
                <l n="446">ܕܡܲܢ̣ܘܼ ܛܲܟܲܣܵܐ ܕܲܚܙܹ̇ܝܬܼ ܒܲܫܝܘܿܠ ܨܝܕܼ ܥܲܢܝ̈ܕܐ.</l>
                <l n="447">:ܘܟܫܪ ܦܲܢܝܼ ܡܝܬܐ ܕܚ̣ܵܝܐ ܠܚܲܝܹ̈ܐ ܕܡܝܼܬܼܝܼܢ</l>
                <l n="448">ܕܛܲܟܼܣܵܐ ܒܲܫܘܿܠ ܫܸܬܼܩܵܐ ܘܲܫܠܝܵܐ ܕܠܵܐ ܒܘܼܝܵܢܵܐ܀</l>
                <l n="449">:ܫܹܐܬܼܩܵܐ ܪܒܿܐ ܕܠܵܐ ܚܝܘܬܐ ܥܲܠ ܗܕܡ̈ܐ</l>
                <l n="450">ܘܫܸܠܝܐ ܒܗܝܼܠܵܐ ܕܠܵܐ ܣܘܼܥܪܵܢܵܐ ܒܙܵܘܥܲܝ̈ ܢܲܦ̣ܫܵܐ.</l>
                <l n="451">:ܦܲܓܼܪܐ ܫܲܬܿܝܼܩ ܒܲܕܼܡܘܼܬܼ ܚܪܫܵܐ ܠܦܘܼܬܼ ܚܲܪܫܘܼܬܹܗ</l>
                <l n="452">ܘܢܲܦ̣ܫܵܐ ܚܲܝܵܐ ܠܦܘܼܬܼ ܚܲܝܘܼܬܼܵܗ̇ ܕܠܵܐ ܦܘܼܠܚܵܢܵܐ܀</l>
                <l n="453">:ܣܒܲܪܝܵܬܼܵܐ ܛܒܼܬܼܵܐ ܐܲܦܸܠ ܡܝܵܬܼܵܐ ܒܐܸܕܼܦܲܝ̈ ܚܲܝܹ̈ܐ</l>
                <l n="454">[ܕܐܲܦܢܝܼܐ] ܐܸܢܘܿܢ ܠܘܵܬܿ ܝܘܼܠܦܵܢܵܐ ܕܲܙܪܲܥ̣ ܚܲܝܹ̈ܐ.</l>
                <l n="455">:ܚܲܝܹ̈ܐ ܚܕܬ̈ܐ ܙܪܲܥ̣ ܗ̄ܘ̣ܵܐ ܡܵܪܵܢ [ܒ]ܡܵܝܘܿܬܹ̈ܐ ܒܹܝܬܼ</l>
                <l n="456">ܘܚܵܘܝܼ ܐܸܢܘܿܢ ܐܲܝܟ ܪܗܒܼܘܼܢܵܐ ܒܝܲܕܼ ܠܥܙܪ܀</l>
                <l n="457">:ܠܟܼܠܹܗ ܟܝܵܢܵܐ ܡܠ̣ܟ ܘܐܸܫܬܵܘܕܝܼ ܚܬܼܡܚ̈ܬܐ</l>
                <l n="458">ܘܚܲܬܸܿܡ ܡܸܠܬܹܗ ܒܡܝܼ̈ܬܹܐ ܬܠܵܬܼܵܐ ܕܢܲܚܸܡ ܘܐܲܚܝܼ.</l>
                <l n="459">:ܬܠܵܬܐ ܣܵܗܕ̈ܝܼܢ ܐܲܪܡܝܼܘ ܐܝܼܕܼܵܐ ܒܫܛܪ ܚܲܝܲܝ̈ܢ</l>
                <l n="460">ܚܲܕܼ ܠܥܙܪ ܘܒܲܪ ܐܲܪܡܠܬܐ ܘܒܲܪܬܼ ܝܘܐܪܫ܀</l>
                <l n="461">:ܬܠܵܬܼܵܐ ܗܡܝܼܪܹ̈ܐ ܕܒܪ ܡ̣ܢ ܡܵܘܬܼܵܐ ܡܚܲܒܸܿܠ ܐ̄ܢܵܫܵܐ</l>
                <l n="462">ܥܲܕ ܬܵܒ̇ܥ ܠܵܗ̇ ܠܟܼܠܵܗ̇ ܫܒܼܝܼܬܹܗ ܒܫܘܼܠܵܡ ܙܲܒܼܢܹ̈ܐ.</l>
                <l n="463">:ܒܝܲܕܼ ܚܲܝܲܝ̈ܗܘܿܢ ܐܲܠܦܹܗ ܚܲܝܠܵܐ ܕܓܲܢ̄ܒܼܵܪܘܼܬܹܗ</l>
                <l n="464">ܕܠܵܐ ܢܸܬܼܦܲܠܓܼ ܥܲܠ ܙܵܟܘܼܬܼܵܐ ܕܲܒܫܘܼܠܵܡܵܐ܀</l>
                <l n="465">:ܡܸܓܼܠܵܐ ܓܠ̣ܐ ܠܲܢ ܒܫܘܪܵܝ ܩܸܐܪ̱ܣܵܐ ܕܥܒܕ ܥܲܡܹܗ</l>
                <l n="466">ܕܢܸܗܘܹܐ ܝܕܥ̇ ܕܓܼܘܥܠܵܢ ܐ̄ܢܵܫܵܐ ܬܒ̇ܥ ܒܐܝܼܕܼܵܘ̈ܗܝ.</l>
                <l n="467">:ܬܚܘܼܡܵܐ ܣܵܡ̣ ܠܹܗ ܡ̣ܢ ܗܵܘ̇ ܝܵܘܡܵܐ ܕܩ̣ܵܡ ܠܥܙܪ</l>
                <l n="468">ܕܛܲܪ ܠܝܼ ܫܒܼܝܼܬܼܵܐ ܕܦܵܢܬ̤ ܨܐܕܝܟ ܥܲܕܼ ܐܵܬܹ̇ܐ ܐ̄ܢܵܐ܀</l>
                <l n="469">:ܗܵܐ ܚܵܘܝܼܬܼܵܟ ܕܠܵܘ ܕܝܼܠܵܟ ܗܝ̤ ܫܒܼܝܼܬܼܵܐ ܕܐ̄ܢܵܫܵܐ</l>
                <l n="470">ܘܠܵܐ ܫܲܠܝܼܛ ܐܲܢ̄ܬܿ ܥܲܠ ܚܲܝܲܝ̈ܗܘܿܢ ܐܲܝܟ ܡܵܐ ܕܪܢܝܬ̄.</l>
                <l n="471">:ܪܒܝܬܿܐ ܐܲܢ̄ܬܿ ܕܗܕܡܝ̈ܗܘܿܢ ܒܲܡܠܹܐ ܙܲܒܼܢܵܐ</l>
                <l n="472">ܚܙܝܼ ܠܵܐ ܬܵܘܒܸܿܕܼ ܡܸܢܬܐ ܕܣܲܥܪܵܐ ܡ̣ܢ ܪܹ̈ܫܝܗܘܢ܀</l>
                <l n="473">:ܚܙ̣ܵܝ ܐܵܦ ܐܲܢ̄ܬܘܿܢ ܫܒܼܝ̈ܐ ܕܲܦܢ̣ܘ ܡ̣ܢ ܥܲܒܕܘܼܬܼܵܐ</l>
                <l n="474">ܛܲܪܘ ܡܘܼܠܟܵܢܵܐ ܕܚܲܝܲܬܼ ܡܝܼ̈ܬܹܐ ܒܪ̈ܥܝܢܝܟܘܢ.</l>
                <l n="475">:ܚܙ̣ܵܘ ܠܵܐ ܬܸܛܥܘܢ ܐܲܝܟ ܕܛܥܝܬܘܢ ܡ̣ܢ ܫܘܼܪܵܝܵܐ</l>
                <l n="476">ܕܠܵܐ ܬܚܲܝܨܘܼܬܵܗ̇ ܠܢܝܼܪܹܗ ܕܡܵܘܬܼܵܐ ܥܲܠ ܚܝ̈ܟܿܘܢ܀</l>
                <l n="477">:ܕܲܩܪܵܒܼܵܐ ܚܙ̣ܵܘ ܪܲܒܿܐ ܥܸܒܼ̇ܕܼܬܼ ܥܲܠ ܐܦܝ̈ܟܿܘܿܢ</l>
                <l n="478">ܥܲܡ ܚܲܣܝܢ̈ܐ ܬܪܹܝܢ ܕܐܸܫܬܲܝܠܘܼ ܡܵܘܬܼܵܐ ܘܒܼܝܼܫܵܐ.</l>
                <l n="479">:ܚܙ̣ܵܘ ܕܲܒܼܡܵܘܬܵܐ ܕܲܩܢܘܿܡܝ ܢܚܸܬܹ̇ܬܼ ܠܥܘܡܩܵܐ ܕܲܫܝܘܿܠ</l>
                <l n="480">ܘܬܒܼ̇ܪܹܬܼ ܬܲܪܥܹ̈ܐ ܘܲܓܼܕܼܡ̇ܬܼ ܡܘܼ̈ܟܼܠܹܐ ܕܠܟܘܢ ܐܸܦܪܘܿܩ܀</l>
                <l n="481">:ܗܵܐ ܦܬܸܪ ܡܵܘܬܐ ܘܲܚܒܼܝܼܫ ܣܵܢܐܵܐ ܒܹܷܝܬܼ ܣܝܼܪܹ̈ܐ</l>
                <l n="482">ܠܵܐ ܬܸܬܼܪܲܦܘܢ ܕܠܵܐ ܢܸܬܼܪܲܦܘܼܢ ܐܲܣܘܿܪ̈ܝܗܘܿܢ.</l>
                <l n="483">:ܗܵܐ ܚܘܝܬܼ̇ܟܘܢ ܕܒܡܢ ܚܝ̇ܒܿܝܢ ܘܐܲܝܟܲܢ ܙܵܟܹ̇ܝܢ</l>
                <l n="484">ܛܲܝܒܼܘ ܦܘܼܪ̈ܣܹܐ ܕܚܵܫܚܝܼ̇ܢ ܠܩܹܐܪܣܵܐ ܕܪܡܝܢ ܐ̄ܬܘܢ ܒܹܗ܀</l>
                <l n="485">:ܠܒܲܫ̣ܘ ܫܸܪܝܵܢܵܐ ܣܒܪܐ ܛܵܒܼܵܐ ܕܠܵܐ ܡܸܬܿܕܓܠ</l>
                <l n="486">ܘܐܲܚܘܿܕܼܵܘ ܣܟܿܪܐ ܕܗܝܡܵܢܘܼܬܼܵܐ ܕܠܵܐ ܡܸܫܬܼܪܲܝܵܐ.</l>
                <l n="487">:ܣܝܼܡܘ ܣܲܢܘܿܪܬܵܐ ܕܚܘܼܒܼܵܐ ܪܲܒܵܐ ܒܪܹܫ ܡܲܕܼܥܲܝܟܿܘܿܢ</l>
                <l n="488">ܘܐܲܚܘܕܲܘ ܣܲܝܦܵܐ ܕܡܸܠܲܬܼ ܩܘܼܫܬܵܐ ܒܠܸܫܒܲܝܥܘܢ܀</l>
                <l n="489">ܐܲܩܪܸܒܼܘ ܘܲܙܟܼܵܘ ܠܪ̈ܓܼܝܼܓܼܬܐ ܕܚܲܫܹ̈ܐ ܘܫܹܐܪܹ̈ܐ: </l>

                <pb ed="http://syriaca.org/manuscript/2289" n="f.117r"/>

                <l n="490">ܘܣܲܟܵܘ ܠܐܲܓܼܪܵܐ ܕܡܟܼܠܟܵܢ ܚܲܝܹ̈ܐ ܕܠܵܐ ܫܘܼܠܵܡܵܐ܀ ܫܠܸܡ܀ </l>
            </div>

        </body>
    </text>
</TEI>
