<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8546">On the Departed
                    and the Resurrection (Memra 18) - <foreign>ܡܐܡܪܐ ܕܥܠ ܥܢܝܕ̈ܐ ܘܥܠ ܚܝܬ
                        ܡܝ̈ܬܐ</foreign></title>
                <title xml:lang="en" level="s" ref="http://syriaca.org/work/8528">The Homilies of
                    Mar Narsai</title>
                <title level="s">The Oxford-BYU Syriac Corpus</title>
                <author ref="http://syriaca.org/person/650">Narsai</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>Created by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person"/>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"
                        ><!-- Name of the person who transcribed the Syriac text --></name>
                </respStmt>
            </titleStmt>
            <editionStmt>
                <edition n="0.1"/>
            </editionStmt>
            <publicationStmt>
                <distributor>
                    <pubPlace>
                        <placeName>Jean and Alexander Heard Library System, Vanderbilt
                            University, Nashville, Tennessee, USA</placeName>
                    </pubPlace>
                </distributor>
                <authority>The Oxford-BYU Syriac Corpus</authority>
                <idno type="URI">https://syriaccorpus.org/44</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <msDesc>
                    <msIdentifier>
                        <settlement>Oxford</settlement>
                        <repository>British Library</repository>
                        <idno>Oriental 5463</idno>
                        <altIdentifier>
                            <idno>BL Or. 5463</idno>
                        </altIdentifier>
                    </msIdentifier>
                </msDesc>
            </sourceDesc>
        </fileDesc>
        <encodingDesc>
            <editorialDecl>
                <p>The Oxford-BYU Syriac Corpus is a joint project of the University of Oxford and
                    Brigham Young University in collaboration with Vanderbilt University and the
                    Initiative for Digital Humanities, Media, and Culture at Texas A&amp;M
                    University.</p>
                <!-- Look at editorialDecl desription in P5 for labels (https://www.tei-c.org/release/doc/tei-p5-doc/en/html/ref-editorialDecl.html) and use as necessary to describe the corpus/text in question -->
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc>
            <change when="2017-03-02" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text>
        <body>
            <div1 type="part" n="18">
                <head>
                    <title>On the Departed and the Resurrection (Memra 18)</title>
                </head>
                <head xml:lang="syr">
                    <title xml:lang="syr">ܡܐܡܪܐ ܕܥܠ ܥܢܝܕ̈ܐ ܘܥܠ ܚܝܬ ܡܝ̈ܬܐ</title>
                </head>
                <div2 type="rubric" xml:lang="syr">
                <pb ed="http://syriaca.org/manuscript/2289" n="f.68r"/>
                    <l>ܡܸܐܡܪܵܐ: ܝܐ܀ ܕܥܲܢܝܼܕܹ̈ܐ܀</l>
                    <l>:ܬܘܼܒܼ ܕܝܼܠܸܗ ܟܲܕܼ ܕܝܼܠܹܗ ܡܸܐܡܪܵܐ ܕܲܚܕܲܥܣܲܪ</l>
                    <l>ܘܠܵܚܸ̇ܡ ܠܲܥܪܘܼܒܼܬܼܵܐ ܕܡܲܥܵܠܲܝ ܨܵܘܡܵܐ.</l>
                    <l>ܕܡܸܬܼܟܲܢܝܵܐ ܕܥܲܢܝܼ̈ܕܐ ܀</l>
                    <l>ܥܘܼܢܵܝܵܐ:</l>
                    <l>:ܛܘܼܒ̣ܵܘ̈ܗܝ ܠܐܲܝܢܵܐ ܕܡ̣ܢ ܗܵܢ ܥܵܠܡܵܐ ܓܒ̣ܵܐ ܠܹܗ ܪ̈ܵܚܡܹܐ</l>
                    <l>ܡܵܪܹܗ ܕܥܵܠܡܵܐ܀</l>
                    <l>ܐܲܚܲܝ̈܀</l>
                </div2>
                <div2 type="text" xml:lang="syr">
                    <l n="1">:ܒܫܘܼܦܪܵܐ ܦܲܐܝܵܐ ܕܲܨܠܸܡ ܐ̄ܢܵܫ̈ܐ ܨܒܹܝ̇ܬܼ ܕܐܸܬܼܒܲܩܸܐ</l>
                    <l n="2">ܘܥܲܕܼ ܒܵܥܹ̇ܐ ܐ̄ܢܵܐ ܕܐܸܚܙܹܐ ܫܘܼܦܪܹܗ ܚܙܹ̇ܝܬܼ ܡܘܼܟܵܟܹܗ.</l>
                    <l n="3">:ܚܙܹܝܬܹܗ ܕܲܩܛܝܼܪ ܬܵܓܼܵܐ ܒܐܲܪܥܵܐ ܕܡܲܡܠܸܟ ܥܲܠ ܟܠ</l>
                    <l n="4">ܘܗܸܦܟܹܿܬܼ̇ ܘܲܚܙܹܝ̇ܬܼ ܕܲܫܕܹܐ ܒܲܫܝܘܼܠ ܡ̣ܢ ܟܠܵܐ ܀</l>
                    <l n="5">:ܚܙܹܝ̇ܬܼ ܟܲܕܼ ܦܵܩܸܕܼ̇ ܘܡܸܫܬܲܡܥܝܼܢ ܠܹܗ ܡ̈ܠܝܼܠܹܐ ܘܚܲܪ̈ܫܹܐ</l>
                    <l n="6">ܘܒܵܬܲܪ ܩܲܠܝܼܠ ܚܙܹ̇ܝܬܼ ܟܲܕܼ ܡܲܗܸܠ ܣܵܣܵܐ ܒܦܲܓܼܪܹܗ.</l>
                    <l n="7">:ܚܙܹ̇ܝܬܼ ܟܲܕܼ ܝܵܬܸܒܼ̇ ܥܲܠ ܡܲܪ̈ܟܒܼܵܬܼܵܐ ܘܕܲܚܝܼܠ ܚܸܙܘܹܗ</l>
                    <l n="8">ܘܬܼܘܼܒܼ ܚܵܪܹܬܼ ܒܹܗ ܕܡܲܪܟܸܿܢ ܪܹܫܹܗ ܒܲܬܼܪܲܥ ܩܲܒܼܪܵܐ ܀</l>
                    <l n="9">:ܚܙܹ̇ܝܬܼ ܕܲܡܨܲܒܸܿܬܼ ܒܲܠܒܼܘܼܫ ܒܘܼܨܵܐ ܘܲܒܼܫܹܐܪ̈ܝܹܐ</l>
                    <l n="10">ܘܒܼܵܬܲܪ ܙܲܒܼܢܹ̈ܐ ܚܙܹ̇ܝܬܼ ܕܲܩܪܝܼܡܵܐ ܓܘܵܓܲܝ ܒܐܲܦܵܘ̈ܗܝ.</l>
                    <l n="11">ܚܙܹ̇ܝܬܼ ܟܲܕܼ ܡܲܪܗܸܒܼ ܩܵܠ ܦܘܼܩܕܵܢܹܗ ܠܲܟܼܢܵܘ̈ܬܹܗ</l>
                    <l n="12">ܘܲܪܗܸܛ ܡܵܘܬܐ ܘܒܲܠܥܹܗ ܡ̣ܢ ܫܹܠܝ ܘܲܫܬܸܩ ܩܵܠܹܗ ܀</l>
                    <l n="13">:ܚܙܹ̇ܝܬܼ ܟܲܕܼ ܒܵܢܹ̇ܐ ܘܡܵܘܪܸܒܼ ܥܘܼܡܪܹܗ ܕܠܵܐ ܡܘܼܫ̈ܚܵܬܼܵܐ</l>
                    <l n="14">ܘܲܒܼܝܘܿܡ ܡܵܘܬܹܗ ܠܵܐ ܐ̄ܢܵܫ ܝܲܗܒܼ ܠܹܗ ܕܲܢܕܲܝܲܪ ܒܹܗ. </l>
                
                <pb ed="http://syriaca.org/manuscript/2289" n="f.68v"/>
                
                    <l n="15">:ܚܙܹ̇ܝܬܼ ܕܛܲܝܸܒܼ ܠܹܗ ܢܚ̈ܬܼܐ ܪ̈ܓܼܝܼܓܹܐ ܠܝܘܿܡ ܡܸܫܬܘܼܬܼܵܐ</l>
                    <l n="16">ܘܣܲܪܗܸܒܼ ܡܵܘܬܿܐ ܩܛܲܪ ܠܗ ܒܲܫܝܘܿܠ ܓܢܘܢܐ ܕܐܸܒܼܠܵܐ܀</l>
                    <l n="17">:ܚܙܹ̇ܝܬܼ ܟܲܕܼ ܪܵܗܸܛ̇ ܠܲܡܟܲܢܵܫܘܼ ܕܠܵܐ ܣܲܒܼܥܘܼܬܼܵܐ</l>
                    <l n="18">ܘܲܒܼܥܘܼܢܕܵܢܹܗ ܚܙ̣ܩ ܟܕܼ ܡܸܣܟܹܿܢ ܡ̣ܢ ܛܒ̈ܬܐ.</l>
                    <l n="19">:ܕܠܵܐ ܝܘܼܬܼܪܵܢܵܐ ܚܙ̣ܩ ܚܲܝܠܵܢܵܐ ܡ̣ܢ ܓܵܘ ܥܘܼܡܪܹܗ</l>
                    <l n="20">ܘܠܵܐ ܢܣܲܒܼ ܙܘܵܕܹ̈ܐ ܠܐܘܼܪܚܵܐ ܕܐܸܙܕܲܡܲܢ ܠܹܗ̇ ܀</l>
                    <l n="21">:ܢܦܲܩ̣ ܡ̣ܢ ܥܘܼܡܪܹܗ ܐܲܝܟ ܡܵܐ ܕܢܦ̣ܩ ܡ̣ܢ ܓܵܘ ܟܲܪܣܵܐ</l>
                    <l n="22">ܥܲܪܛܸܠ ܐܸܬ̣ܵܐ ܘܥܲܪܛܸܠ ܐܸܙܲܠ̣ ܚܲܫܵܐ ܗ̄ܘ̣ ܪܲܒܵܐ.</l>
                    <l n="23">:ܚܲܫܵܐ ܕܫܸܦܠܹܗ ܕܝܲܩܝܼܪ ܡ̣ܢ ܟܠ ܙܲܩܬܹܗ ܠܪܸܥܝܵܢܝ</l>
                    <l n="24">ܘܚܸܫܹ̇ܬܼ ܣܲܓܿܝܼ ܥܲܠ ܡܘܼܟܵܟܹܗ ܕܓܸܢܣܲܢ ܫܝܼܛܵܐ ܀</l>
                    <l n="25">:ܚܙܹ̇ܝܬܼ ܪܘܼܡܵܪܡܹܗ ܕܐܲܝܟ ܛܸܠܵܠܵܐ ܥܩܲܪ ܡ̣ܢ ܨܐܕܵܘܗܝ</l>
                    <l n="26">ܘܲܚܙܹ̇ܝܬܼ ܫܸܦܠܹܗ ܘܡܘܼܟܵܟ ܢܲܦ̣ܫܹܗ ܕܐܲܓܲܪ ܣܲܓܝܼ.</l>
                    <l n="27">:ܒܫܸܠܦܹܗ ܚܵ̇ܪܹܬܼ ܕܡܲܓܸܿܣ ܒܲܫܝܼܘܠ ܘܲܥܒܼܝܼܕ ܡܸܕܼܪܵܐ</l>
                    <l n="28">ܘܲܪܢܝܹ̇ܬܼ ܕܐܲܝܟܲܢ ܘܐܸܡܲܬܼܝ ܦܵܢܹ̇ܐ ܠܘܵܬܼ ܚܲܝܘܬܼܵܐ ܀</l>
                    <l n="29">:ܪܢܹܝܬܼ ܕܐܲܝܟܲܢ ܟܲܝ ܢܒܵܥܸܝ̇ܢ ܚܲܝܹ̈ܐ ܡ̣ܢ ܡܝܼܬܼܘܼܬܼܵܐ</l>
                    <l n="30">ܘܐܲܝܟܲܢ ܗܵܦܸ̇ܟ ܡܸܕܪܹܗ ܫܝܼܛܵܐ ܠܘܵܬܼ ܪܘܼܡܪܵܡܹܗ.</l>
                    <l n="31">:ܡ̇ܢ ܒܢܸ̇ܐ ܠܹܗ ܠܗܲܝܟܲܠ ܦܲܓܼܪܵܐ ܕܣܲܬܼܪܹܗ ܡܵܘܬܵܐ</l>
                    <l n="32">ܘܡ̇ܢ ܡܲܦܵܢܐ ܠܵܗ̇ ܠܢܲܦ̣ܫܵܐ ܨܐܕܘܵܗܝ ܕܲܬܼܗܠܸܠ ܒܹܗ ܀</l>
                    <l n="33">:ܡ̇ܢ ܦܵܬܲܚ̇ ܠܹܗ ܠܬܲܪܥܵܐ ܕܲܫܝܼܘܿܠ ܕܐܲܚܝܼܕܼ ܒܲܐܦܘ̈ܗܝ</l>
                    <l n="34">ܘܡ̇ܢ ܡܲܦܸܩ ܠܹܗ ܡ̣ܢ ܓܵܘ ܚܸܣܢܹ̈ܐ ܕܡܵܘܬܐ ܝܲܥܢܵܐ.</l>
                    <l n="35">:ܐܲܝܢܵܐ ܚܲܝܠܵܐ ܕܢܵܦܲܚ̇ ܒܐܲܦܵܘ̈ܗܝ ܪܘܼܚ ܚܲܝܘܼܬܼܵܐ</l>
                    <l n="36">ܘܡܲܩܢܹܐ ܩܵܠܵܐ ܠܪܸ̈ܓܼܫܹܐ ܡܝܼ̈ܬܹܐ ܠܡܸܙܡܲܪ ܫܘܼܒܼܚܵܐ ܀</l>
                    <l n="37">:ܐܲܝܢܵܐ ܪܸܡܙܵܐ ܕܢܵܦܹ̇ܩ ܪܵܗ̇ܛ ܒܐܲܪ̈ܒܼܥܦܸܢܝܵܢ</l>
                    <l n="38">ܘܲܡܦܲܪܸܫ ܠܹܗ ܠܡܸܕܼܪܵܐ ܕܐ̄ܢܵܫ̈ܐ ܡ̣ܢ ܗܵܘ̇ ܕܐܲܪܥܵܐ.</l>
                    <l n="39">:ܡܲܢ̣ܘܼ ܕܦܵܪܸܫ ܡܸܕܼܪ̈ܐ ܕܐܢܫ̈ܐ ܡ̣ܢ ܕܚܝܘ̈ܬܐ</l>
                    <l n="40">ܕܐܸܟܲܠ̣ܘ ܐܢܘܢ ܘܡܝܬܼܘ ܘܐܸܬܼܚܲܠܛܘ ܦܲܓܼܪܹ̈ܐ ܒܦܲܓܼܪܹ̈ܐ܀</l>
                    <l n="41">:ܟܡܵܐ ܟܲܝ ܗܵܘܹ̇ܐ ܗܵܘ̇ ܦܘܼܩܕܵܢܵܐ ܕܦܵܩܸ̇ܕ ܠܲܡܩܵܡ</l>
                    <l n="42">ܕܗܵܐ ܠܲܝܬܿ ܡܸܢܝܵܢ ܠܐܲܠܦܹ̈ܐ ܕܐܢܫ̈ܐ ܕܲܗܘ̤ܵܘ ܡܸܕܼܪ̈ܐ.</l>
                    <l n="43">:ܟܡܵܐ ܟܲܝ ܐܲܠܦܹ̈ܐ ܕܫܡܝܵܢ̈ܐ ܢܵܦܩ̇ܝܢ ܒܵܥܝܹ̇ܢ</l>
                    <l n="44">ܠܐܲܝܠܝܹܢ ܕܐܸܒܲܕܘ ܒܝܲܡܵܐ ܘܢܲܦܫܵܐ ܒܟ̣ܠ ܐܸܣܟܹܝܡܝܼ̈ܢ܀</l>
                    <l n="45">:ܡ̣ܢ ܐܲܝܟܵܐ ܟܲܝ ܦܢܵܝܹ̇ܢ ܘܐܵܬܹܝ̇ܢ ܒܸܣܪܵܐ ܘܓܲܪ̈ܡܹܐ</l>
                    <l n="46">ܕܗܵܐ ܠܲܝܬܿ ܕܘܼܡܝܵܐ ܕܪܘܼܢܵܒܼ ܦܲܓܼܪܵܐ ܒܡܸܕܪܵܐ ܕܐܲܪܥܵܐ.</l>
                    <l n="47">:ܗܘ̤ ܟܲܝ ܐܝܼܬܼܵܘܗܝ ܡܸܕܼܪܵܐ ܕܐܲܪܥܵܐ ܕܗܵܘܸ̇ܐ ܦܲܓܼܪܵܐ</l>
                    <l n="48">ܘܡܲܢ̣ܘܼ ܕܡܨܐ ܠܡܦܪܫ ܡܕܪܐ ܡ̣ܢ ܒܲܪ ܓܸܢܣܹܗ܀</l>
                    <l n="49">:ܗܵܠܹܝܢ ܐܸܢܵܐ ܪܢܝܹ̇ܬܼ ܣܲܟܼܠܵܐܝܼܬܼ ܒܦܲܪܨܘܦ ܣܲܟܸ̈ܠܹܐ</l>
                    <l n="50">ܘܲܬܼܢܝ̇ܬܼ ܕܝܼܠܗܘܢ ܐܲܝܟ ܗܵܘ̇ ܕܐܸܢܵܐ ܒܗܘܿܢ ܐܸܬܬܲܚ̇ܕܹܬܼ.</l>
                    <l n="51">:ܪܸܥܝܵܢ ܣܲܟܼ̈ܠܹܐ ܬܢܹܝ̇ܬܼ ܡ̣ܢ ܪܸܥܝܵܢܝ ܐܲܝܟ ܪܸܥܝܵܢܗܘܿܢ</l>
                    <l n="52">ܘܦܵܘܠܘܿܣ ܨܵܬܼܢܝ ܘܚܲܣܕܼܢܝ ܥܡܗܘܿܢ ܐܲܝܟ ܕܲܠܣܲܟܼܠܵܐ܀</l>
                    <l n="53">:ܟܵܪܘܿܙ ܪܘܼܚܵܐ ܘܣܵܗܕܵܐ ܒܚܝܼܪܵܐ ܕܚܵܝܲܬܼ ܡܝܼ̈ܬܹܐ</l>
                    <l n="54">ܫܡܲܥ̣ ܦܘܼܠܵܓܼܵܐ ܕܚܲܝܲܬܼ ܡܝܼ̈ܬܹܐ ܘܛܢ ܘܐܸܬܼܥܲܙܲܙ.</l>
                    <l n="55">:ܣܲܟܼܠܵܐ ܠܲܡ ܩܪ̣ܢܝ ܒܦܲܪܨܘܿܦ ܣܲܟܼ̈ܠܹܐ ܦܠܝܲܓܼܝܼ̈ ܠܸܒܵܐ</l>
                    <l n="56">ܕܥܲܠ ܡ̇ܢ ܬܲܪܓܸܿܡܬܿ ܪܸܥܝ̇ܢ ܣܲܟܼ̈ܠܹܐ ܒܐܸܕܲܢܲܝ̈ ܐ̄ܢܵܫܵܐ܀</l>
                    <l n="57">:ܣܲܟܼܠܵܐ ܠܲܡ ܚܘܪ ܒܟܝܢ ܙܲܪܥܐ ܕܐܢ̄ܬܿ ܙܪܥ ܡ̇ܢ ܐܢ̄ܬܿ</l>
                    <l n="58">ܕܐܸܢ ܠܵܐ ܡܵܐܸ̇ܬܼ ܠܵܐ ܡܨܐ ܚܲܝܹ̈ܐ ܘܛܵܥܸ̇ܢ ܦܹܐܪܹ̈ܐ.</l>
                    <l n="59">:ܚܘܪ ܒܲܦܪܸܕܬܼܵܐ ܕܚܸܛܬܼܵܐ ܕܙܲܪܥܵܐ ܕܡܲܪܡܝܼܬܿ ܒܐܲܪܥܵܐ</l>
                    <l n="60">ܕܡܵܝ̇ܬܐ ܠܘܼܩܕܼܵܐ ܘܐܟܸܢ ܚܵܝܵܐ ܒܐܪܵܙ ܢܘܼܚܵܡܵܐ ܀</l>
                    <l n="61">:ܗ̤ܝ ܗ̣̄ܝ ܚܸܛܬܼ̇ܐ ܕܢܵܦܠܵܐ ܘܡܵܝ̇ܬܿܐ ܒܲܕܼܡܘܼܬܼ ܦܲܓܼܪܵܐ</l>
                    <l n="62">ܗ̤ܝ ܗ̄ܝܼ ܕܫܵܘܚ̇ܵܐ ܡ̣ܢ ܡܲܣܝܘܼܬܼܵܗ̇ ܒܗܸܕܼܪܵܐ ܪܲܒܐ. </l>
                
                <pb ed="http://syriaca.org/manuscript/2289" n="f.69r"/>
                
                    <l n="63">:ܒܗܵܢܵܐ ܛܲܟܼܣܵܐ ܡܵܐܸܬܼ̇ ܦܲܓܼܪܵܐ ܘܚܵܝܹ̇ܐ ܦܲܓܼܪܵܐ</l>
                    <l n="64">ܘܗ̤ܘܝܘܼ ܟܲܕܼ ܗܘ̤ ܡܸܬܼܚܲܒܿܠܵܢܵܐ ܕܠܵܒܸ̇ܫ ܫܘܼܒܼܚܵܐ ܀</l>
                    <l n="65">:ܗ̤ܘܝܘܼ ܕܩܵܢܹ̇ܐ ܪܸܓܼܫܹܐ ܓ̈ܠܝܐ ܐܲܝܟ ܩܕܼܡ̈ܝܐ</l>
                    <l n="66">ܘܢܲܦ̣ܫܵܐ ܗ̄ܝ̣ ܕܝܠܹܗ ܕܗܵܦܟܿܐ ܙܵܡ̇ܪܵܐ ܒܟܸܢܵܪ ܡܸܢܵܘ̈ܗܝ.</l>
                    <l n="67">:ܒܦܲܓܼܪܵܐ ܘܢܲܦ̣ܫܵܐ ܩܐܸ̇ܡ ܟܠܢܵܫ ܡ̣ܢ ܒܲܪ ܕܐܝܼܬܼܵܘܗܝ</l>
                    <l n="68">ܦܲܓܼܪܵܐ ܒܪܸ̈ܓܼܢܵܐ ܘܢܲܦ̣ܫܵܐ ܒܙܵܘ̈ܥܹܐ ܕܩܠܝܼܠܘܼܬܼܵܐ܀</l>
                    <l n="69">:ܦܲܓܼܪܵܐ ܗܵܘܹ̇ܐ ܠܵܐ ܡܵܝܘܿܬܼܵܐ ܚܠܵܦ ܡܝܘ̈ܬܼܵܐ</l>
                    <l n="70">ܘܢܲܦ̣ܫܵܐ ܫܠܚܐ ܠܒܼܘܼܫ ܟܲܪܝܘܼܬܼܵܐ ܕܡܵܐܢܹ̈ܐ ܨܵܐܹ̈ܐ.</l>
                    <l n="71">:ܗܘ̤ ܗܵܘ̇ ܦܲܓܼܪܵܐ ܕܲܗܘ̤ܵܐ ܡܸܕܼܪܵܐ ܗܵܘܹ̇ܐ ܦܲܓܼܪܵܐ</l>
                    <l n="72">ܗܘ̤ܝ ܗܵܝ̇ ܢܲܦ̣ܫܵܐ ܕܒܛܠܘ ܩ̈ܠܝܗ̇ ܡܗܠܠܐ ܒܓܼܘܗ̇܀</l>
                    <l n="73">:ܦܵܘܠܘܿܣ ܣܵܗܸ̇ܕܼ ܥܲܠ ܚܘܼܒܵܠܹܗ ܘܥܲܠ ܚܘܼܕܬܗ</l>
                    <l n="74">ܕܗܘ̤ ܡܸܬܼܚܲܒܲܠ ܘܗ̤ܘ ܡܸܬܼܚܲܕܲܬܼ ܒܚܲܝܠܵܐ ܕܒܪܝܗܝ.</l>
                    <l n="75">:ܥܬܼܝܼܕܼ ܠܲܡ ܗܵܢܵܐ ܡܸܬܼܚܲܒܿܠܵܢܵܐ ܕܢܸܠܒܲܫ ܫܘܼܒܼܚܵܐ</l>
                    <l n="76">ܘܗܵܢ ܡܵܝܘܿܬܼܵܐ ܕܢܸܚܹܐ ܒܚܲܝܹ̈ܐ ܕܠܵܐ ܡܵܝܘܿܬܹ̈ܐ܀</l>
                    <l n="77">:ܠܵܐ ܬܸܟܼܪܐ ܠܵܟ ܟܝܵܢܵܐ ܕܲܒܼܠܝܼ ܒܡܵܝܘܿܬܼܘܼܬܼܵܐ</l>
                    <l n="78">ܘܠܵܐ ܬܸܬܼܦܲܠܲܓ ܥܲܠ ܚܘܼܕܵܬܼܵܐ ܕܦܲܓܼܪܵܐ ܘܢܲܦ̣ܫܵܐ.</l>
                    <l n="79">:ܩܘܼܡ ܨܘܼܬܼ ܩ̈ܠܹܐ ܕܲܡܣܲܒܿܪܝܼܢ ܠܵܟ ܥܲܠ ܢܘܼܚܵܡܵܐ</l>
                    <l n="80">ܘܲܩܢܝܼ ܣܲܒܼܪܵܐ ܕܗܵܘܹ̇ܐ ܣܲܒܼܪܵܐ ܠܡܵܝܘܿܬܼܘܼܬܼܵܟ܀</l>
                    <l n="81">:ܫܡܲܥ̣ ܠܲܢܒܼܝܼܵܐ ܕܩܥ̇ܐ ܒܪܘܼܚܵܐ ܠܓܼܪ̈ܡܹܐ ܡܝܼ̈ܬܹܐ</l>
                    <l n="82">ܘܡܲܟܼܪܸܙ ܩܵܠܹܗ ܣܒܲܪܬܼܵܐ ܚܕܲܬܵܐ ܒܹܝܬܼ ܡܵܝܘܿܬܹ̈ܐ.</l>
                    <l n="83">ܫܡ݂ܲܥ ܟܲܕܼ ܩܵܥܹ̇ܐ ܐܲܝܟ ܫܝܼܦܘܿܪܐ ܨܹܝܕܼ ܫܲܬܿܝܼܩܹ̈ܐ</l>
                    <l n="84">ܘܲܡܟܲܢܸܫ ܠܹܗ ܠܟܼܠܹܗ ܚܲܝܠܵܐ ܦܲܓܼܪܵܐ ܠܘܵܬܼ ܚܘܼܕܵܬܼܵܐ܀</l>
                    <l n="85">:ܚܲܕܼ ܚܘܼܕܵܬܼܵܐ ܐܲܟܼܪܸܙ ܩܵܠܹܗ ܠܦܲܓܼܪܵܐ ܘܢܲܦ̣ܫܵܐ</l>
                    <l n="86">ܘܐܲܫܩܝܼ ܐܸܢܘܿܢ ܟܵܣ ܒܘܼܝܵܐܵܐ ܕܚܲܝܲܬܼ ܡܝܼ̈ܬܹܐ.</l>
                    <l n="87">:ܨܘܼܬܼ ܬܘܼܒܼ ܩܠܹܗ ܕܲܡܚܲܕܬܼܵܢܵܐ ܕܡܵܝܘܿܬܼܘܬܼܵܐ</l>
                    <l n="88">ܕܲܡܚܵܘܹܐ ܠܹܗ ܐܲܝܟ ܕܲܒܼܨܒܼܥܵܐ ܠܚܘܼܕܵܬܼ ܐܢܵܫܵܐ܀</l>
                    <l n="89">:ܫܡ݂ܲܥ ܕܲܡܚܲܣܸܕܼ ܠܙܲܕܘܼܩ̈ܝܹܐ ܦܠܝܼܓܲܝ̈ ܠܸܒܵܐ</l>
                    <l n="90">ܘܕܵܐܸ̇ܢ ܥܲܡ̇ܗ ܡ̣ܢ ܢܵܡܘܼܣܹ̈ܐ ܐܲܠܵܗܵܝܹ̈ܐ.</l>
                    <l n="91">:ܛܵܥܹܝ̇ܢ ܐܢ̄ܬܘܿܢ ܠܲܡ ܕܠܵܐ ܝܵܕܼܥܝܼܢ ܐܢ̄ܬܿܘܿܢ ܠܡܸܩܪܵܐ ܒܣܸܦܪܹ̈ܐ</l>
                    <l n="92">ܘܠܵܐ ܦܵܪܫܝܼܢ ܐܢ̄ܬܘܿܢ ܚܹܝܠ ܣܘܼܟܵܠܵܐ ܕܦܸܬܼܓܵܡܲܝ̈ܗܘܿܢ܀</l>
                    <l n="93">:ܒܲܩܝܡܬܼܵܐ ܠܲܡ ܠܲܝܬܿ ܦܘܼܪܫܵܢܵܐ ܕܓܲܒܼܪܹ̈ܐ ܘܢܸܫܹ̈ܐ</l>
                    <l n="94">ܕܗܵܘܹ̇ܐ ܟܝܵܢܗܘܿܢ ܠܵܐ ܡܵܝܘܿܬܼܵܐ ܐܲܝܟ ܪ̈ܘܼܚܢܹ̈ܐ.</l>
                    <l n="95">:ܗܵܐ ܕܪܲܫ̣ ܡܵܪܲܢ ܐܘܼܪܚܵܐ ܚܕܲܬܵܐ ܕܚܲܝܲܬܼ ܡܝܼܬܹ̈ܐ</l>
                    <l n="96">ܬܵܘ ܢܸܪܕܹܐ ܒܵܗ̇ ܠܘܵܬܼ ܚܘܼܕܼܵܬܼܵܐ ܕܦܲܓܼܪܵܐ ܘܢܲܦ̣ܫܵܐ܀</l>
                    <l n="97">:ܗܵܐ ܐܲܟܼܪܸܙ ܠܲܢ ܣܲܒܼܪܵܐ ܛܵܒܼܵܐ ܒܩܵܠ ܦܸܬܼܓܼܵܡܘ̈ܗܝ</l>
                    <l n="98">ܢܗܲܝܡܸܢ ܕܡܨܐ ܓܵܡܲ݁ܪ ܨܐܹܕܲܝܢ ܫܘܼܘܕܵܝ ܡܸܠܵܘ̈ܗܝ.</l>
                    <l n="99">:ܗܵܐ ܩܥ̣ܵܐ ܡܵܘܬܵܐ ܐܲܪܝܵܐ ܪܗܝܼܒܼܵܐ ܕܚܲܒܸܿܠ ܓܸܢܣܲܢ</l>
                    <l n="100">ܘܐܲܥܕܝܼ ܡܸܢܹܗ ܬܠܵܬܼܵܐ ܦܲܓܼܪ̈ܲܝܢ ܘܐܲܦܢܝܼ ܠܚܲܝܹ̈ܐ܀</l>
                    <l n="101">:ܗܵܐ ܢܚܸܬܼ ܐܵܦ ܗܘ̤ ܠܡܲܪܒܿܘܥܝܼܬܹܗ ܕܒܵܠܲܥ̇ ܐܵܢܵܫ̈ܐ</l>
                    <l n="102">ܘܝܲܗܒ̣ ܠܹܗ ܦܲܓܼܪܹܗ ܘܒܲܠܥܹܗ ܘܦܲܠܛܹܗ ܩܲܠܝܼܠܵܐܝܼܬܼ.</l>
                    <l n="103">:ܗܵܐ ܩ̣ܵܡ ܘܐܲܩܝܼܡ ܠܟܼܠܹܗ ܟܝܵܢܲܢ ܡ̣ܢ ܡܲܦܘܼܠܬܵܐ</l>
                    <l n="104">ܘܬܲܪܥܹܗ ܠܫܘܼܪ̈ܐ ܕܲܒܼܢ̣ܵܐ ܡܵܘܬܵܐ ܒܐܲܦܲܝ̈ ܡܝܼܬܼ̈ܐ܀</l>
                    <l n="105">:ܗܵܐ ܢܦܲܩ̣ ܘܐܲܦܢܝܼ ܫܒܼܝܼܬܼܵܐ ܕܐ̄ܢܵܫܵܐ ܡ̣ܢ ܚܲܣܝܼܢܵܐ</l>
                    <l n="106">ܘܫܲܩܠܹܗ ܠܙܲܝܢܹܗ ܘܒܲܙ ܡܲܫܪܝܼܬܹܗ ܘܥܲܒܼܕܹܗ ܓܘܼܚܟܵܐ.</l>
                    <l n="107">:ܗܵܐ ܫܒ̣ܵܐ ܫܒܼܝܼܬܼܵܐ ܘܲܣܠܸܩ ܘܐܲܡܠܸܟ ܠܥܸܠ ܡ̣ܢ ܟܠܵܐ</l>
                    <l n="108">ܘܲܥܬܼܝܼܕܼ ܕܢܹܐܬܹܿܐ ܘܲܢܚܲܕܼܬܼ ܟܠ ܒܩܵܠ ܦܸܬܼܓܵܡܵܘ̈ܗܝ܀</l>
                    <l n="109">:ܗܵܐ ܩܪܸܒܼ ܙܲܒܼܢܵܐ ܕܢܸܚܘܿܬܼ ܠܐܲܪܥܵܐ ܐܲܝܟ ܡܵܐ ܕܲܣܠܸܩ</l>
                    <l n="110">ܒܦܲܓܼܪܵܐ ܓܲܠܝܵܐ ܘܚܲܝܠܵܐ ܟܲܣܝܵܐ ܕܐܲܠܗܘܼܬܼܵܐ.</l>
                    <l n="111">:ܗܵܐ ܡܣܲܟܹܝܢ ܠܹܗ ܫܡܲܝܵܐ ܘܐܲܪܥܵܐ ܥܝܼܪܹ̈ܐ ܘܐܵܢܵܫ̈ܐ</l>
                    <l n="112">ܕܢܸܫܪܹܐ ܐܸܢܘܿܢ ܡ̣ܢ ܫܘܼܥܒܵܕܼܵܐ ܡܸܬܼܚܲܒܿܠܵܢܵܐ܀</l>
                    <l n="113">ܗܵܐ ܡܸܬܿܬܲܢܚܵܐ ܒܪܝܼܬܹܐ ܟܠܵܗ̇ ܥܲܠ ܡܵܝܘ̈ܬܹܐ: </l>
                
                <pb ed="http://syriaca.org/manuscript/2289" n="f.69v"/>
                
                    <l n="114">ܕܐܸܡܲܬܼܝ ܢܸܗܘܘܿܢ ܠܵܐ ܡܵܝܘ̈ܬܐ ܘܠܵܐ ܚܫܘܫ̈ܐ.</l>
                    <l n="115">ܢܵܚܬܵܐ ܕܐܸܒܼܠܵܐ ܠܒܼܝܼܫܝܼܢ ܐܲܟܼܚܲܕܼ ܡ̈ܠܝܼܠܹܐ ܘܚܲܪ̈ܫܹܐ</l>
                    <l n="116">ܕܐܸܡܲܬܝܼ ܢܸܫܠܚܘܢ ܢܵܚܬܵܐ ܣܢܝܵܐ ܕܡܵܝܘܿܬܼܘܼܬܼܵܐ܀</l>
                    <l n="117">:ܚܸܒܼ̈ܠܹܐ ܩܫܝ̈ܐ ܡܵܚܹܝ̇ܢ ܠܐܲܪܥܐ ܐܲܝܟ ܝܲܠܕܬܵܐ</l>
                    <l n="118">ܕܐܸܡܲܬܼܝ ܬܵܘܠܸܕܼ ܦܲܓܼܪܹ̈ܐ ܕܐܢܫ̈ܐ ܡ̣ܢ ܓܵܘ ܥܘܼܒܵܗ̇.</l>
                    <l n="119">:ܚܲܫܵܐ ܪܲܒܐ ܛܥܝܼܢܝܼܢ ܐ̄ܢܵܫ̈ܐ ܘܪ̈ܘܼܚܵܢܵܝܹܐ</l>
                    <l n="120">ܕܠܸܐܡܲܬܼܝ ܢܚܙܘܢ ܫܪܵܪܵܐ ܒܥܓܼܝܵܐ ܕܚܘܼܕܵܬܼ ܐܢܵܫ̈ܐ܀</l>
                    <l n="121">:ܒܣܲܒܼܪܵܐ ܡܣܲܟܹܿܝܢ ܥܲܒܼܕܹ̈ܐ ܛܵܒ̈ܐ ܠܡܵܪܵܐ ܒܲܝܬܵܐ</l>
                    <l n="122">ܕܐܸܡܲܬܼܝ ܢܸܦܢܹܐ ܡ̣ܢ ܡܸܫܬܿܘܼܬܼܵܐ ܘܢܸܬܸܠ ܐܲܓܼܪܵܐ.</l>
                    <l n="123">:ܒܣܲܒܼܪܵܐ ܠܒܼܝܼܟܼܝܼܢ ܚܲܟܿܝܼܡ̈ܬܼܵܐ ܠܲܡܦܲܝܼܕܲܝ̈ܗܹܝܢ</l>
                    <l n="124">ܕܐܸܡܲܬܼܝ ܢܸܕܼܢܲܚ ܚܲܬܢܵܐ ܕܪܵܘܡܵܐ ܘܢܸܥ̈ܠܵܢ ܥܲܡܹܗ܀</l>
                    <l n="125">:ܠܣܘܼܟܵܝ ܣܲܒܼܪܵܐ ܡܣܲܟܹܝܢ ܟܸܢܫܹ̈ܐ ܕܫܡܝܢ̈ܐ</l>
                    <l n="126">ܕܐܲܡܲܬܼܝ ܢܸܕܢܲܚ ܣܲܒܪܐ ܒܓܼܠܝܐ ܘܢܵܘܦܹܐ ܩܸܢܛܵܐ.</l>
                    <l n="127">:ܠܗܵܘ̇ ܓܸܠܝܵܢܵܐ ܐܲܠܵܗܵܝܵܐ ܡܣܲܟܹܝܢ ܟܠܫܵܥ</l>
                    <l n="128">ܕܐܸܡܲܬܼܷܝ ܢܸܬܼ̄ܦܬܲܚ ܬܲܪ̈ܥܲܝ ܪܵܘܡܵܐ ܘܲܢܩܲܒܠܘܼܢܵܝܗܝ܀</l>
                    <l n="129">:ܠܗܵܝ̇ ܒܲܪܬܼ ܩܵܠܵܐ ܨܲܠܝܵܐ ܐܸܕܼܢܵܐ ܕܪܸ̈ܥܝܵܢܲܝܗܘܿܢ</l>
                    <l n="130">ܕܐܸܡܲܬܼܝ ܬ[܇܇܇]ܥܹܐ ܘܲܢܙܘܼܥ ܡܵܘܬܵܐ ܘܢܸܒܼܗܲܬܼ ܒܝܼܫܵܐ.</l>
                    <l n="131">:ܛܲܟܼܣܲܐ ܢ̈ܛܪܝܼܢ ܠܗܵܘ̇ ܦܘܼܩܕܵܢܵܐ ܕܲܡܫܲܡܫܝܼܢ ܠܹܗ</l>
                    <l n="132">ܕܐܸܡܲܬܼܝ ܢ̣ܦܩܘܿܕܼ ܘܢܸܩܪܘܢ ܒܐܲܪܥܵܐ ܩܵܠ ܦܘܼܪܩܵܢܵܐ܀</l>
                    <l n="133">:ܒܲܬܼܪܲܥ ܡܲܠܟܵܐ ܩܵܝ̇ܡܝܼܢ ܟܠܢܵܫ ܒܢܲܝ̈ ܦܠܵܛܝܼܢ</l>
                    <l n="134">ܕܐܸܡܲܬܼܝ ܢܸܦܘܿܩ ܘܲܢܩܲܒܿܠܘܼܢܵܝܗܝ ܒܐܘܫܲܥܢܲܝ̈ܗܘܿܢ.</l>
                    <l n="135">:ܟܠܝܼܠ ܙܵܟܼܘܼܬܼܵܐ ܓܵܕܼܠܝܼܢ ܒܐܝܼܕܼܵܐ ܕܙܵܘ̈ܥܹܐ ܕܲܒܼܗܘܿܢ</l>
                    <l n="136">ܕܲܢܩܲܪ ܼܘܼܢܵܝܗܝ ܠܲܡܠܸܟ ܡܲܠܟܹ̈ܐ ܕܲܙܟܼܵܐ ܒܩܲܝܣܵܐ܀</l>
                    <l n="137">:ܠܵܐ ܡܸܬܼܡܠܠܵܐ ܪܸܓܲܬܼ ܚܘܼܒܹܿܗ ܕܪܸ̈ܥܝܵܢܲܝܗܘܿܢ</l>
                    <l n="138">ܕܲܟ̣ܡܵܐ ܪܓܼܝܼܓܼܝܼܢ ܕܢܸܚܙܘܿܢ ܫܘܼܒܼܚܹܗ ܘܲܢܫܲܒܿܚܘܼܢܵܝܗܝ.</l>
                    <l n="139">:ܩܸܢܛܵܐ ܘܚܘܼܒܵܐ ܡܲܡܠܸܟ ܐܲܟܼܚܲܕܼ ܥܲܠ ܣܸܕܼܪ̈ܲܝܗܘܿܢ</l>
                    <l n="140">ܘܲܪܗܝܼܒܼܝܼܢ ܛܵܒܼ ܢܸܬܼܪܲܦܘܢ ܡ̣ܢ ܛܘܼܝܵܒܼܵܐ܀</l>
                    <l n="141">:ܡܲܚܒܼܝܼܢ ܣܲܓܿܝܼ ܘܪܵܓܝܹ̇ܢ ܣܲܓܿܝܼ ܘܩܵܢ̇ܛܝܼܢ ܣܲܓܿܝܼ</l>
                    <l n="142">ܘܐܲܝܟ ܐܲܬܼܠܹܝ̈ܛܹܐ ܪܡܹܝܢ ܒܐܓܼܘܿܢܵܐ ܕܡܘܼܠܟܵܢ ܚܲܝܹ̈ܐ.</l>
                    <l n="143">:ܒܪܘܼܚܵܐ ܪܵܗ̇ܛܝܼܢ ܒܐܸܣܛܵܕܝܼܘܿܢ ܪܘܼܚܵܢܝܬܿܐ</l>
                    <l n="144">ܠܡܸܣܲܒܼ ܐܲܓܼܪܵܐ ܕܗܵܝ̇ ܙܵܟܼܘܼܬܼܵܐ ܕܠܵܐ ܡܸܙܕܲܟܝܵܐ ܀</l>
                    <l n="145">:ܗܵܐ ܡܲܢܲܥ ܠܹܗ ܙܒܲܢ ܦܘܼܪܥܵܢܵܐ ܕܐܓܼܘܿܢܲܝ̈ܗܘܿܢ</l>
                    <l n="146">ܘܲܩܪܸܒܼ ܙܲܒܼܢܵܐ ܕܢܸܣܒܼܘܢ ܕܲܫܢܹ̈ܐ ܕܬܲܟܼܬܘܫܲܝ̈ܗܘܿܢ.</l>
                    <l n="147">:ܗܵܐ ܩܸܪܒܲܬ̤ ܠܵܗ̇ ܡܲܠܟܿܘܼܬܼ ܪܵܘܡܵܐ ܕܡܲܠܟܵܐ ܕܪܵܘܡܵܐ</l>
                    <l n="148">ܬܵܘ ܢܸܨܛܲܒܲܬܼ ܪܘܼܚܵܢܵܐܝܼܬܼ ܘܢܸܦܘܿܩ ܠܐܘܼܪܥܹܗ ܀</l>
                    <l n="149">:ܗܵܐ ܡܸܬܿܬܿܪܝܼܡܝܼܢ ܬܲܪ̈ܥܲܝ ܪܘܡܵܐ ܩܕܼܵܡ ܡܹܐܬܝܼܬܹܗ</l>
                    <l n="150">ܕܢܸܚܘܿܬܼ ܠܲܐܪܥܵܐ ܘܢܲܣܸܩ ܥܲܡܡܹܗ ܒܢܲܝ̈ ܦܲܠܚܘܼܬܹܗ.</l>
                    <l n="151">:ܬܲܗܪܵܐ ܪܲܒܵܐ ܘܛܘܼܒܼܵܐ ܘܚܲܫܵܐ ܒܝܘܿܡ ܓܸܠܝܵܢܹܗ</l>
                    <l n="152">ܬܲܗܪܵܐ ܕܕܸܢܚܹܗ ܛܘܼܒܵܐ ܠܛܵܒܹ̈ܐ ܘܚܲܫܵܐ ܠܒܼܝܼܫܹ̈ܐ܀</l>
                    <l n="153">:ܒܗܸܕܪܵܐ ܘܫܘܼܒܼܚܵܐ ܡܚܵܘܹܐ ܢܲܦ̣ܫܹܗ ܠܥܝܼܪܹ̈ܐ ܘܐ̄ܢܵܫ̈ܐ</l>
                    <l n="154">ܘܡ̣ܢ ܬܸܫܒܿܘܿܚܬܹܗ ܡܠ̇ܝܢ ܐܲܟܚܕܼ ܫܡܲܝܵܐ ܘܐܲܪܥܵܐ.</l>
                    <l n="155">:ܪܸܡܙܵܐ ܕܚܲܝܠܹܗ ܡܪܝܼܡ ܬܲܚܦܝܼܬܼܵܐ ܕܐܲܦܲܝ̈ ܪܵܘܡܵܐ</l>
                    <l n="156">ܘܕܲܢܲܚ̣ ܢܘܼܗܪܵܐ ܕܙܝܘܹܗ ܪܲܒܵܐ ܥܲܠ ܟܠ ܘܲܒܼܟܼܠ܀</l>
                    <l n="157">:ܒܲܕܼܡܘܼܬܼ ܒܲܪܩܵܐ ܕܵܢܲܚ̇ ܢܘܼܗܪܹܗ ܒܐܪ̈ܒܲܥܦܸܢܝܵܢ</l>
                    <l n="158">ܘܲܙܥܘܿܪ ܢܘܼܗܪܵܐ ܡܸܬܼܚܲܙܝܵܢܵܐ ܒܦܸܚܡܵܐ ܕܢܘܼܗܪܹܗ.</l>
                    <l n="159">:ܠܲܝܬܿ ܠܹܗ ܦܸܚܡܵܐ ܠܢܘܼܗܪܵܐ ܕܡܲܒܼܪܸܩ̣ ܡ̣ܢ ܦܲܪܨܘܿܦܹܗ</l>
                    <l n="160">ܘܠܵܐ ܬܲܚܘܝܼܬܼܵܐ ܠܩܲܠܝܼܠܘܼܬܼܵܐ ܕܪܲܗܛܵܠ ܕܪܸܡܙܹܗ܀</l>
                    <l n="161">:ܡܲܐ̄ܬܿܝܼܢ ܒܲܪ̈̄ܩܐ ܡ̣ܢ ܦܘܼܩܕܼܵܢܹܗ ܟܡܵܐ ܐܸܢ ܩܲܠܝܼܠ</l>
                    <l n="162">ܘܚܸܫܘܿܟ ܢܘܼܗܪܵܐ ܕܐܸܣܦܹܝܪ ܫܸܡܫܵܐ ܒܕܼܘܼܡܝܵܐ ܕܝܼܠܹܗ.</l>
                    <l n="163">ܠܵܐ ܡܸܬܼܡܲܠܠܵܐ ܪܲܒܿܘܼܬܼ ܫܘܼܒܼܚܹܗ ܒܠܸܫܵܢ ܐ̄ܢܵܫܵܐ: </l>
                
                <pb ed="http://syriaca.org/manuscript/2289" n="f.70r"/>
                
                    <l n="164">ܘܲܙܥܘܿܪ ܦܘܼܡܵܐ ܕܟܼܠ ܕܲܥܒܼܝܼܕܼܵܐ ܗ̄ܘ̣ ܕܢܹܐܡܲܪ ܕܲܟܼܡܐ ܗ̄ܝܼ܀</l>
                    <l n="165">:ܕܚܝܼܠܵܐ ܘܩܲܫܝܵܐ ܫܵܥܬܼܵܐ ܕܕܼܢܚܹܗ ܡ̣ܢ ܟܠ ܫܵܠܝܼ̈ܢ</l>
                    <l n="166">ܘܠܲܝܬܼ ܦܲܓܼܪܵܢܵܐ ܘܠܵܐ ܪܘܼܚܵܢܵܐ ܕܠܵܐ ܡܸܬܼܒܿܠܗܐ.</l>
                    <l n="167">:ܬܘܗܬܐ ܪܲܒܿܬܼܵܐ ܢܵܦ̇ܠܵܐ ܡ̣ܢ ܫܸܠܝ ܥܲܠ ܒܸܪ̈ܝܵܬܵܐ</l>
                    <l n="168">ܒܩܵܠ ܦܘܼܩܕܵܢܵܐ ܕܡܲܪܗܸܒܼ ܩܵܠܹܗ ܛܵܒܼ ܡܼܢ ܝܲܡܵܐ܀</l>
                    <l n="169">:ܐܲܝܟ ܐܝܙܓܲܕܵܐ ܪܵܗܸ̇ܛ ܪܸܡܙܵܐ ܩܕܼܵܡ ܦܲܪܨܿܦܹܗ</l>
                    <l n="170">ܘܲܡܩܝܼܡ ܛܲܟܼܣܹ̈ܐ ܕܲܫܡܲܝܵܢ̈ܐ ܓܘܼܕܝܼ̈ܢ ܓܘܼܕܝܼ̈ܢ.</l>
                    <l n="171">:ܒܛܲܟܼܣܵܐ ܗܵܝܡܝܼܢ ܪ̈ܘܼܚܵܢܵܝܹܐ ܩܕܼܵܡ ܪܲܒܿܘܼܬܹܗ</l>
                    <l n="172">ܘܲܡܙܲܝܚܝܼܢ ܠܹܗ ܒܩܵܠ ܬܸܫܒܿܘܿܚܬܵܐ ܕܲܠܲܝܬܿ ܠܵܗ̇ ܦܸܚܡܵܐ ܀</l>
                    <l n="173">:ܐܵܠܸܦ ܐܲܠܦܝܼ̈ܢ ܩܵܝ̇ܡܝܼܢ ܩܕܼܵܡܵܘܗܝ ܟܲܕܼ ܕܲܚ̈ܝܼܠܝܼܢ</l>
                    <l n="174">ܘܪܸܒܿܘܼ ܪ̈ܒܿܘܵܢ ܬܵܢܹܝ̇ܢ ܫܘܼܒܼܚܹܗ ܕܠܵܐ ܣܲܒܼܥܘܼܬܼܵܐ.</l>
                    <l n="175">:ܚܘܼܒܹܿܗ ܡܲܡܠܸܟ ܥܲܠ ܐܵܠܦܲܝ̈ܗܘܿܢ ܕܲܫܡܝܢ̈ܐ</l>
                    <l n="176">ܘܲܪܗܝܼܒܼܝܼܢ ܛܵܒܼ ܕܲܢܦܲܢܘܼܢ ܠܹܗ ܚܲܘܒܲܬܼ ܚܘܼܒܵܐ܀</l>
                    <l n="177">:ܟܪ̈ܘܿܒܹܐ ܟܕܝܼܢܝܼܢ ܥܝܼܪܹ̈ܐ ܡܙܲܝܚܝܼܢ ܣܪ̈ܵܦܹܐ ܩܵܥܹ̇ܝܢ</l>
                    <l n="178">ܩܲܕܲܝܼܫ ܩܲܕܿܝܼܫ ܩܲܕܝܼܫ ܡܲܠܟܿܐ ܕܲܫܪܹܐ ܒܫܘܼܒܼܚܵܐ.</l>
                    <l n="179">:ܩܲܕܿܝܼܫ ܩܵܥܹܝ̇ܢ ܒܠܸܫܵܢ ܪܘܼܚܵܐ ܪܘܼܚܵܢܵܐܝܼܬ</l>
                    <l n="180">ܐܲܝܟ ܗܵܘ̇ ܠܸܥܙܵܐ ܕܲܫܡ݂ܲܥ ܦܵܘܠܘܿܣ ܕܠܵܐ ܡܸܬܼܡܲܠܲܠ܀</l>
                    <l n="181">:ܠܵܐ ܡܸܬܼܡܲܠܠܵܐ ܒܠܸܫܵܢ ܒܸܣܪܵܐ ܗܵܝ̇ ܒܲܪܬܼ ܩܵܠܵܐ</l>
                    <l n="182">ܕܲܡܗܲܠܠܝܼܢ ܒܵܗ̇ ܐܲܠܵܗܵܐܝܼܬܼ ܠܲܐܲܠܵܗ ܟܠܵܐ.</l>
                    <l n="183">:ܒܙܵܘܥܹ̈ܐ ܟܣܲܝܲ̈ܐ ܙܵܡ̇ܪܝܼܢ ܫܘܼܒܼܚ̇ܐ ܠܟܲܣܝܵܐ ܒܓܸܠܝܵܐ</l>
                    <l n="184">ܘܟܲܠܝܵܐ ܚܙܵܬܼܗܘܿܢ ܒܐܲܦܝ̈ ܬܲܪܥܵܐ ܦܓܪܢܝܐ܀</l>
                    <l n="185">:ܦܲܓܼܪܵܐ ܚܵܙܝ̇ܢ ܟܲܕܼ ܡܸܙܕܲܝܲܚ ܥܲܠ ܡܲܪܟܲܒܼܬܼܵܐ</l>
                    <l n="186">ܘܟܲܣܝܵܐ ܒܓܼܵܘܹܗ ܐܲܠܵܗܘܼܬܼܵܐ ܕܠܵܐ ܡܸܬܼܚܲܙܝܵܐ.</l>
                    <l n="187">:ܟܣܝܵܐ ܒܓܠܝܐ ܦܩ̇ܕ ܡ̣ܢ ܫܠܝ ܠܘܵܬܼ ܟܢܫܝܼ̈ܗܘܿܢ</l>
                    <l n="188">ܠܲܡܝܿܒܼܵܒܼܘ ܩܵܠ ܬܸܫܒܿܘܿܚܬܵܐ ܕܚܘܼܕܵܬܼ ܟܠܵܐ ܀</l>
                    <l n="189">:ܩܵܠ ܚܘܼܕܵܬܼܵܐ ܩܵܥܹ̇ܝܢ ܟܠܗܘܿܢ ܒܐܸܕܼܢܲܝ̈ ܐܲܢܵܫ̈ܐ</l>
                    <l n="190">ܘܙܝ̇ܥܐ ܐܲܪܥܵܐ ܒܩܵܠܵܐ ܕܚܝܼܠܵܐ ܕܫܝܼܦܘܿܪ̈ܵܝܗܘܿܢ.</l>
                    <l n="191">:ܪܥܡܵܐ ܕܩ̈ܵܠܹܐ ܗ̈ܘܹܝܢ ܟܠܗܘܿܢ ܟܡܵܐ ܕܐܝܼܬܿܝܗܘܿܢ</l>
                    <l n="192">ܘܐܲܝܟ ܡܸܢܝܵܢܗܘܿܢ ܩܵܠ ܩܲܪ̈ܢܵܬܼܵܐ ܪ̈ܘܼܚܵܢܝܵܬܼܵܐ܀</l>
                    <l n="193">:ܗܕܼܝܼܪܵܐ ܚܙܵܬܼܗܘܿܢ ܘܲܫܒܼܝܼܚ ܡܲܡܠܠܵܐ ܕܦܸܬܼܓܼܵܡܲܝ̈ܗܘܿܢ</l>
                    <l n="194">ܘܩܲܠܝܼܾܠ ܪܲܗܛܵܐ ܕܣܘܼܥܪ̈ܵܢܲܝܗܘܿܢ ܛܵܒܼ ܡ̣ܢ ܒܲܪܩܵܐ.</l>
                    <l n="195">:ܠܥܸܠ ܡ̣ܢ ܟܠܗܘܿܢ ܐܵܬܹ̇ܐ ܒܫܘܼܒܼܚܵܐ ܡܲܠܟܿܐ ܡܫܝܼܚܵܐ</l>
                    <l n="196">ܘܲܡܙܲܝܚܝܼܢ ܠܹܗ ܒܩܵܠ ܬܸܫܒܿܘܿܚܬܵܐ ܕܦܲܐܝܵܐ ܠܲܫܡܗ܀</l>
                    <l n="197">:ܪ̈ܲܒ ܡܲܠܐܟܹܐ ܛܥܝܼܢ ܙܵܟܼܘܼܬܼܵܐ ܢܝܼܫܵܐ ܨܠܝܼܒܼܵܐ</l>
                    <l n="198">ܘܲܡܚܵܘܹܐ ܠܹܗ ܠܲܫܡܲܝܵ̈ܢܹܐ ܘܠܲܐܪܥܵܢܵܝܹܐ.</l>
                    <l n="199">:ܩܕܼܵܡܵܘܗܝ ܐܵܬ̇ܐ ܢܝܼܫܵܐ ܕܚܲܫܹܗ ܘܲܕܼܙܵܟܼܘܼܬܹܗ</l>
                    <l n="200">ܕܢܸܬܼܟܲܐܪܘܢ ܒܹܗ ܐܲܝܠܹܝܢ ܕܐܲܡ̣ܪܲܚܘ ܘܫܹܐܕܹ̈ܐ ܛܪ̈ܘܢܐ ܀</l>
                    <l n="201">:ܠܘܲܥܕܹܗ ܪܵܗܛ̇ܝܼܢ ܓܘܼܕܹ̈ܐ ܕܥܝܼܪܹ̈ܐ ܘܲܕܼܡܲܠܲܐܟܹ̈ܿܐ</l>
                    <l n="202">ܘܒܹܗ ܡܸܬܼܒܲܩܹܝܢ ܒܥܲܝܢܵܐ ܟܣܝܼܬܼܵܐ ܕܪܸ̈ܥܝܵܢܲܝܗܘܿܢ.</l>
                    <l n="203">:ܡܲܠܟܵܐ ܘܢܝܼܫܹܗ ܢܵܚ̇ܬܼ ܠܲܐܪܥܵܐ ܕܐܸܨܛܲܥܲܪ ܒܹܗ̇</l>
                    <l n="204">ܘܬܼܵܒܲܥ̇ ܨܲܥܪܸܗ ܘܝܵܗ̣̇ܒܼ ܕܲܫܢܹ̈ܐ ܠܲܡܩܿܒܲܠܵܢܵܘ̈ܗܝ܀</l>
                    <l n="205">:ܩܵܠܵܐ ܕܩܲܪܢܵܐ ܐܲܠܵܗܵܝܬܵܐ ܡܲܙܥܸܩ ܩܕܼܵܡܵܘܗܝ</l>
                    <l n="206">ܘܟܼܵܢܫ̇ܝܼܢ ܘܐܵܬܼܝܹ̇ܢ ܡܝܼ̈ܬܹܐ ܘܚܵܝܹ̈ܐ ܠܘܲܥܕܵܐ ܕܲܫܡܹܗ.</l>
                    <l n="207">:ܩܲܪܢܵܐ ܐ̄ܚܪܵܝܬܿܐ ܩܵܥ̇ܝܵܐ ܒܚܲܪܬܼܵܐ ܒܫܘܼܠܵܡ ܙܲܒܼܢܹ̈ܐ</l>
                    <l n="208">ܘܒܼܵܗ̇ ܡܸܬܼܦܲܬܼܚܝܼܢ ܬܲܪ̈ܥܸܐ ܕܲܫܝܼܘܿܠ ܩܕܼܵܡ ܥܲܢܝܼܪܹ̈ܐ܀</l>
                    <l n="209">:ܪܸܡܙܵܐ ܟܲܣܝܵܐ ܪܵܗܸ̇ܛ ܥܲܡܵܗ̇ ܕܗܵܝ̇ ܒܲܪܬܼ ܩܵܠܵܐ</l>
                    <l n="210">ܘܒܲܪܦܵܦ ܥܲܝܢܵܐ ܡܩܝܼܡ ܘܲܡܚܲܕܼܬܼ ܦܲܓܼܪܹ̈ܐ ܕܲܒܼܠܝܼܘ.</l>
                    <l n="211">:ܩܵܠܵܐ ܘܪܸܡܙܵܐ ܩܵܥܹܝ̇ܢ ܡ̣ܢ ܫܸܠܝ ܒܐܸܕܼܢܲܝ̈ ܡܵܘܬܵܐ</l>
                    <l n="212">ܕܦܲܢܵܐ ܫܒܼܝܼܬܼܵܐ ܘܗܲܒܼ ܚܘܫܒܵܢܵܐ ܕܦܲܓܼܪܹ̈ܐ ܕܐܸܒܲܕܼܘ ܀</l>
                    <l n="213">ܓܘܼܢܚܵܐ ܪܲܒܵܐ ܢܦ̇ܠ ܒܲܫܝܘܿܠ ܐܸܡܵܐ ܕܡܝܼܬܹ̈ܐ: </l>
                
                <pb ed="http://syriaca.org/manuscript/2289" n="f.70v"/>
                
                    <l n="214">ܘܲܡܒܿܠܗܝܼܢ ܠܵܗ̇ ܐܲܝܟ ܝܲܠܸܕܬܿܐ ܚܸܒ̈ܠܹܐ ܕܚ̈ܝܼܠܹܐ.</l>
                    <l n="215">:ܢܸܒܼܥܵܐ ܕܐܢܫ̈ܐ ܗܵܘܹܐ ܥܘܼܒܵܗ̇ ܕܐܸܡܵܐ ܥܩܲܪܬܵܐ</l>
                    <l n="216">ܘܲܟܼܡܵܐ ܕܟܼܵܡܲܬ̤ ܗܵܟܲܢ ܦܵܪܥܵܐ ܩܲܠܝܼܠܵܐܝܼܬܼ܀</l>
                    <l n="217">:ܛܲܠܵܐ ܕܪ̈ܲܚܡܹܐ ܪܵܐܸ̇ܣ ܪܸܡܙܵܐ ܒܐܲܦܹܝ̈ܗ̇ ܕܐܲܪܥܵܐ</l>
                    <l n="218">ܘܒܲܕܼܡܘܼܬܼ ܙܲܪܥܵܐ ܝܵܥܝ̇ܢ ܦܲܓܼܪܹ̈ܐ ܡ̣ܢ ܕܲܚܝܼܚܵܐ.</l>
                    <l n="219">:ܩܵܐ̇ܡ ܦܲܓܼܪܵܐ ܒܪܸ̈ܓܼܫܹܐ ܓܠܲܝܼ̈ܐ ܟܠܹܗ ܒܟܼܠܹܗ</l>
                    <l n="220">ܘܦܵܢ̇ܝܵܐ ܢܲܦܫܵܐ ܥܲܡ ܚܸܟܼܡܼܵܬܼܵܗ̇ ܕܡܗܠܠܵܐ ܒܗ܀</l>
                    <l n="221">:ܠܝܬܿ ܗܲܕܵܡܵܐ ܕܦܵܐܹ̇ܫ ܡܸܢܹܗ ܕܦܲܓܼܪܵܐ ܒܲܫܝܘܿܠ</l>
                    <l n="222">ܘܠܵܐ ܡ̣ܢ ܙܵܘ̈ܥܹܐ ܕܢܲܦܫܵܐ ܛܵܥܹ̇ܐ ܕܠܵܐ ܒܵܗ̇ ܦܵܢܹ̇ܐ.</l>
                    <l n="223">:ܦܲܓܼܪܵܐ ܘܢܲܦܫܵܐ ܩܵܝ̇ܡܝܼܢ ܐܲܟܼܚܲܕܼ ܒܲܪܦܵܦ ܥܲܝܢܵܐ</l>
                    <l n="224">ܘܫܵܠܚ̇ܝܼܢ ܫܵܕ̇ܝܢ ܢܲܚ̈ܬܹܐ ܕܚܲܫܵܐ ܘܠܵܒܼܫܝܼ̇ܢ ܫܘܼܒܼܚܵܐ܀</l>
                    <l n="225">:ܘܩܵܝ̇ܡܝܼܢ ܡܝܼ̈ܬܹܐ ܘܗܵܘܹ̇ܐ ܟܝܵܢܗܘܿܢ ܠܵܐ ܡܵܝܘܿܬܵܐ</l>
                    <l n="226">ܘܟܸܢ ܡܸܬܼܚܲܠܦܝܼܢ ܚܲܝ̈ܐ ܕܚܝ̇ܝܢ ܠܵܗ̇ ܠܕܼܡܘܬܼܵܐ.</l>
                    <l n="227">:ܚܲܕܼ ܦܘܼܩܕܵܢܵܐ ܡܩܝܼܡ ܘܲܡܫܲܚܠܸܦ ܡܝܼ̈ܬܹܐ ܘܚܵܝܹ̈ܐ</l>
                    <l n="228">ܘܠܵܐ ܐ̄ܢܵܫ ܛܵܥܹ̇ܐ ܠܵܐ ܡ̣ܢ ܡܝܼ̈ܬܹܐ ܘܠܵܐ ܡ̣ܢ ܚ̈ܝܐ܀</l>
                    <l n="229">:ܩܝܵܡܬܼܵܐ ܫܘܝܵܐ ܥܲܠ ܟܠ ܦܲܓܼܪ̈ܝܢ ܘܥܲܠ ܟܠ ܢܦܫ̈ܢ</l>
                    <l n="230">ܘܛܒܼ̈ܐ ܘܒܼܝܼ̈ܫܹܐ ܩܝ̇ܡܝܼܢ ܐܲܟܼܚܲܕܼ ܒܦܲܓܼܪܵܐ ܘܢܵܦ̣ܫܵܐ.</l>
                    <l n="231">:ܟܠܹܗ ܟܝܵܢܵܐ ܕܡܸܕܼܪܹܗ ܕܐܲܕܵܡ ܦܵܢܹ̇ܐ ܠܚ̈ܝܐ</l>
                    <l n="232">ܘܠܲܝܬܿ ܒܝܠܝܕ̈ܐ ܕܦܐ̇ܫ ܒܲܫܝܘܿܠ ܘܠܵܐ ܡܬܼܢܲܚܡ܀</l>
                    <l n="233">:ܚܲܕܼ ܗܘ̤ ܒܲܠܚܘܿܕܼ ܕܛܵܥܹܐ ܬܲܡ̇ܢ ܡ̣ܢ ܡܸܢܝܵܢܵܐ</l>
                    <l n="234">ܗܵܘ̇ ܕܲܒܼܪܘܚܵܐ ܕܛܘܥܝܲܝ ܛܵܥܹ̇ܐ ܡܲܛܥܹܐ ܠܐܵܢܵܫܵܐ.</l>
                    <l n="235">:ܒܲܪ ܐܲܒܼܕܵܢܵܐ ܗ̄ܘ̣ ܕܐܵܒܸܿܕܼ ܒܲܠܚܘܕܼ ܕܡ̣ܢ ܐܵܢܫܘܼܬܼܵܐ</l>
                    <l n="236">ܘܠܵܐ ܡܲܫܘܹܝܢ ܠܹܗ ܪ̈ܲܚܡܹܐ ܕܢܸܥܘܿܠ ܡܒܸܢܝ̈ܵܢ ܐܵܢܫ̈ܐ܀</l>
                    <l n="237">:ܒܐܦܘ̈ܗܝ ܒܲܠܚܘܿܕܼ ܐܵܚܕܼ ܪܸܡܙܵܐ ܬܪܲܥ ܢܘܼܚܵܡܵܐ</l>
                    <l n="238">ܘܠܵܐ ܡܚܵܘܹܝܢ ܠܹܗ ܐܲܦܲܝ̈ ܡܲܠܟܵܐ ܕܦܵܩܸ̇ܕܼ ܠܲܡܩܵܡ.</l>
                    <l n="239">:ܒܙܲܝܢܵܐ ܕܚܝܼܠܵܐ ܡܦܲܟܲܪ ܦܲܓܼܪܹܗ ܘܙܵܘܥܲܝ̈ ܢܲܦ̣ܫܹܗ</l>
                    <l n="240">ܘܲܡܛܲܒܲܥ ܠܹܗ ܒܗܵܘܬܼܵܐ ܕܲܫܝܘܿܠ ܕܠܵܐ ܫܘܠܵܡܵܐ܀</l>
                    <l n="241">:ܬܲܗܪܵܐ ܪܲܒܵܐ ܡܸܬܼܚܵܘܸܐ ܒܹܗ ܠܲܡܠܝܼܠܘܼܬܼܵܐ</l>
                    <l n="242">ܕܐܲܝܟܲܢ ܐܵܒܸ̇ܕܼ ܟܝܵܢܵܐ ܚܲܝܵܐ ܡ̣ܢ ܚܲܝܘܼܬܼܵܐ.</l>
                    <l n="243">:ܒܹܗ ܡܸܬܼܒܲܩܹܝܢ ܪ̈ܘܼܚܵܢܵܝܹܐ ܘܦܲܓܼܪ̈ܢܵܝܹܐ</l>
                    <l n="244">ܐܢܵܫܵܐ ܒܦܲܓܼܪܹܗ ܘܥܝܪܐ ܒܢܲܦ̣ܫܹܗ ܕܡܵܘܦܝܼܢ ܡ̣ܢ ܫܹܠܝ܀</l>
                    <l n="245">ܚܕܬܿܐ ܗܵܘܝܵܐ ܒܗܵܘ̇ ܚܘܼܕܬܵܐ ܕܲܡܠܹܐ ܬܲܗܪܵܐ܀</l>
                    <l n="246">ܕܟܼܠ ܡܬܚܲܕܲܬܼ ܘܚܲܕ ܡܸܬܼܚܲܒܲܠ ܕܠܵܐ ܚܵܘܣܵܢܵܐ.</l>
                    <l n="247">:ܬܲܗܪܵܐ ܪܲܒܿܐ ܒܝܘܿܡ ܓܸܠܝܵܢܗ ܕܲܡܠܸܟ ܡ̈ܲܠܟܹܐ</l>
                    <l n="248">ܕܲܠܟܼܠ ܕܵܐ̇ܢ ܘܲܠܚܲܕܼ ܫܲܒܸ̇ܩ ܕܠܵܐ ܫܘܼܐܵܠܵܐ܀</l>
                    <l n="249">:ܚܕܼܘܬܼܵܐ ܘܥܵܩܬܼܵܐ ܒܝܘܿܡ ܢܘܼܚܵܡܵܐ ܠܲܬܼܪܹܝܢ ܓܲܒܿܝܼ̈ܢ</l>
                    <l n="250">ܛܘܼܒܵܐ ܠܛܒܹ̈ܐ ܘܲܠܥܵܘ̈ܠܹܐ ܢܸܓܼܕܹ̈ܐ ܥܦܝܼ̈ܦܹܐ.</l>
                    <l n="251">:ܟ̈ܠܝܼܠܹܐ ܘܢܸܓܼܕܹ̈ܐ ܠܒܼܝܼܟ ܦܘܼܩܕܵܢܵܐ ܩܕܼܵܡ ܕܲܝ̇ܢܵܐ</l>
                    <l n="252">ܟܠܝ̈ܠܐ ܠܟܹܐܢܸ̈ܐ ܘܢܸܓܼܕܹ̈ܐ ܠܒܼܝܼܫܹ̈ܐ ܕܚܵܒ̣ܘ ܒܐܵܓܼܘܢܵܐ܀</l>
                    <l n="253">:ܫܘܼܒܼܚܵܐ ܘܨܲܥܪܵܐ ܐܲܚܲܝܼܕ ܪܸܡܙܵܐ ܐܲܝܟ ܕܲܒܼܨܸܒܼܥܵܐ</l>
                    <l n="254">ܘܝܵܗܸ̇ܒܼ ܫܘܼܒܼܚܵܐ ܠܐܲܝܠܹܝܢ ܕܲܢܨܲܚ̣ܘ ܘܨܲܥܪܵܐ ܠܕܐܲܫܦܸܠܘ.</l>
                    <l n="255">:ܐܲܝܟ ܫܲܠܝܼܛܵܐ ܩܕܼܵܡ ܦܘܼܩܕܵܢܵܐ ܒܲܬܼܪܲܥ ܡܲܠܥܐ</l>
                    <l n="256">ܘܲܠܚܲܕܼ ܡܲܥܸܠ ܘܲܠܚܲܕܼ ܡܲܦܸܩ ܠܚܸܫܟܿܐ ܕܲܠܒܲܪ܀</l>
                    <l n="257">:ܒܟܼܘܼܪܵܐ ܕܕܝܼܢܵܐ ܡܲܥܸܠ ܢܵܣܸ̇ܟ ܠܲܡܠܝܼܠܘܼܬܼܵܐ</l>
                    <l n="258">ܘܓܼܵܒܹ̇ܐ ܕܲܗܒܼܵܐ ܫܪܵܪܵܐ ܓܲܠܝܵܐ ܘܡܲܣܠܸܐ ܠܙܹܐܦܵܐ.</l>
                    <l n="259">:ܒܛܲܒܼܥܵܐ ܕܡܲܠܟܿܐ ܛܵܒܲܥ̇ ܛܵܒܹ̈ܐ ܠܦܲܠܚܘܼܬܼ ܡܲܠܟܵܐ</l>
                    <l n="260">ܘܲܠܥܵܘ̈ܠܹܐ ܡܲܣܠܹܐ ܘܫܵܕܹܐ ܒܓܼܵܘ ܓܹܗܲܢܵܐ܀</l>
                    <l n="261">:ܫܲܒܼܛܵܐ ܦܫܝܼܛܵܐ ܐܲܚܝܼܕܼ ܒܐܝܼܕܼܗ ܘܣܵܥܲܪ̈ ܥܵܢܹ̈ܗ</l>
                    <l n="262">ܘܲܡܩܝܼܡ ܥܪ̈ܒܹܿܐ ܡ̣ܢ ܝܲܡܝܼܢܹܗ ܐܲܝܟ ܕܐܸܫܬܵܘܕܝܼ.</l>
                    <l n="263">:ܪܲܒܿ ܦܘܼܪܫܵܢܵܐ ܕܗܵܘ̇ܐ ܬܲܡ̇ܢ ܨܝܕܼ ܡܲܠ̈ܠܹܐ</l>
                    <l n="264">ܕܟܲܕܼ ܚܲܕܼ ܐܸܢܘܿܢ ܒܚܲܕܼ ܚܘܼܕܵܬܼܵܐ ܠܵܘ ܚܲܕܼ ܐܸܢܘܿܢ܀</l>
                    <l n="265">ܚܲܕܼ ܗܘ̤ ܟܝܵܢܵܐ ܕܲܡܠܝܼܠܘܼܬܼܵܐ ܕܥܝܼܪܹ݁ܐ ܘܐܢܵܫܹ̈ܐ: </l>
                
                <pb ed="http://syriaca.org/manuscript/2289" n="f.71r"/>
                
                    <l n="266">ܘܠܵܐ ܚܲܕܼ ܐܸܢܘܿܢ ܒܝܲܕܼ ܦܘܼܪܫܵܢܵܐ ܕܣܘܼܥܪ̈ܢܲܝܗܘܿܢ.</l>
                    <l n="267">:ܒܗܵܘ̇ ܠܲܡ ܝܵܘܡܵܐ ܬܪܹܝܢ ܐܸܢ ܢܸܗܘܘܢ ܒܚܕܹܐ ܥܪܣܐ</l>
                    <l n="268">ܚܲܕܼ ܡܸܬܼܥܲܠܹܐ ܠܐܦܝ̈ ܪܵܘܡܵܐ ܘܲܐ̄ܚܪܹܝܢ ܦܵܐܸܫ܀</l>
                    <l n="269">:ܬܲܪܬܹܝܢ ܐܸܢ ܐܝܼܬܼ ܕܛܚܢ̈ܵܢ ܪܲܚܝܵܐ ܒܗܵܘ̇ ܥܕܢܐ</l>
                    <l n="270">ܚܕܼܵܐ ܡܸܬܕܲܒܪܵܐ ܘܲܚܕܵܐ ܦܵܝܫܵܐ ܐܲܝܟ ܕܐܝܼܬܹܝܗ̇ ܗ̄ܘ̣ܵܬܼ.</l>
                    <l n="271">:ܗܵܐ ܚܵܘܝܵܬܹܗ ܡܲܠܲܬܼ ܡܵܪܢ ܠܗܵܘ̇ ܦܘܼܪܫܵܢܵܐ</l>
                    <l n="272">ܕܐܲܟܲܢ ܦܵܪܸܫ ܟܹܐܢܹ̈ܐ ܘܢܲܟܼ̈ܦܹܐ ܡ̣ܢ ܥܵܘ̈ܠܹܐ܀</l>
                    <l n="273">:ܨܝܕܼ ܟܠ ܬܸܓܡܝܼ̈ܢ ܚܵܘܝܼ ܕܗܵܘܹ̇ܐ ܗܵܢ ܦܘܼܪܫܵܢܵܐ</l>
                    <l n="274">ܘܐܲܝܢ ܡܵܐ ܕܓܼܵܒܹ̇ܐ ܕܟܼܪܵܐ ܐܵܦ ܢܸܩܒܼ̈ܬܼܵܐ.</l>
                    <l n="275">:ܘܟܲܕܼ ܛܵܒܼ ܬܲܡ̇ܢ ܚܲܕܼ ܗ̄ܘ̣ ܟܝܵܢܵܐ ܕܓܲܒܼܪܹ̈ܐ ܘܢܫܹ̈ܐ</l>
                    <l n="276">ܘܚܵܘܝܼ ܕܦܵܫ̇ܝܼܢ ܐܵܦ ܡ̣ܢ ܗܵܠܹܝܢ ܐܵܦ ܡ̣ܢ ܗܵܠܹܝܢ܀</l>
                    <l n="277">:ܒܲܕܡܘܼܬܼ ܒܲܪܩܵܐ ܥܵܒܲܪ ܪܸܡܙܵܐ ܒܹܝܬܼ ܬܸܓܼܡܲܝ̈ܗܘܿܢ</l>
                    <l n="278">ܘܲܠܚܲܕܼ ܕܵܒܲܪ ܘܲܠܚܲܕܼ ܫܵܒܸ̇ܩ ܡ̣ܢ ܟܠ ܬܸܓܼܡܝܼ̈ܢ.</l>
                    <l n="279">:ܛܲܟܼܣܵܐ ܪܲܒܿܐ ܡܠܹܐ ܦܘܪ̈ܫܵܢܵܐ ܐܸܦܵܢ ܦܵܪܹܫ</l>
                    <l n="280">ܘܲܠܦܘܼܬܼ ܥܲܡ̈ܠܹܐ ܝܵܗܸ̇ܒܼ ܐܲܓܼܪܵܐ ܐܵܦ ܫܘܼܒܼܩܵܢܵܐ܀</l>
                    <l n="281">:ܒܚܲܕܼ ܦܘܼܪܫܵܢܵܐ ܡܲܫܘܹܐ ܠܐܢܵܫ̈ܵܐ ܘܠܪ̈ܘܼܚܵܢܹܐ</l>
                    <l n="282">ܘܐܲܟܼܚܲܕܼ ܒܵܚܲܪ ܫܪܵܪܵܐ ܘܙܹܐܦܵܐ ܕܲܬܼܪܹܝܢ ܓܲܒܹܝ̈ܢ.</l>
                    <l n="283">:ܠܲܓܢܘܢ ܪܵܘܡܵܐ ܡܲܥܸܠ ܢܟܼ̈ܦܹܐ ܠܒܼܝܼܫܲܝ̈ ܚܘܼܒܵܐ</l>
                    <l n="284">ܘܗܵܪܟܵܐ ܒܐܪܥܵܐ ܡܪܦܐ ܠܢܦ̈ܠܐ ܕܠܐ ܐܸܨܛܲܒܲܬܼܘ܀</l>
                    <l n="285">:ܒܐܲܪܥܵܐ ܦܵܝܵܫ̇ܝܼܢ ܪ̈ܵܚܡܲܝ ܐܲܪܥܵܐ ܐܲܝܟܵܐ ܕܲܪܚܸܡܘ</l>
                    <l n="286">ܘܪ̈ܓܼܝ ܕܲܠܥܸܠ ܠܥܸܠ ܡܸܬܼܥܲܠܹܝܢ ܒܓܸܦܹ̈ܐ ܕܪܘܚܵܐ.</l>
                    <l n="287">:ܒܐܲܪܥܵܐ ܡܩܲܒܿܠܝܼܢ ܢܸܓܕ̈ܐ ܥܦܝܼܦܹ̈ܐ ܐܲܝܟ ܡܵܐ ܕܫܵܘܹ̇ܝܢ</l>
                    <l n="288">ܘܒܼܵܗ̇ ܡܸܬܼܦܲܪܥܝܼܢ ܚܵܘܒܲܬ ܚܵܘܒܹ̈ܐ ܕܣܘܼܥܪ̈ܢܲܝܗܘܿܢ܀</l>
                    <l n="289">:ܐܲܪܥܵܐ ܗܵܘܝܵܐ ܠܗܘܿܢ ܓܹܗܲܢܼܵܐ ܠܲܒܼܢܲܝ̈ ܐܲܪܥܵܐ</l>
                    <l n="290">ܘܗܸܢܘܿܢ ܪܵܕܹܝܢ ܠܲܩܢܘܿܡܲܝ̈ܗܘܿܢ ܒܐܲܝܠܹܝܢ ܕܲܚܛ̣ܵܘ.</l>
                    <l n="291">:ܗܘ̤ ܠܹܗ ܡܢܲܓܸܕܼ ܝܲܨܪܵܐ ܕܲܒܼܗܘܿܢ ܦܵܪܘܿܫܵܐܝܼܬܼ</l>
                    <l n="292">ܕܥܲܠ ܡ̇ܢ ܐܲܗܡܝܼܘ ܡ̣ܢ ܘܵܠܝܼܬܼܵܐ ܒܚܲܝܹ̈ܐ ܕܲܬܼܢܵܢ܀</l>
                    <l n="293">:ܗܢܘ̇ܢ ܕܵܝ̇ܢܝܢ ܠܥܵܘܠܵܐ ܕܲܒܼܗܘܿܢ ܕܚܲܝܵܒܼ ܐܸܢܘܿܢ</l>
                    <l n="294">ܘܲܡܦܲܪܣܝܼܢ ܠܹܗ ܒܥܼܘܼܪ ܒܟܼܘܼ ܒܘܼ̃ܟܼܪܢܵܐ ܕܚܘܼܫܵܒܲܝܗ̈ܘܿܢ.</l>
                    <l n="295">:ܕܝܼܢܵܐ ܪܲܒܿܐ ܐܵܡ̇ܪܝܼܢ ܬܲܡ̇ܢ ܥܲܡ ܚܵܘܒܲܝ̈ܗܘܿܢ</l>
                    <l n="296">ܘܲܠܥܹܝܢ ܟܠܢܵܫ ܡܦܲܪܣܝܼܢ ܡܘܼܡܹ̈ܐ ܕܣܬܝܪ̈ܬܐ܀</l>
                    <l n="297">:ܡܲܪܝܼܪ ܢܸܓܼܪܹ̈ܐ ܕܡܸܬܼܢܲܓܼܕܝܢ ܠܹܗ ܡ̣ܢ ܟܠ ܢܸܓܼܕܝܢ</l>
                    <l n="298">ܡܵܐ ܕܡܸܬܼܟܲܠܲܠ ܓܲܒܵܐ ܕܟܹܐܢܹ̈ܐ ܘܕܼܝܼܠܗܘܿܢ ܒܵܗܸ̇ܬܼ.</l>
                    <l n="299">:ܬܲܗܪܵܐ ܪܲܒܿܐ ܚܵܙܹܝܢ ܒܝܼܫܹ̈ܐ ܒܓܲܒܵܐ ܕܛܵܒܹ̈ܐ</l>
                    <l n="300">ܕܐܝܟܢ ܦܵܪܚ̇ܝܼܢ ܩܲܠܝܼܠܵܐܝܼܬܼ ܠܐܲܦܲܝ̈ ܪܵܘܡܵܐ܀</l>
                    <l n="301">:ܬܲܗܪܵܐ ܗ̄ܘ̣ ܪܲܒܵܐ ܘܲܟܼܡܵܐ ܕܢܹܐܡܲܪ ܪܲܒܿ ܡ̣ܢ ܬܲܗܪܵܐ</l>
                    <l n="302">ܕܒܸܣܪܵܐ ܫܝܼܛܵܐ ܘܥܵܘܥܹܐ ܓܸܦܹ̈ܐ ܕܦܵܪܘܿܚܘܼܬܼܵܐ.</l>
                    <l n="303">:ܗܵܘ̇ ܦܘܼܩܕܵܢܵܐ ܕܓܲܒܼܠܹܗ ܒܪܵܫܝܼܬܼ ܡ̣ܢ ܕܲܚܝܼܚܵܐ</l>
                    <l n="304">ܗܘ̤ ܡܚܲܝܸܠ ܠܵܗ̇ ܠܦܵܪܘܚܘܼܬܹܗ ܠܡܸܦܪܲܚ ܒܐܵܐܲܪ܀</l>
                    <l n="305">:ܗܵܘ̇ ܕܲܢܦܲܚ̣ ܒܹܗ ܪܘܼܚ ܚܲܝܘܬܼܵܐ ܘܲܗܘ̤ܵܐ ܠܲܢܦܸܫ</l>
                    <l n="306">ܗܘ̤ ܥܵܒܸ̇ܕܼ ܠܹܗ ܗܲܝܟܲܠ ܪܘܼܚܵܐ ܕܠܵܐ ܡܸܬܼܚܲܒܲܠ.</l>
                    <l n="307">ܗܵܘ̇ ܕܐܸܬܿܬܲܚܬܲܝ ܨܹܝܕܼ ܬܘܼܩܵܢܹܗ ܚܘܼܒܵܢܵܐܝܼܬܼ܀</l>
                    <l n="308">ܗܘ̤ ܡܪܝܼܡ ܫܸܦܠܹܗ ܘܲܡܚܲܕܼܬܼ ܠܹܗ ܪܲܚܡܵܢܵܐܝܼܬܼ܀</l>
                    <l n="309">:ܒܚܘܼܒܵܐ ܘܪ̈ܲܚܡܹܐ ܓܲܒܼܠܹܗ ܒܪ̈ܫܝܼܬܼ ܘܲܩܪ̣ܝܵܗܝ ܒܲܫܡܹܗ</l>
                    <l n="310">ܘܒܹܗ ܬܘܸܒܼ ܒܲܙܢܵܐ ܡܲܫܲܪ ܨܐܕܵܘܗܝ ܫܘܼܘܕܵܝ ܡܸܠܵܘ̈ܗܝ.</l>
                    <l n="311">:ܒܨܲܠܡܹܗ ܟܲܢܝܹܗ ܡ̣ܢ ܫܘܼܪܵܐ ܟܲܕܼ ܡܲܬܼܩܸܢ ܠܹܗ</l>
                    <l n="312">ܘܲܒܼܱܫܘܼܠܡܵܐ ܒܨܲܠܡܹܗ ܢܵܚܹ̇ܬܸ ܘܲܡܢܲܚܸܡ ܠܹܗ܀</l>
                    <l n="313">ܒܨܲܠܡܹܗ ܢܵܚܹ̇ܬܼ ܪܸܡܙܵܐ ܟܲܣܝܵܐ ܠܵܘ ܗܘ̤ ܟܲܣܝܵܐ</l>
                    <l n="314">ܘܝܵܗܸ̇ܒܼ ܚܲܝܹ̈ܐ ܠܵܐ ܡܵܝܘܬܹ̈ܐ ܠܡܵܝܘܿܬܼܘܼܬܼܵܐ.</l>
                    <l n="315">:ܒܐܵܕܼܵܡ ܕܲܬܼܪܹܝܢ ܗܵܘ̇ ܕܐܸܬܿܬܲܚܬܲܝ ܘܠܲܒܫܹܗ ܒܚܘܼܒܵܐ</l>
                    <l n="316">ܒܹܗ ܡܸܬܿܬܿܚܬܿܐ ܕܠܵܐ ܫܘܼܢܵܝܵܐ ܒܫܘܼܠܵܡ ܙܲܒܼܢܹ̈ܐ܀ </l>
                
                <pb ed="http://syriaca.org/manuscript/2289" n="f.71v"/>
                
                    <l n="317">:ܦܲܓܼܪܵܐ ܕܲܠܒܸܫ ܨܒܼܝܵܢ ܚܘܼܒܹܿܗ ܘܲܩܪ̣ܵܝܗ ܒܲܫܡܹܗ</l>
                    <l n="318">ܗܘ̤ ܡܸܬܼܥܲܛܲܦ ܨܸܒܼܝܵܢܵܐܝܼܬܼ ܘܢܵܚܸ̇ܬ ܠܐܲܪܥܵܐ.</l>
                    <l n="319">:ܗܵܘ̇ ܕܐܸܣܬܲܠܲܩ ܠܥܹܝܢ ܡܲܠܲܐܟ̈ܐ ܘܲܒܼܢܲܝܢ̈ܵܫܵܐ</l>
                    <l n="320">ܗܘ̤ܝܘܼ ܕܐܵܬܹ̇ܐ ܠܲܡܕܵܢ ܐܢܵܫ̈ܐ ܘܪ̈ܘܼܚܵܢܵܝܐ܀</l>
                    <l n="321">:ܒܦܲܓܼܪܵܐ ܓܲܠܝܵܐ ܚܙܵܐܘܼܗܝ ܥܝܼܪܹ̈ܐ ܟܲܕܼ ܡܸܣܬܲܠܲܩ</l>
                    <l n="322">ܘܒܵܗ̇ ܒܲܚܙܵܬܼܵܐ ܐܸܡ̣ܲܪܘ ܕܐܵܬܹ̇ܐ ܐܲܝܟ ܡܵܐ ܕܲܣܠܸܩ.</l>
                    <l n="323">:ܥܲܡ ܓܲܠܝܘܼܬܹܗ ܢܵܚܹ̇ܬܼ ܪܸܡܙܹܗ ܩܲܠܝܼܠܵܐܝܼܬܼ</l>
                    <l n="324">ܘܲܡܚܲܕܼܬܼ ܟܠ ܘܡܲܣܸܩ ܥܲܡܹܗ ܠܐܲܬܼܪܵܐ ܕܲܠܥܸܠ܀</l>
                    <l n="325">:ܪܸܡܙܵܐ ܟܲܣܝܵܐ ܩܵܥܹ̇ܐ ܒܓܸܠܝܐ ܩܵܠܵܐ ܕܚܝܼܠܵܐ</l>
                    <l n="326">ܘܲܡܙܝܼܥ ܠܲܐܪܥܵܐ ܘܡܲܪܗܸܒܼ ܣܸܕܼܪܸ̈ܐ ܕܫܡܝ̈ܢܐ.</l>
                    <l n="327">:ܒܩܵܠܵܐ ܦܵܩܸ̇ܕܼ ܠܫܡܝ̈ܢܐ ܘܠܐܪ̈ܥܢܝܐ</l>
                    <l n="328">ܕܩܘܼܡܘ ܘܐܸܬܼܚܲܕܲܬܼܘ ܘܲܠܒܸܫܘ ܫܘܼܒܼܚܵܐ ܕܠܵܐ ܡܸܬܼܚܲܒܲܠ܀</l>
                    <l n="329">:ܩܵܠ ܦܘܼܩܕܵܢܹܗ ܡܥܝܼܪ ܠܐܪ̈ܥܢܐ ܡ̣ܢ ܕܲܡܟܿܘܼܬܼܵܐ</l>
                    <l n="330">ܘܢܵܕܼܝ̇ܢ ܩܵܝ̇ܡܝܼܢ ܐܲܝܟ ܕܡ̣ܢ ܫܸܢܬܼܵܐ ܕܝܲܩܝܼܪܘܼܬܼܵܐ.</l>
                    <l n="331">:ܚܕܼܵܐ ܒܲܪܬܼ ܩܵܠܵܐ ܕܡܲܠܝܵܐ ܬܲܗܪܵܐ ܩܵܥܹ̇ܐ ܒܐܲܪܥܐ</l>
                    <l n="332">ܘܪܵܥܠܝܼܢ ܡܸܢܹܗ̇ ܡ̈ܠܝܼܠܹܐ ܘܚܲܪ̈ܫܹܐ ܘܡܸܫܬܲܡܥܝܼܢ ܠܵܗ̇܀</l>
                    <l n="333">:ܟܠ ܨܵܐ̇ܬܼ ܠܵܗ̇ ܘܟܼܠ ܓܵܡܲܪ ܠܵܗ̇ ܕܠܵܐ ܫܘܼܘܚܵܪܵܐ</l>
                    <l n="334">ܘܒܼܵܗ̇ ܡܸܬܚܕܬܝܢ ܪܵܘܡܵܐ ܘܥܘܼܡܩܵܐ ܘܟܼܠܡܵܐ ܕܲܒܼܗܘܿܢ.</l>
                    <l n="335">ܡ̈ܠܝܼܠ ܣܵܠܵܩ̇ܝܼܢ ܠܕܲܪܓܼܐ ܪܵܡܵܐ ܕܠܲܝܬܿ ܠܹܗ ܦܸܚܡܵܐ܀</l>
                    <l n="336">ܘܚܲܪ̈ܫܹܐ ܢܵܚ̇ܝܼܢ ܡ̣ܢ ܥܲܒܼܕܘܼܬܼܵܐ ܕܦܘܼܠܚܵܢ ܐܵܢܵܫ̈ܐ܀</l>
                    <l n="337">:ܒܵܛܸ̇ܠ ܫܸܡܫܵܐ ܡ̣ܢ ܡܲܪܕܝܼܬܼܵܐ ܕܩܲܠܝܼܠܘܼܬܹܗ</l>
                    <l n="338">ܘܢܵܐܸ̇ܚ ܣܲܗܪܵܐ ܡ̣ܢ ܫܘܼܚܠܵܦܵܘ̈ܗܝ ܕܲܒܼܟܼܠ ܝܲܪ̈ܚܝܼܢ.</l>
                    <l n="339">:ܢܵܦܠ̇ܝܼܢ ܟܵܘܟܿܒܹ̈ܐ ܘܕܥܸܟ ܢܘܼܗܪܵܐ ܕܙܲܠܝܼܩܲܝ̈ܗܘܿܢ</l>
                    <l n="340">ܘܫܵܠܹ̇ܐ ܡܲܫܒܼܵܐ ܕܪ̈ܘܼܚܹܐ ܕܐܵܐܲܪ ܘܠܵܐ ܬܘܼܒܼ ܡܸܬܿܬܿܙܝܼܥ܀</l>
                    <l n="341">:ܡܵܘܦܹܐ ܚܸܫܟܵܐ ܘܥܵܒܲܪ̇ ܛܲܟܼܣܵܐ ܕܠܸܠܝ ܐܝܼܡܵܡ</l>
                    <l n="342">ܘܠܵܐ ܡܸܬܼܡܲܢ̈ܝܵܢ ܫ̈ܥܹܐ ܘܫܲܒܹ̈ܐ ܘܝܲܪܚܲܝ ܫܲܢ̄ܬܵܐ.</l>
                    <l n="343">:ܝܵܒܸ̇ܫ ܢܒܼܥܵܐ ܕܥܘܼܒܵܗ̇ ܕܲܫܝܘܿܠ ܡ̣ܢ ܟܠ ܦܹܐܪ̈ܝܼܢ</l>
                    <l n="344">ܘܣܵܝ̇ܦܵܐ ܒܥܝܼܵܪܵܐ ܘܚܵܝܘܲܬܼ ܫܸܢܵܐ ܘܪ̈ܲܚܫܵܐ ܡܵܘܦܹܐ܀</l>
                    <l n="345">:ܫܵܠܹ̇ܐ ܝܲܡܵܐ ܡ̣ܢ ܬܲܟܼܬܘܼܫܵܐ ܕܓܼ̈ܠܹܐ ܪ̈ܗܝܼܒܹܐ</l>
                    <l n="346">ܘܠܵܐ ܬܘܼܒܼ ܪ̈ܵܗܛܵܢ ܐܸܠܦܹ̈ܿܐ ܕܐ̄ܢܵܫ̈ܐ ܠܥܸܠ ܡ̣ܢ ܚܲܨܹܗ.</l>
                    <l n="347">:ܟܠ ܡܸܫܬܲܚܠܲܦ ܘܟܼܠ ܡܸܬܼܚܲܕܲܬ ܒܚܘܼܕܵܬܼ ܐܢܵܫ̈ܐ</l>
                    <l n="348">ܘܥܲܠ ܟܠ ܘܲܒܼܟܼܠ ܡܲܡܠܸܟ ܢܘܼܗܪܵܐ ܕܚܲܕܼ ܒܵܪܘܿܝܵܐ܀</l>
                    <l n="349">:ܟܠ ܡܸܬܼܚܲܪܲܪ ܡ̣ܢ ܥܲܒܼܕܘܼܬܼܵܐ ܕܲܠܘܼܵܬܼ ܐ̄ܢܵܫ̈ܵܐ</l>
                    <l n="350">ܘܗ̤ܘ ܒܲܪܢܵܫܵܐ ܡܕܲܝܲܪ ܒܲܐ̃ܬܼܪܵܐ ܕܠܲܝܬܿ ܒܹܗ ܩܸܢܛܵܐ.</l>
                    <l n="351">:ܒܪܸܡܙܵܐ ܙܥܘܿܪܵܐ ܡܸܫܬܲܚܠܲܦ ܟܠ ܘܡܸܬܼܚܲܕܲܬܼ ܟܠ</l>
                    <l n="352">ܘܠܵܐ ܡܸܬܼܡܲܠܠܐ ܩܲܠܝܼܠܘܼܬܹܗ ܕܐܲܝܟܲܢ ܘܲܟܼܡܵܐ ܗ̄ܝ̣܀</l>
                    <l n="353">:ܩܲܠܝܼܠ ܗ̄ܘ̣ ܛܵܒܼ ܗܵܘ̇ ܦܘܼܩܕܵܢܵܐ ܡ̣ܢ ܟܠ ܡܸܕܡ</l>
                    <l n="354">ܘܐܸܢ ܐܝܼܬܼ ܡܕܡ ܕܩܲܠܝܼܠ ܣܲܓܝܼ ܡܲܬܿܝܼܢ ܡܸܢܹܗ.</l>
                    <l n="355">:ܠܲܝܬܿ ܬܘܼܗܵܝܵܐ ܒܹܝܬܼ ܡܲܚܲܬܿܬܼܵܐ ܘܲܠܡܲܣܲܩܬܵܐ</l>
                    <l n="356">ܐܵܦܠܵܐ ܐܲܝܟ ܐ̄ܢܵܫ ܕܡܲܛܪܸܦ ܥܲܝܢܹܗ ܬܸܡܪܵܐ ܠܬܸܡܪܵܐ܀</l>
                    <l n="357">:ܥܲܠ ܡܲܪܟܲܒܬܼܵܐ ܕܚܲܨܗ ܕܐܵܐܪ ܡܙܲܝܲܚ ܡܲܠܟܿܐ</l>
                    <l n="358">ܠܦܲܠܚܹ̈ܐ ܚܝܼܨܹ̈ܐ ܕܐܲܩܪܸܒܼܘ ܘܲܙܟܼܵܘ ܡܸܛܠ ܚܘܼܒܹܗ.</l>
                    <l n="359">:ܚܕܼܵܐ ܡܲܪܟܲܒܼܬܼܵܐ ܪܘܼܚܵܢܵܝܬܵܐ ܟܲܕܸܢ ܪܸܡܙܹܗ</l>
                    <l n="360">ܘܒܼܵܗ̇ ܬܘܼܒܼ ܡܵܘܬܸܒܼ ܐܲܪ̈ܥܵܢܵܝܹܐ ܘܲܫܡܝܵܢܹ̈ܐ܀</l>
                    <l n="361">:ܗܘ̤ܝܘܼ ܪܸܡܙܹܗ ܕܗܵܘܹ̇ܐ ܥܢܵܢܵܐ ܐܵܦ ܡܲܪܟܼܒܲܬܼܵܐ</l>
                    <l n="362">ܘܗܘ̤ܝܘܼ ܕܛܥܝܼܢ ܘܲܡܕܲܒܲܪ ܟܠ ܠܲܐܦܝ̈ ܪܵܘܡܵܐ܀</l>
                    <l n="363">:ܗܘ̤ܝܘܼ ܕܗܵܘܹ̇ܐ ܚܠܵܦ ܟܠܡܸܕܹܿܡ ܠܲܡܠܝܠܘܼܬܼܵܐ</l>
                    <l n="364">ܘܒܹܗ ܡܸܬܼܥܲܠܹܝܢ ܥܝܼܪܹ̈ܐ ܘܐ̄ܢܵܫ̈ܐ ܠܐܲܬܼܪܵܐ ܕܲܠܥܸܠ. </l>
                
                <pb ed="http://syriaca.org/manuscript/2289" n="f.72r"/>
                
                    <l n="365">:ܗܘ̤ܝܘܼ ܕܚܵܙܸ̇ܩ ܐܲܝܟ ܪܲܒܿܚܲܝܠܵܐ ܩܕܼܵܡ ܣܸܕܲܪ̈ܲܝܗܘܿܢ</l>
                    <l n="366">:ܘܗ̤ܘ ܬܘܼܒܼ ܡܟܲܢܸܫ ܣܸܕܪܸ̈ܐ ܐܚܪܵܢܹܐ ܠܘܲܥܕܵܐ ܕܲܫܡܹܗ</l>
                    <l n="367">:ܚܵܙܸ̇ܩ ܡܲܠܟܿܐ ܒܪܸܫ ܡܲܫܪܝܼܬܹܗ ܠܐܦ̈ܝ ܪܵܘܡܵܐ</l>
                    <l n="368">ܘܐܠ̈ܦܐ ܕܥܝܪ̈ܐ ܡ̣ܢ ܝܲܡܝܼܢܹܗ ܘܡ̣ܢ ܣܸܡܵܠܹܗ.</l>
                    <l n="369">:ܥܲܡܹܗ ܚܵܙ̇ܩܝܼܢ ܒܢܲܝ̈ ܦܲܠܵܛܝܼܢ ܠܲܐܬܼܪܵܐ ܕܢܘܼܗܪܵܐ</l>
                    <l n="370">ܕܢܸܗܘܘܿܢ ܥܲܡܹܗ ܒܢܲܝ̈ ܝܪܬܘܬܐ ܒܡܲܠܟܿܘܼܬܼ ܪܵܘܡܵܐ܀</l>
                    <l n="371">:ܪܲܒܵܐ ܗ̄ܝ̣ ܣܲܓܼܝ ܦܠܲܓܐ ܕܚܝܠܗ ܡ̣ܢ ܟܠ ܚܝ̈ܠܝܢ</l>
                    <l n="372">ܘܠܵܐ ܡܸܬܼܡܲܠܲܠ ܗܸܕܼܪܵܐ ܘܫܘܼܒܼܚܵܐ ܕܡܸܙܕܲܝܲܚ ܒܹܗ.</l>
                    <l n="373">ܥܲܡܹܗ ܐܝܼܬܹܝܗ̇ ܒܪܝܼܬܼܵܐ ܟܠܵܗ̇ ܕܲܡܠܝܼܠܘܼܬܵܐ.</l>
                    <l n="374">ܐܲܠܦܹ̈ܐ ܕܥܝܼܪܹ̈ܐ ܐܵܦ ܪܸ̈ܒܿܘܵܬܼܵܐ ܕܲܒܼܢܲܝ̈ܢܵܫܵܐ܀</l>
                    <l n="375">:ܟܠܝܼܠ ܬܸܫܒܿܘܿܚܬܵܐ ܕܝܘܿܡ ܙܵܟܼܘܼܬܹܗ ܛܥܝܼܢܝܼܢ ܟܠܗܘܿܢ</l>
                    <l n="376">ܘܲܡܩܲܪܒܼܝܼܢ ܠܹܗ ܒܐܝܼܕܼܵܐ ܕܙܵܘ̈ܥܹܐ ܪ̈ܘܼܚܵܢܵܝܹܐ.</l>
                    <l n="377">:ܫܘܼܒܼܚܹܗ ܬܵܢܹܝܢ ܫܡܲܝܵܐ ܘܐܲܪܥܵܐ ܒܦܘܼܡ ܡ̈ܠܵܠܹܐ</l>
                    <l n="378">ܟܲܕܼܦܵܪܥܝܼܢ ܠܹܗ ܚܘܒܬܼ ܚܘܼܒܵܐ ܩܵܠ ܬܸܫܒܿܘܿܚܬܵܐ܀</l>
                    <l n="379">:ܒܲܪܒܘܼܬ ܚܘܒܹܗ ܡܲܩܲܬܼ ܚܘܪܐ ܕܪ̈ܥܝܢܝܗܘܿܢ</l>
                    <l n="380">ܟܲܕܼ ܡܸܬܼܝܲܐܒܼܝܼܢ ܕܐܸܡܲܬܼܝ ܦܵܬܲܚ̇ ܬܲܪ̈ܥܲܝ ܪܵܘܡܵܐ.</l>
                    <l n="381">:ܪܗܝܼܒܼܝܼܢ ܣܲܓܿܝܼ ܠܡܸܚܙܵܐ ܐܘܼܪܚܵܐ ܕܐܸܙܕܲܡܲܢ ܠܹܗ̇</l>
                    <l n="382">ܕܢܸܥܠܘܢ ܢܸܣܒܼܘܢ ܡܠܝ̈ܠܹܐ ܘܕܲܫܢܹ̈ܐ ܪ̈ܘܼܚܢܵܝܹܐ܀</l>
                    <l n="383">:ܠܵܐ ܡܸܣܬܲܒܼܥܵܐ ܚܙܵܬܼܵܐ ܕܡܲܠܟܵܐ ܠܪܸ̈ܥܝܵܢܲܝܗܘܿܢ</l>
                    <l n="384">ܘܲܟܼܡܵܐ ܕܚܵܙܹ̇ܝܢ ܬܘܼܒܼ ܡܸܬܼܝܲܐܒܹܝܢ ܠܡܸܬܼܒܲܩܵܝܘܼ.</l>
                    <l n="385">:ܩܕܼܵܡ ܙܵܘܥܲܝ̈ܗܘܿܢ ܪܵܗܸܛ̇ ܪܸܡܙܵܐ ܩܲܠܝܼܠܵܐܝܼܬܼ</l>
                    <l n="386">ܘܡܥܒܼܵܪ ܘܐܹܠܵܐ ܕܐܦܝ̈ ܬܪܥܐ ܕܒܹܝܬܼ ܡܲܠܟܿܘܼܬܼܵܐ܀</l>
                    <l n="387">:ܬܲܪܥܵܐ ܪܲܒܵܐ ܦܵܬܼܚ̇ ܡܲܠܟܿܐ ܩܕܼܵܡ ܡܥܠܬܗ</l>
                    <l n="388">ܘܥܵܐܸ̇ܠ ܢܵܐܹ̇ܚ ܒܓܼܵܘ ܦܲܠܵܛܝܼܢ ܗܘ̤ ܘܲܕܼܥܲܡܹܗ.</l>
                    <l n="389">:ܬܲܗܪܵܐ ܘܚܲܫܵܐ ܡܲܠܝܵܐ ܚܙܵܬܼܵܐ ܕܗܵܝ̇ ܡܲܥܲܠܲܬܿܐ</l>
                    <l n="390">ܬܲܗܪܵܐ ܠܕܲܠܥܸܠ ܘܚܲܫܵܐ ܠܕܲܠܬܲܚܬܿ ܕܠܵܐ ܡܸܬܼܥܲܠܹܝܢ܀</l>
                    <l n="391">:ܛܲܒܼ ܡ̣ܢ ܛܵܒܹ̈ܐ ܡܸܬܼܒܲܩܝܼܢ ܒܹܗ ܐܵܦ ܥܵܘ̈ܵܠܹܐ</l>
                    <l n="392">ܘܗܵܢ̇ܘ ܚܲܫܵܐ ܕܟܲܕ ܚܵܙܹܝ̇ܢ ܠܹܗ ܓܠܝܼܙܝܼܢ ܡܸܢܹܗ.</l>
                    <l n="393">:ܒܚܲܫܵܐ ܚܵܐ̇ܪ ܗܵܘܢܵܐ ܕܲܒܼܗܘܿܢ ܕܠܵܐ ܣܲܒܼܥܘܼܬܼܵܐ</l>
                    <l n="394">ܟܲܕܼ ܡܸܬܼܦܲܬܼܚܝܼܢ ܘܟܲܕܼ ܡܸܬܿܬܲܚܕܝܼܢ ܬܲܪ̈ܥܲܝ ܪܵܘܡܵܐ܀</l>
                    <l n="395">:ܚܙܵܬܼܵܐ ܚܕܲܬܵܐ ܚܵܙܹ̇ܝܢ ܐ̄ܢܵܫܵܐ ܒܲܒܼܢܲܝ̈ܢܫܵܐ</l>
                    <l n="396">ܕܟܲܕܼ ܚܲܕ ܐܸܢܘܿܢ ܚܲܕܼ ܡܸܬܼܥܲܠܹܐ ܘܚܲܕܼ ܡܸܬܿܬܲܚܬܹܿܐ.</l>
                    <l n="397">:ܚܲܕܲܬܵܐ ܚܵܙܹ̇ܝܢ ܐܵܦ ܪ̈ܘܼܚܵܢܹܐ ܬܸܓܼܡܹ̈ܐ ܕܫܹܐܕܹ̈ܐ</l>
                    <l n="398">ܕܟܲܕܼ ܪܘܼܚ ܐܸܢܘܿܢ ܠܵܐ ܡܨܹܝܢ ܦܵܪܚ̇ܝܼܢ ܐܲܝܟ ܪ̈ܘܼܚܵܢܹܐ܀</l>
                    <l n="399">:ܒܬܸܡܗܵܐ ܩܵܝܡܝܼܢ ܐ̄ܢܵܫ̈ܐ ܒܝܼܫܹ̈ܐ ܘܫܹܐܕܹ̈ܐ ܛܪ̈ܘܼܢܐ</l>
                    <l n="400">ܡܵܐ ܕܡܸܬܼܒܲܩܹܝܢ ܒܬܲܪ̈ܥܲܝ ܪܵܘܡܵܐ ܟܲܕܼ ܡܸܬܿܬܲܚܕܝܼܢ.</l>
                    <l n="401">ܒܵܟܹ̇ܝܢ ܩܵܐܠܹ̇ܝܢ ܠܲܩܢܘܿܡܝܼܗܘܿܢ ܪܵܥܘܿܡܵܐܝܼܬܼ</l>
                    <l n="402">ܕܚܵܙܹ̇ܝܢ ܕܐܲܚܝܼܕܼ ܬܪܲܥ ܫܘܼܒܼܩܵܢܵܐ ܩܕܼܵܡ ܐܲܦܲܝܗܘܿܢ܀</l>
                    <l n="403">:ܒܚܲܫܵܐ ܒܵܟܹ̇ܝܢ ܘܒܲܚܢ̈ܓܼܵܬܵܐ ܪ̈ܵܥܘܿܡܵܬܼܵܐ</l>
                    <l n="404">ܘܥܲܦܝܼܦܵܐܝܼܬܼ ܬ̇ܢܹܝܢ ܩ̈ܵܠܹܐ ܕܲܬܼܘܵܬܼ ܢܲܦ̣ܫܵܐ.</l>
                    <l n="405">:ܚܲܫܵܐ ܡܢܲܓܸܕ ܠܝܲܨܪܵܐ ܕܲܒܼܗܘܿܢ ܦܵܪܘܿܫܵܐܝܼܬܼ</l>
                    <l n="406">ܘܲܬܼܘܵܬܼ ܢܲܦ̣ܫܵܐ ܕܵܝܢܐ ܡܘܼܡܹ̈ܐ ܕܲܩܢܘܿܡܲܝ̈ܗܘܿܢ܀</l>
                    <l n="407">:ܗܢܘ̣ܢ ܕܝܵܢܝܢ ܥܲܡ ܚܵܘܒܲܝ̈ܗܘܿܢ ܚܲܟܿܝܼܡܵܐܝܼܬܿ</l>
                    <l n="408">ܘܐܲܝܟ ܕܲܒܼܟܼܘܼܪܵܐ ܒܵܚܪܝܼܢ ܙܹܐܦܵܐ ܕܪܸ̈ܥܝܵܢܲܝܵܗܘܿܢ.</l>
                    <l n="409">:ܒܗܵܘܢܵܐ ܕܲܒܼܗܘܿܢ ܬܵܩ̇ܠܝܼܢ ܝܘܩܪܵܐ ܕܲܚܛܵܗܲܝ̈ܗܘܿܢ</l>
                    <l n="410">ܘܲܠܦܘܼܬܼ ܥܵܘܠܵܐ ܡܲܣܓܹܿܝܢ ܚܲܫܵܐ ܡܲܪܝܼܪ̈ܐܝܼܬܼ܀</l>
                    <l n="411">:ܡܲܪܝܼܪ ܘܼܩܫܹܐ ܕܝܼܢܵܐ ܟܹܐܢܵܐ ܕܡܸܬܿܬܲܒܼܠܝܼܢ ܒܹܗ</l>
                    <l n="412">ܘܠܵܐ ܡܸܬܼܡܲܠܠܐ ܒܠܸܫ̇ܢ ܐ̄ܢܵܫܵܐ ܩܲܫܝܘܼܬܼ ܢܸܓܼܕܵܘ̈ܗܝ.</l>
                    <l n="413">:ܪܲܒܵܐ ܗ̄ܝ̣ ܗܵܘܬܼܵܐ ܕܢܲܦܠܝܼܢ ܒܵܗ̇ ܐܵܦ ܥܲܡܝܼܩܹ̈ܐ</l>
                    <l n="414">ܘܥܲܣܩܹ̈ܐ ܗ̄ܝ̣ ܣܲܓܵܝܼ ܠܡܸܬܼܦܲܠܵܛܘܼ ܡ̣ܢ ܩܲܫܝܘܼܬܵܗ̇܀</l>
                    <l n="415">ܥܲܡ ܥܬܿܝܼܪܵܐ ܩܥ̇ܝܢ ܟܠܢܵܫ ܠܘܵܬܼ ܐܲܒܼܪܵܗܵܡ: </l>
                
                <pb ed="http://syriaca.org/manuscript/2289" n="f.72v"/>
                
                    <l n="416">ܕܚܘܣ ܪܚܡܢܐ ܘܐܲܦܝܼܣ ܪ̈ܲܚܡܹܐ ܕܲܢܕܲܠܘܢܲܢ.</l>
                    <l n="417">:ܒܥܝܼ ܘܐܸܬܟܫܲܦ ܠܪܸܡܙܵܐ ܟܲܣܝܵܐ ܐܲܝܟ ܕܲܡܥܵܕܲܬܼ</l>
                    <l n="418">ܕܢܸܪܘܿܣ ܩܲܠܝܼܠ ܛܲܠܵܐ ܕܪ̈ܲܚܡܐ ܥܲܠ ܒܝܼܫܘܼܬܼܢ܀</l>
                    <l n="419">:ܒܢܲܝ̈ ܠܵܐ ܡܨܝܵܐ ܠܲܡܦܝܼܣܵܢܹ̈ܐ ܥܢ̣ܵܐ ܐܲܒܼܪܵܗܵܡ</l>
                    <l n="420">ܕܢܸܥܒܲܪ ܗܵܘܬܵܐ ܕܐܝܼܬܼ ܒܡܸܨܥܲܬܐ ܒܲܝܢܲܢ ܘܲܠܟܼܘܿܢ.</l>
                    <l n="421">:ܥܗܲܕܼܘ ܕܲܪܚܸܡܬܘܢ ܐܲܪ̈ܥܵܢܝܵܬܵܐ ܘܛܘܼܒܹ̈ܐ ܕܙܲܒܼܢܵܐ</l>
                    <l n="422">ܘܠܵܐ ܣܲܝܸܟܼܬܘܢ ܣܲܟܿܝܼܬܿܘܢ ܠܡܘܼܠܟܢ ܚܲܝܹ̈ܐ ܪ̈ܘܼܚܵܢܵܝܹܐ܀</l>
                    <l n="423">ܗܵܠܹܝܢ ܬܵܢܹ̇ܐ ܐܲܒܼܪܵܡ ܠܲܒܼܢܵܘ̈ܗܝ ܠܵܐ ܗ̄ܘ̣ܵܐ ܒܩܵܠܵܐ.</l>
                    <l n="424">ܠܦܘܼܬܼ ܕܲܟܼܬܼܝܼܒܼܵܐ ܐܸܡ̇ܪܹܬܼ ܡܸ̈ܠܹܐ ܐܲܝܟ ܗܵܘ̇ ܕܗܘ̤ܝ̈.</l>
                    <l n="425">:ܠܵܐ ܓܹܝܪ ܗܸܢܘܿܢ ܩܵܪܹܝܢ ܠܲܐܒܼܪܵܡ ܕܲܢܚܘܢ ܐܸܢܘܿܢ</l>
                    <l n="426">ܘܠܵܐ ܐܲܒܼܪܵܗܵܡ ܡܨܸܐ ܕܲܢܡܲܠܸܠ ܒܸܠܥܵܕܼ ܪܸܡܙܵܐ܀</l>
                    <l n="427">:ܪܸܡܙܵܐ ܗ̄ܘ̣ ܕܐܲܚܝܼܕ ܬܪܲܥ̣ ܡܲܠܛܟܿܘܼܬܼܵܐ ܩܕܼܵܡ ܐܲܦܲܝܼ̈ܗܘܿܢ</l>
                    <l n="428">ܘܗܘ̤ܝܘܼ ܕܩܵܥܹ̇ܐ ܒܦܘܼܡ ܐܲܒܼܪܵܗܵܡ ܘܕܦܝܼܫܘ ܘܐܸܫܬܲܢܲܩܘ.</l>
                    <l n="429">:ܗ̤ܘܝܘܼ ܕܐܲܚܝܼܕ ܫܲܒܼܛܵܐ ܒܢܸܓܼܕܼ̈ܐ ܕܠܵܐ ܒܐܝܼܕܲ̈ܝܵܐ</l>
                    <l n="430">ܘܲܠܦܘܼܬܼ ܥܲܡ̈ܠܹܐ ܡܲܣܪܲܚ ܢܸܓܼܕ̈ܐ ܠܡܸܬܼܢܲܕܼܵܢ̈ܐ܀</l>
                    <l n="431">:ܗܘ̤ ܬܘܼܒܼ ܟܲܕ ܗܘ̤ ܠܒܼܝܼܟ ܒܹܝܬ ܓܲܙܹܐ ܕܛܘܼܒܹ̈ܐ ܠܥܸܠ</l>
                    <l n="432">ܘܲܠܦܘܼܬܼ ܚܘܼܒܵܐ ܝܵܗܸܿܒܼ ܐܲܓܼܪܵܐ ܠܪ̈ܵܚܡܲܝ ܚܘܼܒܵܐ.</l>
                    <l n="433">:ܠܵܐ ܫܘܹܝܢ ܢܸܓܼܕܹ̈ܐ ܕܐܲܝܠܹܝܢ ܕܐܲܥܘܸܠܘ ܒܠܵܐ ܝܲܕܥܬܼܵܐ</l>
                    <l n="434">ܘܥܵܠܸܒܼ̇ ܫܘܼܒܼܚܵܐ ܕܐܲܝܠܹܝܢ ܕܥܲܙܝܼܘ ܒܐܵܓܼܘܢ ܥܲܡ̈ܠܹܐ.</l>
                    <l n="435">:ܠܦܘܼܬܼ ܨܒܼܝܵܢܵܐ ܡܦܲܠܸܓܼ ܪܸܡܙܵܐ ܛܘܼܒܹ̈ܐ ܘܢܸܓܼܕܹ̈ܐ</l>
                    <l n="436">ܘܲܠܦܘܼܬܼ ܥܵܘܠܵܐ ܘܙܲܕܝܼܩܘܼܬܼܵܐ ܡܚܲܕܵܐ ܘܲܡܥܝܼܩ܀</l>
                    <l n="437">:ܘܟܲܕ ܛܵܒܼ ܠܵܐ ܐܝܼܬܼ ܒܗܵܘ̇ ܒܘܼܣܵܡܵܐ ܡܸܕܹܡ ܕܲܒܼܨܝܼܪ</l>
                    <l n="438">ܐܡܲܪ ܦܵܘܠܘܿܣ ܕܨܡܚܿ ܫܘܼܒܼܚܵܐ ܛܵܒܼ ܡ݂ܢ ܫܘܼܒܼܚܵܐ.</l>
                    <l n="439">:ܒܫܘܼܒܼܚܵܐ ܪܲܒܵܐ ܕܠܵܐ ܡܼܬܼܡܲܠܲܠ ܫܪܹܝܢ ܥܸܠ̈ܝܹܐ</l>
                    <l n="440">ܘܲܒܼܫܘܼܢܵܩܵܐ ܕܠܵܐ ܡܸܬܿܬܲܢܹܐ ܪܡܹܝܢ ܬܲܚܬ̈ܝܹܐ܀</l>
                    <l n="441">:ܒܐܲܬܼܪܵܐ ܕܢܘܼܗܪܵܐ ܡܕܲܝܪܝܼܢ ܟܹܐܢ̈ܐ ܥܝܼܪܹ̈ܐ ܘܐܢܵܫ̈ܵܐ</l>
                    <l n="442">ܘܲܒܼܚܸܫܘܿܟܼܵܐ ܫܪܹܝܢ ܥܘ̈ܠܐ ܘܫܹܐܕܹ̈ܐ ܕܐܲܥܘܸܠܘ.</l>
                    <l n="443">:ܒܥܸܢܝܵܢ ܡܲܠܟܵܐ ܫܪܹܝܢ ܩܲܕܿܝܼܫܹ̈ܐ ܪܘܼܚܵܢܵܐܝܼܬܼ</l>
                    <l n="444">ܘܥܲܡܹܗ ܒܵܣܿܡܝܼܢ ܒܐܘܼܘܼܠܵܐ ܕܪܘܼܚܵܐ ܕܠܵܐ ܡܸܬܼܚܲܒܲܠ܀</l>
                    <l n="445">:ܒܣܵܡܗܘܿܢ ܫܘܼܒܼܚܵܐ ܗ̄ܘܼ ܕܠܵܐ ܡܸܣܬܲܒܼܥܵܐ ܗܲܢܝܼܐܘܼܬܹܗ</l>
                    <l n="446">ܐܵܦ ܥܸܢܝܵܢܗܘܿܢ ܩܵܠ ܬܵܘܕܝܼܬܼܵܐ ܕܠܵܐ ܫܘܼܠܵܡܵܐ.</l>
                    <l n="447">:ܫܘܼܒܼܚܵܐ ܠܒܼܝܼܫܝܼܢ ܘܫܘܼܒܼܚܵܐ ܩܵܥܹܝܿܢ ܩܲܕܝܫܵܐܝܼܬܼ</l>
                    <l n="448">ܠܗܵܘ̇ ܕܲܒܩܘܕܼܫܹܗ ܨܒܼܵܐ ܕܲܢܫܵܘܬܸܦ ܠܲܥܒܼܵܕܼ ܐܝܼܕܼܵܘܗܝ܀</l>
                    <l n="449">:ܚܵܙܹܝ̇ܢ ܟܹܐܢܹ̈ܐ ܠܟܲܣܝܵܐ ܕܲܟܼܣܹܐ ܘܲܓܼܠܹܐ ܒܫܘܼܒܼܚܹܗ</l>
                    <l n="450">ܠܵܐ ܡܸܬܼܦܲܠܓܼܝܼܢ ܕܐܲܝܟܲܢ ܚܵܙܹܝ̇ܢ ܟܲܕ ܠܵܐ ܚܵܙܹܝ̇ܢ.</l>
                    <l n="451">:ܒܡܸܬܼܚܙܝܵܢܵܐ ܚܵܙܹܝ̇ܢ ܫܘܼܒܼܚܹܗ ܕܲܓܼܢܝܼܙ ܡܢ݂ ܟܠ</l>
                    <l n="452">ܘܲܒܼܝܲܕܼ ܓܲܠܝܵܐ ܢܵܚܬܼܵܐ ܚܙܵܬܼܵܐ ܕܪܸ̈ܥܝܵܢܲܝܗܘܿܢ܀</l>
                    <l n="453">:ܒܗܲܝܟܲܠ ܦܲܓܼܪܵܐ ܡܩܲܪܒܼܝܼܢ ܕܸܒܼܚܹ̈ܐ ܕܪܸ̈ܥܝܵܢܲܝܗܘܿܢ</l>
                    <l n="454">ܘܠܵܐ ܫܲܠܝܼܛܝܼܢ ܠܡܸܬܼܒܲܩܵܝܘܼ ܒܩܘܕܼܵܫ ܩܘܼܕܼܫܹ̈ܐ.</l>
                    <l n="455">:ܩܘܼܕܼܫܵܐ ܦܲܓܼܪܵܐ ܗ̄ܘ݂ ܡܸܬܼܚܲܙܝܵܢܵܐ ܕܪܫܝܼܬܼ ܓܸܢܣܲܢ</l>
                    <l n="456">ܘܩܘܼܕܼܵܫ ܩܘܼܕܼܫ̈ܐ ܐܲܠܗܘܼܬܼܵܐ ܗ̄ܝ݂ ܕܠܵܐ ܡܸܬܼܚܲܙܝܵܐ܀</l>
                    <l n="457">:ܘܚܲܕܼ ܗܘ̤ ܩܘܼܕܼܫܵܐ ܘܲܩܕܘܿܫ ܩܘܕܼܫܹ̈ܐ ܒܲܚܕܼܵܝܘܼܬܼܵܐ</l>
                    <l n="458">ܚܲܕܼ ܐܲܠܵܗܵܐ ܒܗܲܝܟܲܠ ܦܲܓܼܪܵܐ ܕܲܓܼܒܼܵܐ ܠܚܘܼܒܹܿܗ.</l>
                    <l n="459">:ܚܕܼܵܐ ܬܵܘܕܝܼܬܼܵܐ ܡܩܲܪܒܼܝܼܢ ܐܢܵܫ̈ܐ ܘܪ̈ܘܼܚܢ̈ܝܐ</l>
                    <l n="460">ܠܟܲܣܝܵܐ ܒܓܸܿܠܝܵܐ ܐܵܦ ܠܹܗ ܠܓܲܠܝܐ ܒܥܸܠܲܬܼ ܟܲܣܝܵܐ܀</l>
                    <l n="461">:ܒܚܲܕܼ ܗ̄ܘ݂ ܚܘܼܒܵܐ ܐܲܣܝܼܪ ܟܠܵܐ ܨܝܕ ܗܵܘ̇ ܕܲܓܼܠܹܐ</l>
                    <l n="462">ܘܗܘ̤ ܒܐܝܼܬܼܘܼܬܼܵܐ ܚܕܼܵܐ ܡܵܪܘܼܬܼܵܐ ܘܚܲܕܼ ܫܘܼܠܛܵܢܵܐ.</l>
                    <l n="463">:ܥܲܠ ܟܠ ܘܲܒܼܟܼܠ ܡܲܣܥܸܟ ܬܲܡܲܢ ܟܲܣܝܵܐ ܒܓܠܝܵܐ</l>
                    <l n="464">ܘܲܒܼܓܲܠܝܘܼܬܹܗ ܕܵܐܹܢ ܟܠܵܐ ܐܲܝܟ ܫܘܼܘܕܵܝܹܗ܀ </l>
                
                <pb ed="http://syriaca.org/manuscript/2289" n="f.73r"/>
                
                    <l n="465">:ܐܵܦ ܥܲܠ ܗܕܹܵܐ ܓܒ̣ܝܵܗܝ ܡ̣ܢ ܟܠܵܐ ܘܫܲܥܒܸܿܕܼ ܠܹܗ̇ ܟܠ</l>
                    <l n="466">ܕܢܗܘܘܢ ܚܵܙܹ̇ܝܢ ܡܸܬܿܬܿܕܝܼܵܢܵܢܹ̈ܐ ܠܐܲܝܢܵܐ ܕܕܼܵ ܐܸܢ.</l>
                    <l n="467">:ܣܢܝܼܩܝܼܢ ܗ̄ܘ̣ܵܘ ܓܹܝܪ ܒܢܲܝ̈ ܡܲܠܟܿܘܿܬܐ ܘܲܒܼܢܲܝ̈ ܚܸܫܟܵܐ</l>
                    <l n="468">ܕܢܸܚܙܘܢ ܡܲܢܘ ܡܦܲܠܸܓܼ ܕܲܫܢܹ̈ܐ ܘܡܲܣܪܲܝ ܢܸܓܼܕܹ̈ܐ܀</l>
                    <l n="469">:ܒܵܥܹܝ̇ܢ ܗ̄ܘ̣ܵܘ ܬܘܼܒܼ ܕܢܸܚܙܘܢ ܡܸܕܹܡ ܟܡܵܐ ܐܸܢ ܟܣܝܵܐ ܗ̄ܘ̣</l>
                    <l n="470">ܘܲܕܼܠܵܐ ܡܵܨܝܵܐ ܒܲܝܵܐ ܐܸܢܘܿܢ ܠܦܘܼܬܼ ܪܸܓܲܬܼܗܘܢ.</l>
                    <l n="471">:ܚܲܟܿܝܼܡܵܐܝܼܬܼ ܣܥܲܪ ܟܠ ܕܲܣܥܲܪ ܗܵܘ̇ ܡܲܬܼܩܸܢ ܟܠ</l>
                    <l n="472">ܘܠܵܐ ܡܸܬܼܡܲܠܠܵܐ ܚܸܟܼܡܲܬܼ ܚܘܼܒܹܿܗ ܕܲܟܼܡܵܐ ܗ̄ܝ̣ ܘܐܝܟܲܢ܀</l>
                    <l n="473">:ܬܡܝܼܗ ܬܘܼܩܵܢܹܗ ܘܪܲܒܿ ܚܘܼܕܵܬܹܗ ܘܲܓܼܡܝܼܪ ܚܘܼܒܹܗ</l>
                    <l n="474">ܘܲܟܼܡܵܐ ܕܢܵܘܪܸܒܼ ܒܨܝܼܪ ܠܫܵܢܲܢ ܡ̣ܢ ܪܲܒܿܘܼܬܹܗ.</l>
                    <l n="475">:ܚܘܼܒܹܿܗ ܚܵܘܝܼ ܒܗܵܝ̇ ܕܲܒܼܪܵܐ ܟܠ ܘܲܡܚܲܕܸܬܼ ܟܠ</l>
                    <l n="476">ܘܲܡܫܵܘܬܸܦ ܟܠ ܒܥܸܢܝܵܢ ܚܘܼܒܵܐ ܕܐܲܠܵܗܘܼܬܹܗ܀</l>
                    <l n="477">:ܠܲܚܠܘܿܠ ܚܘܼܒܹܿܗ ܡܙܲܡܸܢ ܩ̇ܪܐ ܠܲܒܼܢܲܝ̈ ܒܲܝܬܹܗ</l>
                    <l n="478">ܘܲܡܚܲܕܹܐ ܠܗܘܿܢ ܒܗܵܝ̇ ܡܲܠܟܿܘܼܬܼܵܐ ܕܬܼܘܼܩܵܢ ܪܵܘܡܵܐ.</l>
                    <l n="479">:ܒܐܲܬܼܪܵܐ ܕܲܠܥܸܠ ܡܦܲܠܸܓܼ ܥܘܼܬܼܪܵܐ ܕܒܲܣܝܼܡܘܼܬܹܗ</l>
                    <l n="480">ܘܝܵܬ̣ܒܼ̇ ܝܵܗܸ̇ܒܼ ܫܛܵܪ ܚܹܐܪܘܼܬܼܵܐ ܠܲܥܒܼܵܕ ܐܝܼܕܼܵܘ̈ܗܝ܀</l>
                    <l n="481">:ܥܘܼܬܼܪܵܐ ܕܚܲܝܹ̈ܐ ܠܵܐ ܡܝܘ̈ܬܐ ܩܢ̇ܝܢ ܐܢܫ̈ܐ</l>
                    <l n="482">ܘܲܕܼܠܵܐ ܥܲܡܠܵܐ ܡܕܲܝܪܝܼܢ ܒܐܲܬܼܪܵܐ ܕܪܵܡ ܡ̣ܢ ܚܲܫܹ̈ܐ܀</l>
                    <l n="483">:ܒܲܠܡܹܐܝܢ ܫܲܝܢܵܐ ܢܵܚ̇ܝܼܢ ܐܸܠܦܹ̈ܐ ܕܗܲܕܵܡܲܝ̈ܗܘܿܢ</l>
                    <l n="484">ܘܠܵܐ ܬܘܼܒܼ ܫܵܚ̇ܩܝܼܢ ܓܲܠܠܹ̈ܐ ܕܚܲܫܹ̈ܐ ܠܪܸ̈ܥܝܵܢܲܝܗܘܿܢ܀</l>
                    <l n="485">:ܒܚܹܝܠ ܛܲܝܒܿܘܼܬܼܵܐ ܩܢ̇ܝܢ ܚܝܠܐ ܠܡܸܙܡܲܪ ܫܘܼܒܼܚܵܐ</l>
                    <l n="486">ܠܗܵܘ̇ ܕܲܒܼܚܘܼܒܹܿܗ ܫܵܘܬܸܿܦ ܐܸܢܘܿܢ ܠܲܫܒܼܝܼܚ̈ܵܬܹܗ.</l>
                    <l n="487">:ܬܡ̇ܢ ܫܵܠܡܵܐ ܗܵܝ̇ ܕܟܬܼܝܒܼܵܐ ܥܲܠ ܒܲܪܢܵܫܵܐ</l>
                    <l n="488">ܕܨܲܠܡܵܐ ܗ̄ܘ̣ ܓܲܠܝܵܐ ܕܡܲܟܪܸܙ ܟܲܣܝܵܐ ܒܝܲܕܼ ܓܲܠܝܘܼܬܹܗ܀</l>
                    <l n="489">:ܬܲܡ̇ܢ ܚܵܙܹܝ̇ܢ ܐ̄ܢܵܫ̈ܐ ܒܐܲܪܥܵܐ ܠܲܟܼܣܹܐ ܡ̣ܢ ܟܠ</l>
                    <l n="490">ܘܠܵܐ ܬܘܼܒܼ ܫܵܚ̇ܩܝܼܢ ܠܡܸܒܼܥܵܐ ܒܥ̇ܬܼܵܐ ܕܲܣܬܝܼܪ̈ܵܬܼܵܐ.</l>
                    <l n="491">:ܬܲܡ̇ܢ ܡܲܡܠܸܟ ܥܲܠ ܟܠ ܘܲܒܼܟܼܠ ܚܲܕܼ ܨܒܼܝܵܢܵܐ</l>
                    <l n="492">ܘܠܲܝܬܿ ܕܲܡܥܨܹܐ ܠܦܘܼܬܼ ܦܘܼܪܥܵܢܵܐ ܕܚܘܒܲܬܼ ܚܘܒܐ܀</l>
                    <l n="493">:ܬܡ̇ܢ ܗܘܹ̇ܝܢ ܥܝܼܪܹ̈ܐ ܘܐܢܫ̈ܐ ܚܲܕܼ ܒܐܘܝܘܼܬܼܵܐ</l>
                    <l n="494">ܘܒܲܛܸ̇ܠ ܗܪܸܬܼܵܐ ܘܡܵܘܦܹܐ ܚܣܵܡܵܐ ܘܛܵܠܸ̇ܩ ܪܘܼܓܼܙܵܐ.</l>
                    <l n="495">:ܚܘܼܒܵܐ ܘܫܲܝܢܵܐ ܡܲܡܠܸܟ ܥܲܠ ܟܠ ܘܲܡܫܲܥܒܸܿܕ ܟܠ</l>
                    <l n="496">ܘܚܲܕܼ ܨܒܼܝܵܢܵܐ ܡܕܲܒܲܪ ܟܠܵܐ ܐܲܝܟ ܨܸܒܼܝܵܢܹܗ܀</l>
                    <l n="497">:ܫܲܒܼܛܵܐ ܕܪܘܼܓܼܙܵܐ ܐܲܚܝܼܕ ܟܲܣܝܵܐ ܒܐܝܼܕܲܝ̈ ܓܲܠܝܵܐ</l>
                    <l n="498">ܘܲܡܕܲܒܲܪܟܿܠ ܠܘܵܬܼ ܟܲܣܝܘܼܬܼܵܐ ܕܒܲܨܠܸܡ ܐ̄ܢܵܫ̈ܐ.</l>
                    <l n="499">:ܠܘܲܥܕܵܐ ܕܐܢܫ̈ܐ ܪܗܛ̇ܝܼܢ ܐܢܵܫ̈ܐ ܘܪ̈ܘܼܚܵܢܵܝܹܐ</l>
                    <l n="500">ܘܡܵܐ ܕܐܸܬܼܩܸܿܪܲܒܼܘ ܠܲܬܼܪܲܥ ܐܢܫܐ ܦܪܲܥ̣ܘ ܬܵܘܕܝܼܬܼܵܐ܀</l>
                    <l n="501">:ܐܲܝܟ ܕܲܒܼܨܲܠܡܵܐ ܡܸܬܼܒܲܩܝܢ ܒܹܗ ܒܲܨܠܸܡ ܐܢܵܫܵܐ</l>
                    <l n="502">ܘܲܒܼܓܲܠܝܘܼܬܹܗ ܚܵܙܹ̇ܝܢ ܚܲܝܠܵܐ ܕܚܹܝܠ ܐܝܼܬܼܘܼܬܼܵܐ.</l>
                    <l n="503">:ܠܵܘ ܠܐܝܼܬܼܘܼܬܼܵܐ ܚܵܙܝܐ ܥܲܝܢܵܐ ܕܲܡܠܝܼܠܘܼܬܼܵܐ</l>
                    <l n="504">ܐܸܠܵܐ ܠܨܲܠܡܵܐ ܡܸܬܼܚܲܙܝܵܢܵܐ ܕܕܼܵܡ̇ܐ ܠܟܲܣܝܵܐ܀</l>
                    <l n="505">:ܕܕܼܵܡܹ̇ܐ ܐ̣ܡܪܹ̇ܬܼ ܒܪܲܒܿܘܼܬܼ ܕܲܪܓܼܐ ܠܵܘ ܒܲܟܼܝܵܢܵܐ</l>
                    <l n="506">ܕܠܲܝܬܿ ܒܲܥܒܼܝܼܪܹ̈ܐ ܕܕܼܵܡܹ̇ܐ ܟܝܵܢܹܗ ܠܲܟܼܝܵܢ ܟܲܣܝܵܐ.</l>
                    <l n="507">:ܒܚܘܼܒܵܐ ܐܲܫܘܝ ܠܲܥܒܼܵܕܼ ܐܝܼܕܼܵܘ̈ܗܝ ܕܢܸܬܿܕܲܡܹܐ ܠܹܗ</l>
                    <l n="508">ܘܲܒܼܛܲܝܒܿܘܼܬܼܵܐ ܩܪ̣ܵܐ ܘܐܲܩܝܼܡܹܗ ܒܕܲܪܓܼܵܐ ܕܲܫܡܹܗ܀</l>
                    <l n="509">:ܦܘܼܪܣܵܐ ܗ̄ܘ̣ ܗܵܢܵܐ ܐܲܠܵܗܵܝܵܐ ܕܠܵܐ ܡܸܬܼܦܲܫܲܩ</l>
                    <l n="510">ܕܐܲܝܟܲܢ ܝܲܩܲܪ ܕܝܼܠܹܗ ܒܕܼܝܠܹܗ ܚܲܟܿܝܡܵܐܝܼܬܼ.</l>
                    <l n="511">:ܫܟܼ̇ܚܬܼܵܐ ܗ̄ܝ̣ ܗܕܹܐ ܕܗܵܘ̇ ܨܸܒܼܝܵܢܵܐ ܕܫܲܠܝܼܛ ܥܲܠ ܟܠ</l>
                    <l n="512">ܘܲܨܢܝܼܥܵܐܝܼܬܼ ܐܲܣܪܹܗ ܠܥܵܠܡܵܐ ܒܐܲܠܵܗܘܼܬܹܗ܀</l>
                    <l n="513">:ܠܹܗ ܬܸܫܒܿܘܿܚܬܼܵܐ ܥܲܠ ܚܸܟܡ̈ܬܹܗ ܕܠܵܐ ܡܸܬܿܕܲܪ̈ܟܵܢ</l>
                    <l n="514">ܕܐܲܬܼܩܸܢ ܟܠܵܐ ܘܲܡܚܲܕܼܬܼ ܟܠ ܒܚܘܼܒܵܐ ܘܪ̈ܲܚܡܹܐ܀ </l>
                </div2>
            </div1>
        </body>
    </text>
</TEI>
