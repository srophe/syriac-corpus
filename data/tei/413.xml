<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader xmlns="http://www.tei-c.org/ns/1.0">
        <fileDesc>
            <titleStmt>
                <title xml:lang="en" level="a" ref="http://syriaca.org/work/8898">Discourse 22</title>
                <title xml:lang="en" level="s" ref="http://syriaca.org/work/8876">Ascetic Discourses, Part 1</title>
                <title level="s">Digital Syriac Corpus</title>
                <author ref="http://syriaca.org/person/550">Isaac of Nineveh</author>
                <sponsor>University of Oxford</sponsor>
                <sponsor>Brigham Young University</sponsor>
                <sponsor>Vanderbilt University</sponsor>
                <sponsor>Initiative for Digital Humanities, Media, and Culture at Texas A&amp;M
                    University</sponsor>
                <funder/>
                <principal>Kristian S. Heal</principal>
                <principal>David G.K. Taylor</principal>
                <editor role="editor-in-chief" ref="http://syriaca.org/person.xml#dtaylor">David
                    G.K. Taylor, University of Oxford</editor>
                <editor role="editor" ref="http://syriaca.org/person.xml#abutts">Aaron Butts, The
                    Catholic University of America</editor>
                <editor role="editor" ref="http://syriaca.org/person.xml#kheal">Kristian S. Heal,
                    Brigham Young University</editor>
                <editor role="editor" ref="http://syriaca.org/person.xml#gkiraz">George A. Kiraz,
                    Beth Mardutho: The Syriac Institute</editor>
                <editor role="editor" ref="http://syriaca.org/person.xml#dmichelson">David A.
                    Michelson, Vanderbilt University</editor>
                <editor role="editor" ref="http://syriaca.org/person.xml#dschwartz">Daniel L.
                    Schwartz, Texas A&amp;M University</editor>
                <editor role="editor" ref="http://syriaca.org/person.xml#jwalters">James E. Walters,
                    Rochester College</editor>
                <respStmt>
                    <resp>TEI XML encoding by</resp>
                    <name type="person" ref="http://syriaca.org/person.xml#jwalters">James E.
                        Walters</name>
                </respStmt>
                <respStmt>
                    <resp>Based on the work of</resp>
                    <name type="person">Paulus Bedjan</name>
                </respStmt>
                <respStmt>
                    <resp>Edited by</resp>
                    <name type="person"
                        ><!--Insert name of the person who edits this document --></name>
                </respStmt>
                <respStmt>
                    <resp>Syriac text transcribed by</resp>
                    <name type="person"/>
                </respStmt>
            </titleStmt>
            <editionStmt>
                <edition n="0.1"/>
                <respStmt>
                    <resp>based upon</resp>
                    <name><ptr target="#sourceDesc1"/></name>
                </respStmt>
            </editionStmt>
            <publicationStmt>
                <distributor>
                    <placeName>Jean and Alexander Heard Library System, Vanderbilt University,
                        Nashville, Tennessee, USA</placeName>
                </distributor>
                <authority>Digital Syriac Corpus</authority>
                <idno type="URI">https://syriaccorpus.org/413</idno>
                <availability>
                    <p/>
                    <licence target="http://creativecommons.org/licenses/by/4.0/">
                        <p>Creative Commons — Attribution 4.0 International — CC BY 4.0</p>
                        <p>https://creativecommons.org/licenses/by/4.0/</p>
                    </licence>
                    <ab><note>This electronic edition is designed for open access reuse. The Syriac base text is in the public domain. The TEI XML edition is copyrighted by James E. Walters and is released under a Creative Commons Attribution 4.0 International Public License (CC BY 4.0).</note></ab><ab><note>The HTML page is copyrighted by Vanderbilt University and released under a under a Creative Commons Attribution 4.0 International Public License (CC-BY 4.0, https://creativecommons.org/licenses/by/4.0/). Attribution for reuse should follow the suggested citation and also credit the copyright holder of the TEI XML edition.</note></ab>
                    
                </availability>
                <date calendar="Gregorian"
                    ><!-- Our date of publication of this XML document--></date>
            </publicationStmt>
            <sourceDesc>
                <biblStruct>
                    <monogr>
                        <editor>
                            <forename>Paulus</forename>
                            <surname>Bedjan</surname>
                        </editor>
                        <title level="m">Mar Isaacus Ninivita. De perfectione religiosa.</title>
                        <idno type="URI"/>
                        <idno type="zotero">1102</idno>
                        <imprint>
                            <pubPlace>Paris/Leipzig</pubPlace>
                            <publisher>Otto Harrassowitz</publisher>
                            <date>1909</date>
                        </imprint>
                    </monogr>
                </biblStruct>
            </sourceDesc>
        </fileDesc>
        <encodingDesc>
            <editorialDecl>
                <p>Digital Syriac Corpus is collaboration of University of Oxford, Brigham Young University, Vanderbilt University, and the Center of Digital Humanities Research (CoDHR) at Texas A&amp;M University. </p>
            </editorialDecl>
        </encodingDesc>
        <profileDesc>
            <langUsage>
                <language ident="syr">Unvocalized Syriac of any variety or period</language>
            </langUsage>
        </profileDesc>
        <revisionDesc status="UncorrectedTranscription"> 
            <change when="2019-03-05" who="http://syriaca.org/person.xml#jwalters">Created:
                file</change>
        </revisionDesc>
    </teiHeader>
    <text type="PrintTranscription">
        <body>
            <div type="rubric" xml:lang="syr">
                <l>ܥܲܠ ܦܘܼܪ̈ܫܵܢܹܐ ܤܲܓܼܝܼ̈ܐܹܐ ܕܒܲܨܠܘܿܬܼܵܐ: ܘܥܲܠ ܬܚܘܼ̈ܡܲܝ ܫܘܼܠܛܵܢܹܗ</l>
                <l>ܕܗܵܘܢܵܐ. ܘܲܥܕܲܡܵܐ ܠܐܲܝܟܵܐ ܐܝܼܬܼ ܫܘܼܠܛܵܢܵܐ ܠܲܡܙܵܥܘܼ ܠܙܵܘܥܵܘ̈ܗܝ</l>
                <l>ܨܸܒܼܝܵܢܵܝܹ̈ܐ ܒܫܘܼܚܠܵܦ ܐܸܤܟܹܡܹ̈ܐ ܕܲܨܠܘܿܬܼܵܐ: ܘܕܲܐܝܢܵܘ ܬܚܘܼܡܵܐ ܕܤܝܼܡ</l>
                <l>ܠܲܟܼܝܵܢܵܐ ܒܲܨܠܘܿܬܼܵܐ: ܕܲܥܕܲܡܵܐ ܠܬܲܡܵܢ ܫܲܠܝܼܛ ܠܹܗ ܕܲܢܨܲܠܸܐ. ܘܡܵܐ</l>
                <l>ܕܲܥ̣ܒܲܪ ܡ̣ܢ ܬܲܡܵܢ ܘܲܠܗܲܠ: ܠܲܝܬܹܝܗ̇ ܡܸܟܹܝܠ ܨܠܘܿܬܼܵܐ: ܐܵܦܸܢ</l>
                <l>ܒܫܸܡ ܨܠܘܿܬܼܵܐ ܡܸܬܼܐ̱ܡܲܪ ܗܵܘ̇ ܡܵܐ ܕܗܵܘܹ̇ܐ ܗܵܝܕܹܝܟ. ܟܒ.</l>
            </div>
            <div type="body" xml:lang="syr">
                <l>	ܫܘܼܒܼܚܵܐ ܠܗܵܘ̇ ܕܲܫܦܝܼܥܵܐ ܡܵܘܗܲܒܼܬܹܗ ܥܲܠ ܒܢܲܝ̈ܢܵܫܵܐ: ܕܟܲܕܼ</l>
                <l>ܒܸܤܪܵܢܹܐ ܐܸܢܘܿܢ: ܥ̣ܒܲܕܼ ܕܒܲܐܪܥܵܐ ܢܫܲܡܫܘܼܢ ܛܲܟܼܤܵܐ ܕܲܟܼܝܵܢܹ̈ܐ ܠܵܐ</l>
                <l>ܓܫܘܼ̈ܡܹܐ: ܘܐܲܫܘܝܼ ܠܲܟܼܝܵܢܵܐ ܕܥܲܦܪܵܢܹܐ ܕܲܢܡܲܠܠܘܼܢ ܥܲܠ ܐ̄ܪ̈ܵܙܹܐ</l>
                <l></l>
                <pb n="164"/>
                <l></l>
                <l>ܕܐܲܝܟܼ ܗܵܠܹܝܢ. ܝܲܬܝܼܪܵܐܝܼܬܼ: ܠܚܲܛܵܝܹ̈ܐ ܕܐܲܟܼܘܵܬܲܢ: ܐܲܝܠܹܝܢ ܕܠܵܐ ܫܵܘܹ̇ܝܢܲܢ</l>
                <l>ܐܵܦܠܵܐ ܕܢܸܫܡܲܥ ܡܲܡܠܠܵܐ ܕܥܲܠ ܨܸܒܼ̈ܘܵܬܼܵܐ ܕܐܲܝܟܼ ܗܵܠܹܝܢ. ܐܸܠܵܐ</l>
                <l>ܒܛܲܝܒܿܘܼܬܹܗ ܦܬܲܚ ܠܠܸܒܵܐ ܕܤܲܡܝܘܼܬܲܢ ܠܡܸܤܬܲܟܵܠܘܼ ܡ̣ܢ ܬܹܐܘܿܪܝܼܵܐ</l>
                <l>ܕܲܟܼܬܼܵܒܹ̈ܐ ܘܝܘܼܠܦܵܢܵܐ ܕܐܲܒܼܵܗ̈ܬܼܵܐ ܪܵܘܪ̈ܒܹܐ: ܐܵܦܸܢ ܠܵܐ ܐܸܫ̇ܬܘܝܼܬܼ ܕܡ̣ܢ</l>
                <l>ܚܦܝܼܛܘܼܬܼܵܐ ܕܲܩܢܘܿܡܝ ܐܸܤܲܒܼ ܢܸܤܝܵܢܵܐ ܕܲܚܕܼܵܐ ܡ̣ܢ ܐܵܠܹܦ ܡ̣ܢ</l>
                <l>ܐܲܝܠܹܝܢ ܕܒܼܐܝܼ̈ܕܲܝ ܡܸܬܼܟܲܬܼ̈ܒܵܢ: ܝܲܬܿܝܼܪܵܐܝܼܬܼ ܒܡܹܐܡܪܵܐ ܗܵܢܵܐ: ܕܐܲܡ̣ܪܲܚܢܲܢ</l>
                <l>ܐܲܝܟܼ ܕܲܠܢܘܼܗܵܪܵܐ ܘܓܘܼܪܵܓܼܵܐ ܕܢܲܦܫܲܢ ܘܕܲܐܝܠܹܝܢ ܕܦܵܓܼܥ̇ܝܼܢ ܒܹܗ.</l>
                <l>ܕܲܟܼܒܲܪ ܬܸܬܿܥܝܼܪ ܐܵܦܸܢ ܡ̣ܢ ܪܸܓܿܬܼܵܐ ܕܝܼܠܵܗ̇: ܠܘܵܬܼ ܥ̇ܒܼܵܕܼܵܐ ܠܡܸܩܪܲܒܼ.</l>
                <l>ܡܵܢܵܐ ܗܵܟܹܝܠ؟ ܐ̄ܚܪܹܬܼܵܐ ܗ̣̄ܝ ܗܲܢܝܼܐܝܼܬܼܵܐ ܕܲܨܠܘܿܬܼܵܐ: ܘܲܐ̄ܚܪܹܬܼܵܐ ܗ̣̄ܝ</l>
                <l>ܚܙܵܬܼܵܐ ܕܒܲܨܠܘܿܬܼܵܐ. ܡܝܲܬܿܪܵܐ ܕܹܝܢ ܕܬܲܪܬܹܝܢ ܡ̣ܢ ܩܲܕܼܡܵܝܬܼܵܐ: ܐܲܝܟܼ</l>
                <l>ܓܲܒܼܪܵܐ ܡܫܲܠܡܵܢܵܐ ܡ̣ܢ ܛܲܠܝܵܐ ܙܥܘܿܪܵܐ. ܐܝܼܬܼ ܐܸܡܲܬܼܝ ܕܗܸܢܘܿܢ</l>
                <l>ܦܸܬܼܓܼܵܡܹ̈ܐ ܢܸܬܼܚܲܠܘܿܢ ܒܦܘܼܡܵܐ: ܘܬܸܢܝܵܐ ܕܠܵܐ ܡܸܢܝܵܢ ܗܵܘܹ̇ܐ ܠܚܲܕܼ</l>
                <l>ܦܸܬܼܓܼܵܡܵܐ ܕܲܨܠܘܿܬܼܵܐ: ܟܲܕܼ ܠܡܸܫܒܲܩ ܘܲܠܡܸܥܒܲܪ ܠܲܐ̄ܚܪܹܢܵܐ ܤܲܒܼܥܵܐ</l>
                <l>ܠܵܐ ܝܵܕܲܥ̇. ܘܐܝܼܬܼ ܐܸܡܲܬܼܝ: ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܵܐ ܬܹܐܘܿܪܝܼܵܐ</l>
                <l>ܡܸܕܸܩ: ܘܐܵܦ ܠܵܗ̇ ܠܲܨܠܘܿܬܼܵܐ ܦܵܤ̇ܩܵܐ ܡ̣ܢ ܤܸܦ̈ܘܵܬܼܵܐ. ܘܗܵܘܹ̇ܐ</l>
                <l>ܗܵܘ̇ ܡܲܢ ܕܗ̤ܘ ܒܚܵܘܪܵܐ ܕܝܼܠܵܗ̇: ܐܲܝܟܼ ܫܠܲܕܵܐ ܕܠܵܐ ܢܲܦܫܵܐ ܒܬܸܡܗܵܐ.</l>
                <l>ܠܗܵܕܹܐ ܩܵܪܹܝܢܲܢ ܚܙܵܬܼܵܐ ܕܒܲܨܠܘܿܬܼܵܐ: ܘܠܵܘ ܕܡܘܼܬܼܵܐ ܡܸܕܸܡ ܐܵܘ</l>
                <l>ܐܸܤܟܹܡܵܐ ܕܡܸܬܿܬܿܨܝܼܪ: ܐܲܝܟܼ ܕܐܵܡ̇ܪܝܼܢ ܫܵܛܲܝ̈ܵܐ. ܘܐܵܦ ܒܵܗ̇ ܒܗܵܕܹܐ</l>
                <l>ܬܹܐܘܿܪܝܼܵܐ ܕܒܲܨܠܘܿܬܼܵܐ: ܡܘܼ̈ܫܚܵܬܼܵܐ ܐܝܼܬܼ: ܘܦܘܼܪ̈ܫܵܢܹܐ ܕܡܵܘ̈ܗܒܼܵܬܼܵܐ.</l>
                <l>ܐܸܠܵܐ ܘܲܥܕܲܡܵܐ ܠܗܵܪܟܵܐ ܥܕܲܟܹܝܠ: ܨܠܘܿܬܼܵܐ ܗ̣̄ܝ. ܠܵܐ ܓܹܝܪ ܥܒܲܪ</l>
                <l>ܚܘܼܫܵܒܼܵܐ ܥܕܲܟܹܝܠ ܠܗܵܝ̇ ܕܬܸܗܘܸܐ ܠܵܐ ܨܠܘܿܬܼܵܐ: ܟܲܕܼ ܡܝܲܬܿܪܵܐ</l>
                <l></l>
                <pb n="165"/>
                <l></l>
                <l>ܡܸܢܵܗ̇. ܒܗܵܝ̇ ܕܙܵܘ̈ܥܹܐ ܕܠܸܫܵܢܵܐ ܘܲܕܼܠܸܒܵܐ ܒܲܨܠܘܿܬܼܵܐ: ܩܠܝܼ̈ܕܹܐ ܐܢܘܿܢ.</l>
                <l>ܗܵܝ̇ ܡ̇ܢ ܕܒܼܵܬܲܪ ܗܵܠܹܝܢ: ܡܲܥܲܠܬܼܵܐ ܗ̣̄ܝ ܕܲܠܒܹܝܬܼ ܓܲܙܵܐ. ܢܸܫܠܘܿܢ</l>
                <l>ܡܵܕܹܝܢ ܗܵܪܟܵܐ ܟܠ ܦܘܼܡ̈ܝܼܢ ܘܠܸܫܵܢ̈ܝܼܢ: ܘܠܸܒܵܐ ܓܹܙܲܒܼܪܵܐ ܕܚܘܼ̈ܫܵܒܹܐ:</l>
                <l>ܘܗܵܘܢܵܐ ܡܕܲܒܿܪܵܢܵܐ ܕܪܸ̈ܓܼܫܹܐ: ܘܪܸܥܝܵܢܵܐ ܦܵܪܲܚܬܼܵܐ ܩܲܠܝܼܠܬܼܵܐ ܕܡܲܚܨܸܦ:</l>
                <l>ܘܟܼܠܗܘܿܢ ܦܘܼܪ̈ܤܹܐ ܘܚܘܼܫܵܚܵܐ ܕܲܒܼܗܘܿܢ: ܘܲܦܝܵܤܹ̈ܐ ܢܦܘܼܫܘܼܢ ܬܢܵܢ:</l>
                <l>ܕܡܵܪܹܐ ܒܲܝܬܼܵܐ ܐܸܬ̣ܼܵܐ ܠܹܗ.</l>
                <l>	ܐܲܝܟܲܢܵܐ ܓܹܝܪ ܕܟܼܠܹܗ ܚܲܝܠܵܐ ܕܢܵܡܘܿܤܹ̈ܐ ܘܦܘܼܩ̈ܕܵܢܹܐ</l>
                <l>ܕܐܸܬܿܬܿܤܝܼܡܘ ܡ̣ܢ ܐܲܠܵܗܵܐ ܠܲܒܼܢܲܝ̈ܢܵܫܵܐ: ܥܕܲܡܵܐ ܗ̄ܘ̣ ܠܕܲܟܼܝܘܼܬܼܵܐ</l>
                <l>ܕܠܸܒܵܐ ܐܝܼܬܼܵܘܗܝ ܬܚܘܼܡܵܐ ܐܲܝܟܼ ܡܸܠܲܬܼ ܐܲܒܼܵܗ̈ܬܼܵܐ: ܗܵܟܲܢܵܐ ܘܟܼܠܗܘܿܢ</l>
                <l>ܙܢܲܝ̈ܵܐ ܘܐܸܤܟܹܡܹ̈ܐ ܕܲܨܠܘܿܬܼܵܐ ܕܲܡܨܲܠܹܝܢ ܒܢܲܝ̈ܢܵܫܵܐ ܠܐܲܠܵܗܵܐ: ܥܕܲܡܵܐ</l>
                <l>ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ ܬܚܘܼܡܵܐ. ܚܸܢ̈ܓܼܵܬܼܵܐ ܘܓܼܘܼܪ̈ܓܵܚܹܐ ܘܲܦܝܵܤܹ̈ܐ</l>
                <l>ܘܟܼܘܼ̈ܫܵܦܹܐ ܠܸܒܵܢܵܝܹ̈ܐ: ܘܕܸܡ̈ܥܹܐ ܚܲܝ̈ܠܝܵܬܼܵܐ ܘܟܼܠܗܘܿܢ ܐܸܤܟܹܡܹ̈ܐ ܐ̄ܚܪܵܢܹܐ</l>
                <l>ܕܐܝܼܬܼ ܒܲܨܠܘܿܬܼܵܐ ܐܲܝܟܼ ܕܐܸܡ̇ܪܹܬܼ: ܥܕܲܡܵܐ ܠܲܨܠܘܿܬܼܵܐ ܕܟܼܝܼܬܼܵܐ ܐܝܼܬܼܵܘܗܝ</l>
                <l>ܬܚܘܼܡܗܘܿܢ ܘܫܘܼܠܛܵܢܗܘܿܢ ܠܡܸܬܿܬܿܙܵܥܘܼ. ܡ̣ܢ ܕܲܟܼܝܘܼܬܼܵܐ ܕܹܝܢ</l>
                <l>ܕܲܨܠܘܿܬܼܵܐ ܘܲܠܓܼܵܘ: ܡܵܐ ܕܲܥܒܲܪ ܠܗܵܢܵܐ ܬܚܘܼܡܵܐ: ܠܲܝܬܿ ܠܹܗ</l>
                <l>ܠܪܸܥܝܵܢܵܐ: ܘܠܵܐ ܨܠܘܿܬܼܵܐ: ܘܠܵܐ ܙܵܘܥܹ̈ܐ: ܘܠܵܐ ܕܸܡ̈ܥܹܐ: ܘܠܵܐ</l>
                <l>ܫܘܼܠܛܵܢܵܐ: ܘܠܵܐ ܚܹܐܪܘܼܬܼܵܐ: ܘܠܵܐ ܦܝܵܤܹ̈ܐ: ܘܠܵܐ ܪܸܓܿܬܼܵܐ: ܘܠܵܐ</l>
                <l>ܝܘܼܐܵܒܼܵܐ ܕܚܲܕܼ ܡܸܕܸܡ: ܡ̣ܢ ܡܵܐ ܕܡܸܤܬܲܟܸܐ ܒܥܵܠܡܵܐ ܗܵܢܵܐ ܐܵܘ</l>
                <l>ܒܥܵܠܡܵܐ ܕܲܬܬܼܝܼܕܼ. ܡܸܛܠܗܵܢܵܐ ܡ̣ܢ ܒܵܬܲܪ ܨܠܘܿܬܼܵܐ ܕܟܼܝܼܬܼܵܐ: ܬܘܼܒܼ</l>
                <l>ܨܠܘܿܬܼܵܐ ܠܲܝܬܿ: ܘܟܼܠܗܘܿܢ ܙܵܘܥܹ̈ܝܗ̇ ܘܐܸܤܟܹܡܹ̈ܝܗ̇ ܥܕܲܡܵܐ ܠܗܵܪܟܵܐ</l>
                <l>ܡܝܲܒܿܠܝܼܢ ܠܪܸܥܝܵܢܵܐ ܒܫܘܼܠܛܵܢܵܐ ܕܚܹܐܪܘܼܬܼܗܘܿܢ. ܡܸܛܠܗܵܢܵܐ: ܐܵܦ</l>
                <l></l>
                <pb n="166"/>
                <l></l>
                <l>ܬܲܟܼܬܘܼܫܵܐ ܐܝܼܬܼ ܒܵܗ̇. ܒܵܬܲܪ ܗܵܢܵܐ ܕܹܝܢ ܬܚܘܼܡܵܐ: ܡܸܟܹܝܠ ܬܸܡܗܵܐ</l>
                <l>ܐܝܼܬܼܵܘܗܝ: ܘܠܵܘ ܨܠܘܿܬܼܵܐ. ܡܸܟܵܐ ܘܲܠܗܲܠ: ܡ̣ܢ ܨܠܘܿܬܼܵܐ ܦܵܫ̣.</l>
                <l>ܘܲܚܙܵܬܼܵܐ ܐܝܼܬܹܝܗ̇: ܘܠܵܘ ܡܨܲܠܵܝܘܼ ܡܨܲܠܸܐ ܪܸܥܝܵܢܵܐ.</l>
                <l>	ܟܠ ܙܢܵܐ ܕܹܝܢ ܕܲܨܠܘܿܬܼܵܐ ܕܐܝܼܬܼ: ܒܙܵܘ̈ܥܹܐ ܢܲܦܫܵܢܵܝܹ̈ܐ ܗܵܘ̇ܝܵܐ</l>
                <l>ܡܸܬܿܬܿܙܝܼܥܵܢܘܼܬܼܵܗ̇. ܡܵܐ ܕܥܲܠ̣ ܠܹܗ ܗܵܘܢܵܐ ܠܙܵܘ̈ܥܹܐ ܕܪܘܼܚܵܢܘܼܬܼܵܐ:</l>
                <l>ܬܲܡܵܢ ܠܲܝܬܿ ܠܹܗ ܠܲܡܨܲܠܵܝܘܼ. ܐ̄ܚܪܹܬܼܵܐ ܗ̣̄ܝ ܨܠܘܿܬܼܵܐ: ܘܲܐ̄ܚܪܹܬܼܵܐ</l>
                <l>ܗ̣̄ܝ ܬܹܐܘܿܪܝܼܵܐ ܕܒܼܵܗ̇: ܐܵܦܸܢ ܡ̣ܢ ܚܕܼܵܕܹ̈ܐ ܫܵܩ̈ܠܵܢ ܥܸܠܬܼܵܐ. ܗܵܝ̇ ܡ̇ܢ:</l>
                <l>ܙܲܪܥܵܐ. ܗܵܕܹܐ ܕܹܝܢ: ܫܩܘܼܠܬܼܵܐ ܕܟܲܦܹ̈ܐ. ܟܲܕܼ ܒܲܚܙܵܬܼܵܐ ܠܵܐ ܡܸܬܼܡܲܠܠܢܝܼܬܼܵܐ</l>
                <l>ܬܵܡܲܗ ܚܵܨܘܿܕܼܵܐ: ܕܡ̣ܢ ܦܸܪ̈ܕܹܐ ܫܝܼ̈ܛܵܬܼܵܐ ܘܥܲܪ̈݁ܛܸܠܵܝܬܼܵܐ ܕܲܙܪܲܥ̣:</l>
                <l>ܐܲܝܠܹܝܢ ܫܢܵܢܹ̈ܐ ܫܒܼܝܼ̈ܚܵܬܼܵܐ ܫܘܲܚ̣ ܩܕܼܵܡܵܘܗܝ ܡ̣ܢ ܫܸܠܝܵܐ. ܘܦܵܐܹ̇ܫ</l>
                <l>ܒܲܚܙܵܬܹܗ: ܡ̣ܢ ܟܠ ܪܦܵܬܼܵܐ. ܟܠ ܨܠܘܿܬܼܵܐ ܕܹܝܢ ܕܐܝܼܬܼ: ܒܥܵܬܼܵܐ</l>
                <l>ܐܝܼܬܹܝܗ̇ ܘܫܸܐܠ̱ܬܼܵܐ: ܐܵܘ ܬܸܫܒܿܘܿܚܬܼܵܐ: ܐܵܘ ܩܘܼܒܵܠܛܲܝܒܿܘܼܬܼܵܐ. ܒܨܝܼ</l>
                <l>ܐܸܢ ܐܝܼܬܼ ܚܕܼܵܐ ܡ̣ܢ ܗܵܠܹܝܢ: ܐܵܘ ܒܥܵܬܼܵܐ ܕܡܸܕܸܡ: ܡܵܐ ܕܲܥ̣ܒܲܪ ܗܵܘܢܵܐ</l>
                <l>ܠܲܬܼܚܘܼܡܵܐ ܗܵܢܵܐ ܘܥܲܠ̣ ܠܐܲܬܼܪܵܐ ܗܵܘ̇: ܠܝܵܕܼܥܲܝ̈ ܫܪܵܪܵܐ ܗ̄ܘ̣</l>
                <l>ܡܫܲܐܸܠ ܐ̄ܢܵܫ. ܐܵܦ ܦܘܼܪ̈ܫܵܢܹܐ ܕܹܝܢ ܗܵܠܹܝܢ ܠܵܘ ܕܟܼܠܢܵܫ ܗ̣̄ܝ</l>
                <l>ܠܲܡܥܲܩܵܒܼܘܼ: ܐܸܠܵܐ ܒܲܠܚܘܿܕܼ ܕܐܲܝܠܹܝܢ ܕܗܸܢܘܿܢ ܒܲܩܢܘܿܡܗܘܿܢ ܗܘ̤ܵܘ</l>
                <l>ܚܲܙܵܝܹ̈ܐ ܘܲܡܫܲܡ̈ܫܵܢܹܐ ܕܝܼܠܵܗ̇ ܕܲܨܒܼܘܼܬܼܵܐ: ܐܵܘ ܩܕܼܵܡܲܝܗܘܿܢ ܕܲܐܲܒܼܵܗ̈ܵܬܼܵܐ</l>
                <l>ܕܐܲܝܟܼ ܗܵܠܹܝܢ ܐܸܬܼܪܲܒܿܝܼܘ: ܘܡ̣ܢ ܦܘܼܡܗܘܿܢ ܩܲܒܸܠ̣ܘ ܫܪܵܪܵܐ: ܘܲܒܼܗܵܠܹܝܢ</l>
                <l>ܥܸܢܝܵܢܹ̈ܐ ܘܕܲܐܝܟܼ ܗܵܠܹܝܢ ܐܲܦܸܩ̣ܘ ܝܵܘ̈ܡܵܬܼܗܘܿܢ ܒܫܘܼ̈ܐܵܠܹܐ ܘܲܒܼܦܘܼܢܵܝ</l>
                <l>ܦܸܬܼܓܼܵܡܹ̈ܐ ܕܲܥܠܹܝܗ̇ ܕܫܲܪܝܼܪܬܵܐ. ܐܲܝܟܲܢܵܐ ܗܵܟܹܝܠ ܕܲܠܡܲܚܤܸܢ ܘܡ̣ܢ</l>
                <l>ܪܸܒܿܘܿ ܒܢܲܝ̈ܢܵܫܵܐ ܡܸܫܬܿܟܲܚ ܚܲܕܼ: ܕܫܲܡ̣ܠܝܼ ܦܘܼܩ̈ܕܵܢܹܐ ܘܢܵܡܘܿܤܹ̈ܐ</l>
                <l></l>
                <pb n="167"/>
                <l></l>
                <l>ܒܨܝܼܪ ܩܲܠܝܼܠ: ܘܐܸܫܬܘܝܼ ܠܫܲܦܝܘܼܬܼܵܐ ܕܢܲܦܫܵܐ: ܗܵܟܲܢܵܐ ܘܚܲܕܼ ܡ̣ܢ</l>
                <l>ܤܲܓܝܼ̈ܐܹܐ ܡܸܫܬ̣ܿܟܲܚ: ܕܐܸܫܬܿܘܝܼ ܒܝܲܕܼ ܢܛܘܼܪܬܵܐ ܤܲܓܝܼܐܬܼܵܐ ܠܲܨܠܘܿܬܼܵܐ</l>
                <l>ܕܟܼܝܼܬܼܵܐ: ܘܲܬܼܪܲܥ̣ ܠܗܵܢܵܐ ܬܚܘܼܡܵܐ: ܘܐܸܫܬܘܝܼ ܐܵܦ ܠܐ̄ܪܵܙܵܐ ܗܵܘ̇.</l>
                <l>ܠܵܘ ܤܲܓܝܼ̈ܐܹܐ ܡܸܫܬܿܘܹܝܢ ܐܵܦܠܵܐ ܠܲܨܠܘܿܬܼܵܐ ܕܟܼܝܼܬܼܵܐ: ܐܸܠܵܐ ܐܸܢ</l>
                <l>ܕܲܠܝܼ̈ܠܹܐ. ܠܗܵܘ̇ ܕܹܝܢ ܐ̄ܪܵܙܵܐ ܐ̄ܚܪܹܢܵܐ ܕܡܸܢܹܗ ܘܲܠܗܲܠ: ܠܡܲܚܤܸܢ</l>
                <l>ܡܸܫܬܿܟܲܚ ܒܕܼܵܪ ܕܵܪ: ܕܲܩ̣ܪܸܒܼ ܠܗܵܕܹܐ ܝܑܼܕܲܥܬܼܵܐ ܒܛܲܝܒܿܘܼܬܹܗ</l>
                <l>ܕܐܲܠܵܗܵܐ.</l>
                <l>	ܨܠܘܿܬܼܵܐ ܐܝܼܬܹܝܗ̇: ܟܘܼܫܵܦܵܐ ܘܡܲܪܢܝܼܬܼܵܐ ܘܝܲܐܝܼܒܼܘܼܬܼܵܐ ܕܲܠܡܸܕܸܡ: ܐܵܘ</l>
                <l>ܓܗܵܝܬܼܵܐ ܕܡ̣ܢ ܒܝܼ̈ܫܵܬܼܵܐ ܕܲܬܼܢܵܢ ܐܵܘ ܕܲܓܿܬܼܵܐ ܕܡܘܼ̈ܠܟܵܢܹܐ:</l>
                <l>ܐܵܘ ܫܸܐܬܼܵܐ ܡܸܕܸܡ ܕܒܼܵܗ̇ ܡܸܬܼܥܲܕܲܪ ܒܲܪܢܵܫܵܐ ܠܘܵܬܼ ܐܲܠܵܗܵܐ. ܒܗܵܠܹܝܢ</l>
                <l>ܙܵܘ̈ܥܹܐ ܡܸܬܼܚܲܒܼܫܝܼܢ ܟܠܗܘܿܢ ܐܸܤܟܹܡܹ̈ܐ ܕܲܨܠܘܿܬܼܵܐ. ܕܲܟܼܝܼܘܼܬܼܵܗ̇ ܕܹܝܢ</l>
                <l>ܐܵܘ ܠܵܐ ܕܲܟܼܝܘܼܬܼܵܗ̇: ܐܝܼܬܹܝܗ̇ ܕܐܲܝܟܼ ܗܵܟܲܢܵܐ. ܐܸܡܲܬܼܝ ܗܵܟܹܝܠ ܕܲܒܼܥܸܕܵܢܹ̈ܐ</l>
                <l>ܗܵܠܹܝܢ ܕܲܡܙܲܡܸܢ ܪܸܥܝܵܢܵܐ ܠܲܡܕܲܒܵܚܘܼ ܚܲܕܼ ܡ̣ܢ ܙܵܘ̈ܥܵܘܗܝ ܗܠܹܝܢ</l>
                <l>ܕܲܤܕܲܪܢ: ܚܵܠܹ̇ܛ ܒܹܗ ܚܘܼܫܵܒܼܵܐ ܡܸܕܸܡ ܢܘܼܟܼܪܵܝܵܐ ܐܵܘ ܦܸܗܝܵܐ</l>
                <l>ܕܒܲܨܒܼܘܼ: ܡܸܬܼܩܲܪܝܵܐ ܠܵܐ ܕܟܼܝܼܬܼܵܐ. ܒܗܵܝ̇ ܕܡ̣ܢ ܚܲܝ̈ܘܵܬܼܵܐ ܗܵܢܹܝܢ</l>
                <l>ܕܠܵܐ ܡܲܦܲܣ ܐܲܤܸܩ̣ ܥܲܠ ܡܲܕܼܒܿܚܹܗ ܕܡܵܪܝܵܐ: ܕܐܝܼܬܼܵܘܗ ܠܸܒܵܐ</l>
                <l>ܩܵܝܑܸܡܬܼܵܐ ܡܸܬܼܝܲܕܼܥܵܢܝܼܬܼܵܐ. ܡܵܐ ܓܹܝܪ ܕܝܲܐܝܼܒܼܵܐܝܼܬܼ ܥܲܠܝܼܠ ܪܸܥܢܵܝܵܐ ܒܚܲܕܼ</l>
                <l>ܡ̣ܢ ܗܵܠܹܝܢ ܙܵܘ̈ܥܹܐ ܠܦܘܼܬܼ ܐܵܠܨܘܼܬܼܵܗ̇ ܕܥܸܠܬܼܵܐ ܒܥܸܕܵܢܵܐ ܕܬܲܚܢܲܢܬܼܵܐ:</l>
                <l>ܘܡܸܛܠ ܤܘܼܘܵܚܵܐ ܤܲܓܝܼܐܵܐ ܢܓܝܸܕܼ ܚܝܵܪܵܐ ܕܙܵܘܥܹܗ ܒܥܲܝܢܵܐ ܕܗܲܝܡܵܢܘܼܬܼܵܐ</l>
                <l>ܠܓܼܵܘ ܡ̣ܢ ܐܲܦܲܝ̈ ܬܲܪܥܵܐ ܕܠܸܒܵܐ: ܒܝܲܕܼ ܗܵܠܹܝܢ ܤܝܼܓܼܝܼܢ ܡܸܟܹܝܠ</l>
                <l>ܡܲܥ̈ܠܵܢܹܐ ܕܢܲܦܫܵܐ: ܩܕܼܵܡ ܚܘܼ̈ܫܵܒܹܐ ܢܘܼܟܼܪܵܝܹܐ ܗܵܢܘܿܢ ܕܡܸܬܼܩܪܹܝܢ</l>
                <l></l>
                <pb n="168"/>
                <l></l>
                <l>ܓܝܼܘܿܪܹ݁ܐ: ܕܠܵܐ ܤܲܦܲܣ ܠܗܘܿܢ ܡ̣ܢ ܢܵܡܘܿܤܵܐ ܠܡܸܥܲܠ ܠܓܼܵܘ ܡ̣ܢ</l>
                <l>ܡܲܫܟܿܢܵܐ ܕܤܵܗܕܘܼܬܼܵܐ. ܘܲܠܗܵܕܹܐ ܡܫܲܡܗܝܼܢ ܕܸܒܼܚܬܼܵܐ ܡܩܲܒܲܠܬܼܵܐ</l>
                <l>ܕܠܸܒܵܐ: ܘܲܨܠܘܼܬܼܵܐ ܕܟܼܝܼܬܼܵܐ. ܐܵܦ ܬܚܘܼ̈ܡܹܝܗ̇ ܬܘܼܒܼ: ܥܕܲܡܵܐ</l>
                <l>ܠܗܵܪܟܵܐ. ܒܵܬܲܪ ܗܵܕܹܐ ܕܹܝܢ: ܠܲܝܬܿ ܠܡܸܫܬܲܡܵܗܘܼ ܨܠܘܿܬܼܵܐ.</l>
                <l>	ܐܸܢ ܐ̄ܢܵܫ ܕܹܝܢ ܡܲܝܬܸܐ ܠܥܘܼܗܕܵܢܵܐ ܗܵܝ̇ ܕܡܸܫܬܲܡܗܵܐ ܡ̣ܢ</l>
                <l>ܐܲܒܼܵܗ̈ܬܼܵܐ ܨܠܘܿܬܼܵܐ ܪܘܼܚܵܢܵܝܬܼܵܐ: ܟܲܕܼ ܠܵܐ ܡܸܤܬܲܟܲܠ ܚܲܝܠܵܐ ܕܡܸܠܲܝ̈ܗܘܿܢ</l>
                <l>ܕܐܼܵܒܼܵܗ̈ܬܼܵܐ: ܘܐܵܡܲ݁ܪ: ܕܐܵܦ ܗܵܕܹܐ ܡ̣ܢ ܬܚܘܼ̈ܡܹܝܗ̇ ܕܲܨܠܘܿܬܼܵܐ ܐܝܼܬܹܝܗ̇:</l>
                <l>ܤܵܒܲܪܢܵܐ ܕܐܸܢ ܠܚܲܬܿܝܼܬܼܘܼܬܼܵܐ ܕܤܘܼܟܵܠܵܐ ܐܵܬܹ̇ܐ: ܓܘܼܕܵܦܵܐ ܐܝܼܬܹܝܗ̇:</l>
                <l>ܕܐ̄ܢܵܫ ܡܨܸܐ ܒܲܥܒܼܝܼ̈ܕܹܐ ܕܢܹܐܡܲܪ: ܕܲܨܠܘܿܬܼܵܐ ܪܘܼܚܵܢܵܝܬܼܵܐ ܡܸܨܛܲܠܝܵܐ</l>
                <l>ܟܠ ܟ̱ܠܹܗ. ܟܠ ܕܹܝܢ ܕܡܸܨܛܲܠܵܝܘܼ ܡܸܨܛܲܠܝܵܐ: ܠܟܼܵܐ ܡ̣ܢ</l>
                <l>ܪܘܼܚܵܢܘܼܬܼܵܐ ܗ̣̄ܝ. ܘܟܼܠ ܕܪܘܼܚܵܢܵܝܬܼܵܐ ܗ̣̄ܝ: ܡ̣ܢ ܙܵܘܥܵܐ ܘܡ̣ܢ ܨܠܘܿܬܼܵܐ</l>
                <l>ܡܒܲܪ̈ܲܝ ܗ̄ܘ̣ ܛܲܟܼܤܵܗ̇. ܐܸܢ ܓܹܝܪ ܘܐܵܦ ܕܲܟܼܝܵܐܝܼܬܼ ܠܡܲܚܤܸܢ</l>
                <l>ܡܨܲܠܸܐ ܒܲܪܢܵܫܵܐ: ܡܵܢܵܐ ܢܹܐܡܲܪ ܗܵܝ̇ ܕܪܘܼܚܵܢܵܐܝܼܬܼ؟ ܠܐܲܒܼܵܗ̈ܬܼܵܐ ܓܹܝܪ</l>
                <l>ܩܲܕܝܼ̈ܫܹܐ ܐܝܼܬܼ ܠܗܘܿܢ ܥܝܵܕܼܵܐ: ܕܟܼܠ ܙܵܘ̈ܥܹܐ ܡܝܲܬܿܪܹ̈ܐ: ܘܟܼܠ</l>
                <l>ܡܲܥܒܒܿܕܵܢܘܼܬܼܵܐ ܪܘܼܚܢܵܝܬܼܵܐ: ܒܫܸܡ ܨܠܘܿܬܼܵܐ ܢܟܲܢܘܿܢ. ܘܠܵܘ ܒܲܠܚܘܿܕܼ</l>
                <l>ܗܵܠܹܝܢ: ܐܸܠܵܐ ܘܛܘܼܒܼܵܢܵܐ ܡܦܲܫܩܵܢܵܐ ܘܐܵܦ ܠܤܘܼܥܪ̈ܵܢܹܐ ܫܲܦܝܼܪܹ̈ܐ</l>
                <l>ܕܘܼܟܲܬܼ ܨܠܘܿܬܼܵܐ ܡܵܢܹ̇ܐ ܠܗܘܿܢ. ܟܲܕܼ ܓܲܠܝܵܐ ܗ̣̄ܝ: ܕܲܐ̄ܚܪܹܬܼܵܐ ܗ̣̄ܝ</l>
                <l>ܨܠܘܿܬܼܵܐ: ܘܲܐ̄ܚܪ̈ܵܢܹܐ ܐܸܢܘܿܢ ܤܘܼܥܪ̈ܵܢܹܐ ܕܡܸܬܼܦܲܠܚܝܼܢ. ܐܸܠܵܐ ܘܒܲܙܒܲܢ</l>
                <l>ܠܵܗ̇ ܠܗܵܕܹܐ: ܕܲܒܼܕܼܘܼܟ ܕܘܼܟ ܨܠܘܿܬܼܵܐ ܪܘܼܚܵܢܵܝܬܼܵܐ ܡܟܲܢܹܝܢ ܠܵܗ̇.</l>
                <l>ܐܝܼܬܼ ܐܲܝܟܵܐ: ܕܬܹܐܘܿܪܝܼܵܐ ܡܫܲܡܗܝܼܢ ܠܵܗ̇. ܘܒܲܙܒܲܢ: ܝܑܼܕܲܥܬܼܵܐ. ܘܒܲܙܒܲܢ:</l>
                <l>ܓܸܠܝܵܢܹ̈ܐ ܕܡܸܬܼܝܲܕܼܥܵܢ̈ܝܵܬܼܵܐ. ܚܵܙܹ̇ܐ ܐܲܢ̄ܬܿ: ܕܐܲܝܟܲܢ ܡܫܲܚܠ̱ܦܝܼܢ ܐܲܒܼܵܗ̈ܬܼܵܐ</l>
                <l></l>
                <pb n="169"/>
                <l></l>
                <l>ܫܘܼܡܵܗܹ̈ܐ ܒܨܸܒܼ̈ܘܵܬܼܵܐ ܪ̈ܘܼܚܵܢܵܝܬܼܵܐ؟ ܗܵܕܹܐ ܗܵܟܹܝܠ ܚܲܬܝܼܬܼܘܼܬܼܵܐ ܕܟܼܘܼ̈ܢܵܝܹܐ:</l>
                <l>ܒܨܸܒܼ̈ܘܵܬܼܵܐ ܕܲܬܼܢܵܢ ܡܸܬܼܩܲܝܡܵܐ. ܫܡܵܐ ܕܹܝܢ ܫܲܪܝܼܪܵܐ: ܠܨܸܒܼ̈ܘܵܬܼܵܐ</l>
                <l>ܕܥܵܠܡܵܐ ܚܲܕܼܬܼܵܐ: ܠܲܝܬܿ. ܐܸܠܵܐ ܚܕܼܵܐ ܝܑܼܕܲܥܬܼܵܐ ܦܫܝܼܛܬܼܵܐ: ܕܲܠܥܸܠ</l>
                <l>ܡ̣ܢ ܟܠ ܫܸܡ ܘܐܵܬܼ̈ܘܵܬܼܵܐ ܘܨܘܼܪ̈ܵܬܼܵܐ ܘܓܼܵܘ̈ܢܹܐ: ܘܐܸܤܟܹܡܹ̈ܐ ܘܟܼܘܼ̈ܢܵܝܹܐ</l>
                <l>ܡܪܸ̈ܟܿܒܹܐ. ܡܸܛܠܗܵܢܵܐ ܡܵܐ ܕܐܸܬܼܥܲܠܝܲܬ̤ ܝܑܼܕܲܥܬܼܵܐ ܕܢܲܦܫܵܐ ܡ̣ܢ ܗܵܕܹܐ</l>
                <l>ܚܘܿܓܼܬܼܵܐ ܕܡܸܬܼܚܲܙܝܵܢ̈ܝܬܼܵܐ: ܐܲܝܟܼ ܕܒܼܵܥܹ̇ܝܢ ܡܸܬܼܚ̇ܫܚܝܼܢ ܐܲܒܼܵܗ̈ܬܼܵܐ</l>
                <l>ܒܫܘܼܘ̈ܕܵܥܹܐ ܕܡܸܛܠܵܬܼܵܗ̇. ܟܲܕܼ ܫܡܵܡܲܝ̈ܗܘܿܢ ܚܲܬܝܼ̈ܬܹܐ: ܠܲܝܬܿ</l>
                <l>ܕܝܵܕܲܥ̇: ܐܸܠܵܐ ܐܲܝܟܼ ܕܚܘܼ̈ܫܵܒܹܐ ܢܲܦܫܵܢܵܝܹ̈ܐ ܥܠܲܝܗܘܿܢ ܢܸܤܡܟܼܘܼܢ.</l>
                <l>ܒܟܼܘܼ̈ܢܵܝܹܐ ܘܦܸ̈ܠܵܐܝܼܬܼܵܐ ܡܸܬܼܚܲܫܚܝܼܢܲܢ: ܐܲܝܟܼ ܡܸܠܬܹܗ ܕܩܲܕܝܼܫܵܐ</l>
                <l>ܕܝܵܢܹܘܤܝܼܘܿܣ ܕܐܸܡ݂ܲܪ: ܕܒܼܵܐܬܼ̈ܘܵܬܼܵܐ ܘܲܒܼܗܸܓܼ̈ܝܵܢܹܐ ܘܒܲܫܡܵܗܹ̈ܐ ܡܟܲܝ̈ܢܹܐ</l>
                <l>ܘܲܒܼܡܸܠܹ̈ܐ ܡܸܬܼܸܚܲܫܚܝܼܢܲܢ ܡܸܛܠ ܪܸ̈ܓܼܫܹܐ. ܐܸܡܲܬܼܝ ܠܲܡ ܕܲܒܼܡܲܥܒܿܕܵܢܘܼܬܼܵܐ</l>
                <l>ܕܪܘܼܚ ܬܸܬܿܙܝܼܥ ܢܲܦܫܲܢ ܠܘܵܬܼ ܗܵܠܹܝܢ ܐܲܠܵܗܵܝ̈ܬܼܵܐ: ܝܲܬܝܼܪܹ̈ܐ ܐܝܼܬܲܝܗܘܿܢ</l>
                <l>ܠܲܢ ܗܵܝܕܹܝܢ ܪܸ̈ܓܼܫܹܐ ܘܡܲܥܒܿܕܼܵܢ̈ܘܵܬܼܵܐ ܕܲܒܼܗܘܿܢ. ܐܲܝܟܼ ܕܐܵܦ ܚܲܝ̈ܠܹܝܗ̇</l>
                <l>ܪ̈ܘܼܚܵܢܹܐ ܕܢܲܦܫܵܐ: ܝܲܬܝܼܪܹ̈ܐ ܐܸܢܘܿܢ: ܡܵܐ ܕܬܸܗܘܸܐ ܢܲܦܫܲܢ ܕܘܼܡܝܵܐ</l>
                <l>ܕܐܲܠܵܗܘܼܬܼܵܐ: ܒܝܲܕܼ ܚܕܼܵܝܘܼܬܼܵܐ ܕܠܵܐ ܡܸܬܿܕܲܪܟܵܐ: ܘܬܲܨܡܲܚ ܒܙܲܠܝܼܩܵܘ̈ܗܝ</l>
                <l>ܕܢܘܼܗܪܵܐ ܕܲܡܥܲܠܝܘܼܬܼܵܐ: ܒܲܝܕܼ ܙܵܘ̈ܥܹܐ ܗܵܢܘܿܢ ܕܲܕܼܠܵܐ ܥܲܝ̈ܢܹܐ.</l>
                <l>	ܡܵܕܹܝܢ ܐܵܚܝ: ܬܸܫܲܪ ܠܵܟܼ ܗܵܕܹܐ: ܕܫܘܼܠܛܵܢܵܐ ܕܗܵܘܢܵܐ ܠܲܡܙܵܥܘܼ</l>
                <l>ܦܘܼܪܫܵܢܵܐ ܕܙܵܘ̈ܥܹܐ: ܥܕܲܡܵܐ ܠܕܲܟܼܝܘܼܬܼܵܐ ܕܒܲܨܠܘܿܬܼܵܐ ܐܝܼܬܼ ܠܹܗ</l>
                <l>ܐܲܬܼܪܵܐ. ܡܵܐ ܕܲܡܛ̣ܵܐ ܕܹܝܢ ܠܬܲܡܵܢ: ܐܵܘ ܗܦܲܟܼ ܠܒܸܤܬܪܹܗ: ܐܵܘ</l>
                <l>ܦܵܫ̣ ܡ̣ܢ ܨܠܘܿܬܼܵܐ: ܡܸܟܹܝܠ ܗܘ̤ܵܬܼ ܠܵܗ̇ ܨܠܘܿܬܼܵܐ ܐܲܝܟܼ ܡܸܨܥܵܝܵܐ</l>
                <l>ܡܸܕܸܡ ܒܹܝܬܼ ܬܲܦܫܵܢܘܼܬܼܵܐ ܠܪܘܼܚܵܢܘܼܬܼܵܐ. ܡܵܐ ܕܡܸܬܿܬܿܙܝܼܥܵܐ ܕܹܝܢ:</l>
                <l></l>
                <pb n="170"/>
                <l></l>
                <l>ܒܐܲܬܼܪܵܐ ܕܢܲܦܫܵܢܘܼܬܼܵܐ ܐܝܼܬܹܝܗ̇. ܡܵܐ ܕܥܸܠܲܬ̤ ܡܲܢ ܠܗܵܘ̇ ܐܲܬܼܪܵܐ:</l>
                <l>ܒܸܛܠܲܬ̤ ܠܵܗ̇ ܨܠܘܿܬܼܵܐ܀ ܐܲܝܟܲܢܵܐ ܗܵܟܹܝܠ ܕܩܲܕܝܼ̈ܫܹܐ ܒܥܵܠܡܵܐ ܚܲܕܼܬܼܵܐ</l>
                <l>ܠܵܘ ܡܨܲܠܵܝܘܼ ܡܨܲܠܹܝܢ: ܡܵܐ ܕܐܸܬܼܒܿܠܲܥ ܗܵܘܢܵܐ ܒܪܘܼܚ: ܐܸܠܵܐ</l>
                <l>ܒܬܸܡܗܵܐ ܫܵܪܹܝܢ ܒܗܵܝ̇ ܬܸܫܒܿܘܿܚܬܼܵܐ ܡܒܲܤܲܡܬܼܵܐ: ܗܵܟܲܢܵܐ ܘܡܵܐ ܕܐܸܫܬܿܘܝܼ</l>
                <l>ܗܵܘܢܵܐ ܠܡܲܪܓܵܫܘܼ ܒܗܵܝ̇ ܛܘܼܒܼܬܼܵܢܘܼܬܼܵܐ ܕܲܥܬܼܝܼܕܼܵܐ: ܛܵܥܹ̇ܐ ܝܵܬܹܗ</l>
                <l>ܘܲܠܟܼܠ ܕܲܬܼܢܵܢ: ܘܬܼܘܼܒܼ ܠܲܝܬܿ ܠܹܗ ܠܡܸܬܿܬܿܙܵܥܘܼ ܒܪܸܢܝܵܐ ܕܡܸܕܸܡ.</l>
                <l>ܡܸܛܠ ܗܵܕܹܐ: ܬܟܼܝܼܠܵܐܝܼܬܼ ܡܲܡܪܲܚ ܐ̄ܢܵܫ ܠܡܹܐܡܲܪ: ܕܟܼܠ</l>
                <l>ܡܝܲܬܪܘܼܬܼܵܐ ܕܐܝܼܬܼ: ܘܟܼܠ ܛܲܟܼܤ̈ܝܼܢ ܕܲܨܠܘܿܬܼܵܐ ܕܗܵܘܹ̇ܝܢ: ܐܸܢ</l>
                <l>ܒܲܦܓܲܪ ܘܐܸܢ ܒܬܲܪܥܝܼܬܼܵܐ: ܚܹܐܪܘܼܬܼܵܐ ܕܨܸܒܼܝܵܢܵܐ ܡܕܲܒܿܪܵܐ ܘܲܡܙܝܼܥܵܐ</l>
                <l>ܠܗܹܝܢ: ܘܲܠܗܵܘܢܵܐ ܕܐܝܼܬܼܵܘܗܝ ܫܲܠܝܼܛܵܐ ܕܪܸ̈ܓܼܫܹܐ. ܡܵܐ ܕܹܝܢ</l>
                <l>ܕܡܲܥܒܿܕܼܵܢܘܼܬܼܵܐ ܕܪܘܼܚ ܡܲܡܠܟܼܵܐ ܥܲܠ ܗܵܘܢܵܐ ܡܛܲܟܿܤܵܢܵܐ ܕܪܸ̈ܓܼܫܹܐ</l>
                <l>ܘܲܕܼܚܘܼ̈ܫܵܒܹܐ: ܡܸܫܬܲܩܠܵܐ ܚܹܐܪܘܼܬܼܵܐ ܡ̣ܢ ܟܝܵܢܵܐ: ܘܡܸܬܿܕܒܼܵܪܘܼ ܡܸܬܿܕܒܲܪ</l>
                <l>ܗܵܝܕܼܝܟ: ܘܠܵܘ ܡܕܲܒܵܪܘܼ ܡܕܲܒܲܪ. ܘܐܲܝܟܲܢ ܐܝܼܬܹܝܗ̇ ܨܠܘܿܬܼܵܐ ܒܗܵܘ̇</l>
                <l>ܥܸܕܵܢܵܐ: ܟܲܕܼ ܟܝܵܢܵܐ ܠܵܐ ܫܲܠܝܼܛ ܥܲܠ ܝܵܬܹܗ: ܒܚܲܝܠܵܐ ܐ̄ܚܪܹܢܵܐ</l>
                <l>ܡܸܬܿܕܒܲܪ ܠܐܲܝܟܵܐ ܕܠܵܐ ܝܵܕܲܥ̇. ܠܵܘ ܗ̤ܘ ܬܵܪܹܝܨ ܠܙܵܘ̈ܥܹܝܗ̇ ܕܬܲܪܥܝܼܬܼܵܐ</l>
                <l>ܒܡܸܕܸܡ ܕܨܵܒܹ̇ܐ: ܐܸܠܵܐ ܫܒܼܝܼܵܬܼܵܐ ܡܲܡܠ̱ܟܼܵܐ ܥܲܠ ܟܝܵܢܵܐ ܒܫܵܥܬܼܵܐ ܗܵܝ̇:</l>
                <l>ܘܗ̤ܝ ܕܵܒܼܪܵܐ ܠܹܗ ܠܐܲܝܟܵܐ ܕܠܵܐ ܪܓܼܝܼܫ. ܒܕܼܵܐܦܠܵܐ ܓܹܝܪ ܨܸܒܼܝܵܢܵܐ</l>
                <l>ܐܝܼܬܼ ܠܹܗ ܒܗܵܘ̇ ܥܸܕܵܢܵܐ. ܘܲܥܕܲܡܵܐ ܠܗܵܕܹܐ: ܕܐܵܦܠܵܐ ܐܸܢ ܒܲܦܓܲܪ</l>
                <l>ܘܐܸܢ ܕܠܵܐ ܦܓܲܪ ܝܵܕܲܥ̇: ܐܲܝܟܼ ܤܵܗܕܘܼܬܹܗ ܕܲܟܼܬܼܵܒܼܵܐ. ܡܵܕܹܝܢ ܐܝܼܬܼ</l>
                <l>ܠܹܗ ܟܲܝ ܨܠܘܿܬܼܵܐ: ܠܗܵܢܵܐ ܕܗܵܟܲܢܵܐ ܫܒܸܐ: ܟܲܕܼ ܐܵܦܠܵܐ ܢܲܦܫܹܗ</l>
                <l>ܝܵܕܲܥ؟ ܡܸܛܠܗܵܢܵܐ: ܠܵܐ ܐ̄ܢܵܫ ܢܓܲܕܸܦ: ܕܐܝܼܬܼ ܒܲܪܢܵܫܵܐ ܕܡܲܡܪܲܝ</l>
                <l>ܠܡܹܐܡܲܪ: ܕܡܸܫܟܿܚܵܐ ܠܲܡܨܲܠܵܝܘܼ ܨܠܘܿܬܼܵܐ ܪܘܼܚܵܢܵܝܬܼܵܐ. ܠܗܵܕܹܐ</l>
                <l></l>
                <pb n="171"/>
                <l></l>
                <l>ܡܲܪܵܚܘܼܬܼܵܐ ܫܵܐܹ̇ܠܝܼܢ ܠܢܲܦܫܗܘܿܢ: ܡܨܲܠܝܵܢܹ̈ܐ ܪ̈ܵܡܹܐ ܗܸܕܼܝܘܿܛܲܝ̈ ܒܝܼܕܲܥܬܐ</l>
                <l>ܕܡܲܛܒܼܝܼܢ ܥܲܠ ܢܲܦܫܗܘܿܢ: ܕܐܸܡܲܬܼܝ ܕܒܼܵܥܹ̇ܝܢ ܨܠܘܿܬܼܵܐ ܕܪܘܼܚ</l>
                <l>ܡܨܝܢ ܠܲܡܨܲܠܵܝܘܼ. ܡܲܟܿܝܼ̈ܟܹܐ ܕܹܝܢ ܘܝܵܕܼ̈ܥܲܝ ܤܘܼܟܵܠܵܐ: ܕܡܸܬܼܪܲܟܼܢܝܼܢ</l>
                <l>ܡ̣ܢ ܐܲܒܼܵܗ̈ܬܼܵܐ ܠܡܹܐܠܲܦ: ܘܝܵܕܼܥ̇ܝܼܢ ܬܚܘܼܡܵܘ̈ܗܝ ܕܲܟܼܝܵܢܵܐ: ܠܗܵܕܹܐ</l>
                <l>ܡܲܪܵܚܘܼܬܼܵܐ ܠܵܐ ܝܵܗ̇ܒܿܝܼܢ ܚܘܼܫܵܒܲܝ̈ܗܘܿܢ: ܘܡܸܛܠܡܵܢܵܐ: ܟܲܕܼ ܠܲܝܬܹܝܗ̇</l>
                <l>ܨܠܘܿܬܼܵܐ: ܒܫܸܡ ܨܠܘܿܬܼܵܐ ܡܸܬܼܟܲܢܝܵܐ ܡܵܘܗܲܒܼܬܼܵܐ ܗܵܕܹܐ ܠܵܐ</l>
                <l>ܡܸܬܼܡܲܠܠܵܢܝܼܬܼܵܐ؟ ܥܸܠܬܼܵܐ: ܗܵܕܹܐ ܕܐܵܡܪܝܼܢܲܢ: ܒܗܵܝ̇ ܕܲܒܼܙܲܒܼܢܵܐ</l>
                <l>ܕܲܨܠܘܿܬܼܵܐ ܡܸܫܬܲܟܿܢܵܐ ܥܲܠ ܐܲܝܠܹܝܢ ܕܫܵܘܹܝܢ. ܘܡ̣ܢ ܨܠܘܿܬܼܵܐ ܫܵܩ̇ܠܵܐ</l>
                <l>ܥܸܠܬܼܵܐ: ܒܗܵܝ̇ ܕܠܲܝܬܿ ܠܵܗ̇ ܐܲܬܼܪܵܐ ܠܗܵܕܹܐ ܫܒܼܒܼܚܘܼܬܼܵܐ ܠܡܸܫܬܲܟܵܢܘܼ:</l>
                <l>ܐܸܠܵܐ ܐܸܢ ܒܥܸܕܵܢܵܐ ܗܵܢܵܐ: ܐܲܝܟܼ ܤܵܗܕܘܼܬܼܵܐ ܕܐܲܒܼܵܗ̈ܵܬܼܵܐ. ܡܸܛܠܗܵܕܹܐ</l>
                <l>ܒܫܸܡ ܨܠܘܼܬܼܵܐ ܡܸܫܬܲܡܗܵܐ: ܡܸܛܠ ܗܵܝ̇ ܕܡܸܢܵܗ̇ ܕܲܨܠܘܿܬܼܵܐ ܐܸܬܿܕܒܲܪ</l>
                <l>ܗܵܘܢܵܐ ܠܘܵܬܼ ܗܵܝ̇ ܛܘܼܒܼܬܼܵܢܘܼܬܼܵܐ. ܘܡܸܛܠ ܗܵܝ̇ ܕܲܨܠܘܿܬܼܵܐ ܐܝܼܬܹܝܗ̇</l>
                <l>ܠܵܗ̇ ܥܸܠܬܼܵܐ: ܘܲܒܼܙܲܒܼ̈ܢܹܐ ܐ̄ܚܪ̈ܵܢܹܐ ܠܲܝܬܿ ܠܵܗ̇ ܐܲܬܼܪܵܐ: ܐܲܝܟܼ ܤܵܗܕܘܼܬܹܗ</l>
                <l>ܕܡܵܪܝ ܐܹܘܲܓܼܪܝܼܣ: ܘܫܲܪܟܵܐ. ܘܚܵܙ̇ܝܢܲܢ ܐܵܦ ܠܤܲܓܝܼ̈ܐܹܐ ܡ̣ܢ ܩܲܕܝ̈ܫܹܐ</l>
                <l>ܒܬܲܫ̈ܥܝܵܬܼܗܘܿܢ: ܕܟܲܕܼ ܒܲܨܠܘܿܬܼܵܐ ܩܵܝ̇ܡܝܼܢ: ܡܸܬܚܛܸܦ ܗ̄ܘ̣ܵܐ</l>
                <l>ܗܵܘܢܗܘܿܢ.</l>
                <l>	ܐܸܠܵܐ ܡܫܲܐܸܠ ܐ̄ܢܵܫ: ܕܡܸܛܠܡܵܢܵܐ ܥܸܕܵܢܵܐ ܒܲܠܚܘܿܕܼ ܗܵܘܹ̇ܝܢ</l>
                <l>ܗܵܠܹܝܢ ܫܘܼ̈ܟܵܢܹܐ ܪܵܘܪ̈ܒܹܐ ܘܠܵܐ ܡܸܬܼܡܲܠܠܵܢܹ̈ܐ؟ ܐܵܡ̇ܪܝܼܢܲܢ: ܡܸܛܠ</l>
                <l>ܗܵܟܹܝܠ ܕܲܒܼܕܵܢܵܐ ܗܵܢܵܐ: ܝܲܬܝܼܪ ܡ̣ܢ ܟܠܗܹܝܢ ܫܵܥܹ̈ܐ ܕܫܲܪܟܵܐ ܟܢܝܼܫ</l>
                <l>ܘܲܡܥܲܬܲܕܼ ܒܲܪܢܵܫܵܐ ܠܲܡܚܵܪ ܠܘܵܬܼ ܐܲܠܵܗܵܐ: ܘܲܡܤܵܘܲܚ ܘܲܡܤܲܟܸܐ</l>
                <l>ܠܪ̈ܲܚܡܹܐ ܕܡ̣ܢ ܠܘܵܬܹܗ. ܘܐܲܝܟܼ ܕܲܒܼܦܵܤ̈ܝܼܩܵܬܼܵܐ ܠܡܹܐܡܲܪ: ܙܲܒܼܢܵܐ</l>
                <l>ܐܝܼܬܼܵܘܗܝ ܕܩܵܐܹ̇ܡ ܥܲܠ ܬܲܪܥܵܐ ܕܡܲܠܟܵܐ ܘܲܡܦܝܼܣ: ܐܵܦ ܫܸܐܠ̱ܬܹܗ</l>
                <l></l>
                <pb n="172"/>
                <l></l>
                <l>ܕܐܲܝܢܵܐ ܕܲܪܓܼܝܼܓܼ ܘܡܸܬܼܟܲܫܲܦ: ܒܗܵܢܵܐ ܥܸܕܵܢܵܐ ܦܐܸܐ ܕܬܸܬܼܦܲܢܸܐ ܠܹܗ.</l>
                <l>ܐܲܝܢܵܘ ܥܸܕܵܢܵܐ ܕܗܵܟܲܢ ܙܗܝܼܪ ܘܲܡܛܲܝܲܒܼ ܘܲܡܥܲܬܲܕܼ ܒܲܪܢܵܫܵܐ: ܐܲܝܟܼ</l>
                <l>ܕܲܒܼܥܸܕܵܢܵܐ ܗܵܘ̇ ܕܲܡܨܸܲܐ؟ ܐܵܘ ܕܲܠܡܵܐ ܙܵܕܹܩ ܗ̄ܘ̣ܵܐ: ܕܲܒܼܥܸܕܵܢܵܐ</l>
                <l>ܕܕܲܡܝܼܟܼ ܐܵܘ ܨܒܼܘܼ ܤܵܥܲܪ: ܐܵܘ ܡܦܲܠܗܲܕܼ ܒܗܵܘܢܹܗ: ܢܸܫܬܘܸܐ</l>
                <l>ܗ̄ܘ̣ܵܐ ܠܗܵܕܹܐ؟ ܗܵܐ ܘܐܵܦܸܢ ܠܩܲܕܝܼ̈ܫܹܐ ܠܲܝܬܿ ܗ̄ܘ̣ܵܐ ܠܗܘܿܢ ܥܵܕܵܢܵܐ</l>
                <l>ܕܒܸܛܠܵܢܵܐ: ܕܲܒܼܟܼܠܗܘܿܢ ܥܸܕܵܢܲܝ̈ܗܘܿܢ ܒܪ̈ܘܼܚܵܢܵܝܬܼܵܐ ܡܸܬܼܥܥܹܝܢ: ܐܸܠܵܐ</l>
                <l>ܐܸܡܲܬܼܝ ܕܠܵܘ ܒܥܘܼܬܵܕܼܵܐ ܕܲܨܠܘܿܬܼܵܐ ܩܵܝ̇ܡܝܼܢ: ܟܡܵܐ ܙܲܒܼ̈ܢܝܼܢ: ܐܵܘ</l>
                <l>ܒܬܼܫ̈ܥܝܵܬܼܵܐ ܡܸܕܸܡ ܕܒܲܟܼܬܼܵܒܹ̈ܐ ܗܵܪܓܝܼܢ: ܐܵܘ ܒܬܹܐܘܿܪܝܼܵܐ ܕܒܸܪ̈ܝܵܬܼܵܐ</l>
                <l>ܡܸܬܼܗܲܓܸܐ ܗܵܘܢܗܘܿܢ: ܥܲܡ ܫܲܪܟܵܐ ܕܲܐ̄ܚܪ̈ܵܢܝܵܬܼܵܐ: ܗܵܠܹܝܢ ܕܐܵܦ</l>
                <l>ܗܸܢܹܝܢ ܗܸܪ̈ܓܹܐ ܐܝܼܬܲܝܗܹܝܢ ܡܵܘܬܿܪ̈ܵܢܹܐ. ܒܥܸܕܵܢܵܐ ܕܹܝܢ ܕܲܨܠܘܿܬܼܵܐ:</l>
                <l>ܒܹܗ ܒܐܲܠܵܗܵܐ ܝܑܼܚܝܼܕܵܐܝܼܬܼ ܡܲܩܲܬܼ ܚܵܘܪܹܗ ܕܪܸܥܝܵܢܵܐ: ܘܲܠܘܵܬܹܗ ܡܬܼܝܼܚ</l>
                <l>ܟ̱ܠܹܗ ܛܵܘܚܵܐ ܕܙܵܘܥܹܐ: ܘܲܦܝܵܤܹ̈ܐ ܠܸܒܵܢܵܝܹ̈ܐ ܒܲܚܦܝܼܛܘܼܬܼܵܐ ܕܐܵܠܨܵܐ</l>
                <l>ܬܟܼܝܼܒܼܵܐܝܼܬܼ ܘܚܲܡܝܼܡܵܐܝܼܬܼ ܡܩܲܪܸܒܼ ܠܹܗ. ܘܡܸܛܠ ܗܵܕܹܐ: ܒܗܵܢܵܐ</l>
                <l>ܥܸܕܵܢܵܐ ܕܪܸܢܝܵܐ ܝܑܼܚܝܼܕܼܵܝܵܐ ܪܡܸܐ ܒܢܲܦܫܵܐ: ܙܵܕܹܩ ܗ̄ܘ̣ܵܐ ܕܐܵܦ ܢܸܗܘܘܿܢ</l>
                <l>ܢܸܒܼܥܘܿܢ ܡܸܢܹܗ ܪ̈ܲܚܡܹܐ ܐܲܠܵܗܵܝܹ̈ܐ܀ ܚܵܙܹܝܢܲܢ ܓܹܝܪ ܕܐܵܦ ܡܵܘܗܲܒܼܬܼܵܐ</l>
                <l>ܕܪܘܼܚܵܐ ܥܲܠ ܩܘܼܪܒܵܢܵܐ ܗܵܢܵܐ ܓܲܠܝܵܐ ܕܲܡܩܲܪܒܼܝܼܢܲܢ: ܟܲܕܼ ܟܠܢܵܫ</l>
                <l>ܡܥܲܬܲܕܼ ܘܩܵܐܹ̇ܡ ܒܲܨܠܘܿܬܼܵܐ: ܘܡܸܬܼܚܲܢܲܢ ܘܡܸܬܼܟܲܫܲܦ: ܘܲܟܼܢܝܼܫ</l>
                <l>ܗܵܘܢܹܗ ܠܘܵܬܼ ܐܲܠܵܗܵܐ: ܢܵܚܬܼܵܐ ܥܲܠ ܠܲܚܡܵܐ ܘܚܲܡܪܵܐ ܕܤܵܝ̇ܡܝܼܢ</l>
                <l>ܥܲܠ ܡܲܕܼܒܿܚܵܐ܀ ܘܐܵܦ ܠܲܙܟܲܪܝܵܐ ܒܥܸܕܵܢܵܐ ܕܲܨܠܘܿܬܼܵܐ ܐܸܬܼܚܙܝܼ ܠܹܗ</l>
                <l>ܡܲܠܲܐܟܼܵܐ: ܘܤܲܒܿܪܹܗ ܥܲܠ ܒܲܛܢܹܗ ܕܝܘܿܚܲܢܵܢ. ܘܲܠܦܲܛܪܘܿܣ: ܟܲܕܼ ܡܨܲܠܸܐ</l>
                <l></l>
                <pb n="173"/>
                <l></l>
                <l>ܗ̄ܘ̣ܵܐ ܒܐܸܓܵܪܵܐ: ܒܲܨܠܘܿܬܼܵܐ ܕܫܸܬܼ ܫܵܥ̈ܝܼܢ: ܐܸܬܼܚܙܝܼ ܠܹܗ ܓܸܠܝܵܢܵܐ ܗܵܘ̇</l>
                <l>ܕܡܵܘܕܲܥ ܥܲܠ ܡܸܬܼܩܲܪܒܼܵܢܘܼܬܼܵܐ ܕܥܲܡܡܹ̈ܐ: ܒܡܵܐܢܵܐ ܕܫܵܐܹ̇ܒܼ ܡ̣ܢ</l>
                <l>ܫܡܲܝܵܐ ܘܚܲܝ̈ܘܵܬܼܵܐ ܕܒܹܗ܀ ܘܠܲܩܘܿܪܢܹܠܝܼܘܿܣ: ܟܲܕܼ ܡܨܲܠܸܐ ܐܸܬܼܚܙܝܼ</l>
                <l>ܠܹܗ ܗܵܠܹܝܢ ܕܲܟܼܢܼܝܼ̈ܒܼܵܢ ܡܸܛܠܵܬܹܗ܀ ܘܲܠܝܼܫܘܿܥ ܒܲܪܢܘܿܢ. ܟܲܕܼ</l>
                <l>ܪܡܸܐ ܥܲܠ ܐܲܦܵܘ̈ܗܝ ܒܲܨܠܘܿܬܼܵܐ: ܡܲܠܸܠ̣ ܥܲܡܹܗ ܐܲܠܵܗܵܐ܀ ܘܐܵܦ</l>
                <l>ܛܲܤܵܐ ܗܵܘ̇ ܕܤܝܼܡ ܗ̄ܘ̣ܵܡ ܠܥܸܠ ܡ̣ܢ ܩܹܒܼܘܿܬܼܵܐ: ܗܵܘ̇ ܕܡܸܢܹܗ</l>
                <l>ܝܵܠܹ̇ܦ ܗ̄ܘ̣ܵܐ ܟܵܗܢܵܐ ܡ̣ܢ ܐܲܠܵܗܵܐ ܒܓܸܠܝܵܢܵܐ ܡܸܕܸܡ ܕܡܸܬܼܒܿܥܸܐ: ܒܲܙܒܲܢ</l>
                <l>ܕܥܵܐܹ̇ܠ ܗ̄ܘ̣ܵܐ ܪܹܫ ܟܵܗ̈ܢܹܐ ܚܕܼܵܐ ܒܫܲܢ̄ܬܼܵܐ ܒܥܸܕܵܢܵܐ ܕܚܝܼܠܵܐ ܕܲܨܠܘܿܬܼܵܐ:</l>
                <l>ܟܲܕܼ ܟܢܝܼܫܝܼܢ ܟܠܗܘܿܢ ܫܲܒܼ̈ܛܹܐ ܕܲܒܼܢܲܝ̈ ܝܑܼܤܪܵܝܼܠ: ܘܩܵܝ̇ܡܝܼܢ ܒܪܸܥܠܵܐ</l>
                <l>ܘܕܸܚܠܵܐ ܒܡܲܫܟܿܢܵܐ ܗܵܘ̇ ܕܲܠܒܲܪ ܒܲܨܠܘܿܬܼܵܐ: ܥܵܐܹ̇ܠ ܗ̄ܘ̣ܵܐ ܪܲܒܿܘܿܟܼܡܪܹ̈ܐ</l>
                <l>ܠܗܵܘ̇ ܩܘܼܕܼܫܵܐ ܓܵܘܵܝܵܐ. ܘܟܲܕܼ ܪܡܸܐ ܥܲܠ ܐܲܦܵܘ̈ܗܝ: ܡܸܫܬܲܡ̈ܥܵܢ</l>
                <l>ܗ̣̄ܘܲܝ̈ ܒܢܵܬܼ̈ ܩܵܠܵܘ̈ܗܝ ܕܐܲܠܵܗܵܐ: ܡ̣̤ܢ ܓܵܘ ܛܲܤܵܐ ܗܵܘ̇ ܕܲܠܥܸܠ</l>
                <l>ܡ̣ܢ ܩܹܒܼܘܿܬܼܵܐ: ܒܓܸܠܝܵܢܵܐ ܕܚܝܼܠܵܐ ܕܠܵܐ ܡܸܬܼܡܲܠܲܠܘ. ܐܘܿ ܟܡܵܐ</l>
                <l>ܕܚܝܼܠ ܗ̄ܘ̣ܵܐ ܐ̄ܪܵܙܵܐ: ܕܡܸܫܬܲܡܲܫ ܗ̄ܘ̣ܵܐ ܒܲܨܒܼܘܼܬܼܵܐ! ܗܵܟܲܢܵܐ</l>
                <l>ܘܟܼܠܗܘܿܢ ܓܸܠܝܵܢܹ̈ܐ ܘܚܸܙܘܵܢܹ̈ܐ ܕܲܗܘ̤ܵܘ ܠܘܵܬܼ ܩܲܕܝܼ̈ܫܹܐ: ܒܥܸܕܵܢܵܐ</l>
                <l>ܕܲܨܠܘܿܬܼܵܐ ܗܵܘܹ̇ܝܢ ܗ̄ܘ̣ܵܘ ܨܹܐܕܲܝܗܘܿܢ܀</l>
                <l>	ܐܲܝܢܵܘ ܙܲܒܼܢܵܐ ܕܩܲܕܝܼܫ ܘܥܵܗܹ̇ܢ ܠܩܘܼܕܵܫܵܐ ܘܲܠܩܘܼܒܵܠܵܐ ܕܡܵܘ̈ܗܒܼܵܬܼܵܐ:</l>
                <l>ܐܲܝܟܼ ܙܲܒܼܢܵܐ ܕܲܨܠܘܿܬܼܵܐ: ܕܒܹܗ ܡܡܲܠܸܠ ܒܲܪܢܵܫܵܐ ܥܲܡ ܐܲܠܵܗܵܐ؟ ܀</l>
                <l>ܒܲܕܓܼܘܿܢ ܡܸܛܠ ܕܲܒܼܗܵܢܵܐ ܥܵܕܵܢܵܐ ܕܐܝܼܬܼܵܘܗܝ ܒܒܼܵܥܘܼܬܼܵܐ ܕܲܠܘܵܬܼ</l>
                <l>ܐܲܠܵܗܵܐ: ܘܲܦܝܵܤܵܐ ܘܡܲܡܠܠܵܐ ܕܥܲܡܹܗ: ܘܟܼܠܹܗ ܙܵܘܥܹܗ ܘܚܘܼܫܵܒܹܗ</l>
                <l>ܕܒܲܪܢܵܫܵܐ ܡ̣ܢ ܟܠ ܕܘܼܟ ܥܸܨܝܵܢܵܐܝܼܬܼ ܠܬܲܡܵܢ ܟܢܝܼܫ: ܘܒܹܗ ܒܐܲܠܵܗܵܐ</l>
                <l></l>
                <pb n="174"/>
                <l></l>
                <l>ܒܲܠܚܘܿܕܼܵܘܗܝ ܪܵܢܹܐ ܘܡܸܬܼܚܲܢܲܢ: ܘܒܲܠܝܼܥ ܟ̱ܠܹܗ ܪܸܥܝܵܢܹܗ ܒܡܲܡܠܠܵܐ</l>
                <l>ܕܲܠܘܵܬܹܗ: ܘܲܡܠܸܐ ܠܸܒܹܗ ܡܸܢܹܗ. ܡܸܟܵܐ ܗܵܟܹܝܠ ܡ̣ܢ ܗܵܪܟܵܐ:</l>
                <l>ܤܘܼ̈ܟܵܠܹܐ ܡܸܕܸܡ ܠܵܐ ܡܸܬܿܕܲܪ̈ܟܵܢܹܐ: ܪܘܼܚܵܐ ܕܩܘܼܕܼܫܵܐ ܠܦܘܼܬܼ</l>
                <l>ܡܫܘܼܚܬܹܗ ܕܒܲܪܢܵܫܵܐ ܠܲܡܙܵܥܘܼ ܒܹܗ: ܡܸܢܗܹܝܢ ܡ̣ܢ ܗܵܠܹܝܢ ܕܲܡܨܲܠܸܐ</l>
                <l>ܡܠܘܿܐܵܐ ܢܵܤܹ̇ܒܼ: ܘܲܡܙܝܼܥ ܒܹܗ. ܐܲܝܟܲܢܵܐ ܕܲܒܼܗܘܿܢ ܡܤܘܼ̈ܟܵܠܹܐ:</l>
                <l>ܨܠܘܼܬܼܵܐ ܡܸܬܼܦܲܤܩܵܐ ܠܵܗ̇ ܡ̣ܢ ܡܸܬܿܬܿܙܝܼܥܵܢܘܼܬܼܵܐ. ܘܲܒܼܬܲܗܪܵܐ ܗܵܘܢܵܐ</l>
                <l>ܡܸܬܼܒܿܠܲܥ: ܘܪܸܓܿܬܼܵܐ ܕܲܒܼܥܵܬܹܗ ܡܸܬܼܢܫܸܐ. ܘܲܒܼܪܵܘܵܝܘܼܬܼܵܐ ܥܲܡܝܼܩܬܵܐ</l>
                <l>ܥܵܡ̇ܕܝܼܢ ܙܵܘܥܵܘ̈ܗܝ: ܘܠܲܝܬܵܘܗܝ ܒܥܵܠܡܵܐ ܗܵܢܵܐ. ܘܡܸܟܹܝܠ: ܠܵܐ</l>
                <l>ܦܘܼܪܫܵܢܵܐ ܕܦܲܓܼܪܵܐ ܬܲܡܵܢ ܘܠܵܐ ܕܢܲܦܫܵܐ: ܘܠܵܐ ܥܘܼܗܕܵܢܵܐ ܕܡܸܕܸܡ:</l>
                <l>ܐܲܝܟܼ ܕܐܵܡܲܪ ܐܹܘܲܓܼܪܝܼܣ. ܨܠܘܿܬܼܵܐ ܠܲܡ ܐܝܼܬܹܝܗ̇: ܬܲܩܢܘܼܬܹܗ</l>
                <l>ܕܗܵܘܢܵܐ: ܗܵܝ̇ ܕܒܲܠܚܘܿܕܼ ܡ̣ܢ ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܵܐ</l>
                <l>ܒܝܲܕܼ ܬܲܗܪܵܐ ܡܸܬܼܦܲܤܩܵܐ. ܚ̣ܙܲܝܬܿ ܕܼܐܲܝܟܲܢܵܐ ܡܸܬܼܦܲܤܩܵܐ ܨܠܘܿܬܼܵܐ</l>
                <l>ܒܝܲܕܼ ܬܲܗܪܵܐ ܡܸܬܼܦܲܤܩܵܐ. ܗܵܠܹܝܢ ܕܡܸܢܵܗ̇ ܡ̣ܢ ܨܠܘܿܬܼܵܐ ܡܸܬܼܝܲܠܕܝܼܢ</l>
                <l>ܒܪܸܥܝܵܢܵܐ: ܐܲܝܟܼ ܕܲܒܼܪܹܫܹܗ ܕܡܹܐܡܪܵܐ ܐܸܡ̇ܪܹܬܼ: ܘܲܒܼܕܼܘ̈ܟܿܝܵܬܼܵܐ ܤܲܓܝܼ̈ܐܵܬܼܵܐ:</l>
                <l>ܥܕܲܡܵܐ ܠܗܵܪܟܵܐ.</l>
                <l>	ܬܘܼܒܼ ܐܵܡܲ̇ܪ: ܬܲܩܢܘܼܬܹܗ ܕܗܵܘܢܵܐ ܐܝܼܬܹܝܗ̇: ܪܵܘܡܵܐ</l>
                <l>ܕܡܸܬܼܝܲܕܼܥܵܢ̈ܝܵܬܼܵܐ: ܗܵܝ̇ ܕܡܸܬܿܕܲܡܝܵܐ ܒܓܼܵܘܢܵܐ ܕܲܫܡܲܝܵܐ: ܕܲܥܠܵܘܗܝ</l>
                <l>ܕܵܢܲܚ ܒܥܸܕܵܢ ܨܠܘܿܬܼܵܐ: ܢܘܼܗܪܵܐ ܕܲܬܼܠܝܼܬܼܵܝܘܼܬܼܵܐ ܩܲܕܝܼܫܬܼܵܐ. ܘܐܸܡܲܬܼܝ</l>
                <l>ܡܸܫܬܿܘܸܐ ܒܲܪܢܵܫܵܐ ܠܗܵܕܹܐ ܟ̱ܠܵܗ̇ ܛܲܝܒܿܘܼܬܼܵܐ: ܕܲܒܼܙܲܒܢܵܐ ܕܲܨܠܘܿܬܼܵܐ</l>
                <l>ܠܗܵܕܹܐ ܪܲܒܿܘܼܬܼܵܐ ܡܸܬܼܥܲܠܸܐ: ܐܵܡܲ̇ܪ: ܡܵܐ ܠܲܡ ܕܗܵܘܢܵܐ ܫܵܠܲܚ</l>
                <l>ܠܒܲܪܢܵܫܵܐ ܥܲܬܝܼܩܵܐ: ܘܲܠܚܲܕܼܬܼܵܐ ܒܝܲܕܼ ܛܲܝܒܿܘܼܬܼܵܐ ܠܵܒܹ̇ܫ: ܗܵܝܕܹܝܢ ܐܵܦ</l>
                <l></l>
                <pb n="175"/>
                <l></l>
                <l>ܬܲܩܢܘܼܬܹܗ ܒܥܸܕܵܢ ܨܠܘܿܬܼܵܐ ܚܵܙܹ̇ܐ: ܟܲܕܼ ܕܵܡ̇ܝܵܐ ܠܤܲܦܝܼܠܵܐ: ܐܵܘ</l>
                <l>ܠܓܼܵܘܢܵܐ ܕܲܫܡܲܝܵܐ. ܗܵܝ̇ ܕܕܼܘܼܟܿܬܼܵܐ ܕܐܲܠܵܗܵܐ ܡ̣ܢ ܩܲܫܝ̈ܫܹܐ ܕܝܼܤܪܵܝܹܠ</l>
                <l>ܐܸܫܬܲܡܗܲܬ̤: ܕܲܠܗܘܿܢ ܐܸܬܼܚܙܝܲܬ̤ ܒܛܘܼܪܵܐ. ܡܵܕܹܝܢ ܐܲܝܟܼ ܡܵܐ</l>
                <l>ܕܐܸܡ̇ܪܹܬܼ: ܠܵܘ ܨܠܘܿܬܼܵܐ ܪܘܼܚܵܢܵܝܬܼܵܐ ܙܵܕܹܩ ܕܬܸܬܼܩܪܸܐ ܗ̤ܝ ܡܵܘܗܲܒܼܬܼܵܐ:</l>
                <l>ܐܸܠܵܐ ܡܵܢܵܐ؟ ܝܲܠܕܵܐ ܕܲܨܠܘܿܬܼܵܐ ܕܟܼܝܼܬܼܵܐ: ܕܲܒܼܪܘܼܚ ܡܸܬܼܒܲܠܥܵܐ.</l>
                <l>ܡܲܕܥܵܐ ܡܸܟܹܝܠ ܬܲܡܵܢ: ܗܘ̤ܵܐ ܠܹܗ ܠܥܸܠ ܡ̣ܢ ܨܠܘܿܬܼܵܐ. ܘܒܲܫܟܼܵܚܬܼܵܐ</l>
                <l>ܕܐܲܝܕܵܐ ܕܲܡܝܲܬܿܪܵܐ: ܨܠܘܿܬܼܵܐ ܦܵܫܲܬ̤ ܡܸܢܹܗ. ܘܡܸܟܵܐ ܠܵܘ ܡܨܲܠܵܝܘܼ</l>
                <l>ܡܨܲܠܸܐ: ܐܸܠܵܐ ܚܵܘܪܵܐ ܗ̄ܘ̣ ܕܲܒܼܬܸܡܗܵܐ: ܒܨܸܒܼ̈ܘܵܬܼܵܐ ܠܵܐ ܡܸܬܿܕܲܪ̈ܟܵܢܝܵܬܼܵܐ</l>
                <l>ܕܠܵܐ ܡ̣ܢ ܥܵܠܡܵܐ ܕܡܵܝ̈ܘܿܬܹܐ: ܘܲܫܠܸܐ ܒܠܵܐ ܝܑܼܕܲܥܬܼܵܐ ܕܡ̣ܢ ܟܠ</l>
                <l>ܕܲܬܼܢܵܢ. ܗܵܕܲܐ ܗ̣̄ܝ ܠܵܐ ܝܼܕܲܥܬܼܵܐ ܕܐܲܡܝܼܪܵܐ: ܘܗܵܝ̇ ܕܛܘܼܒܼܵܘܗܝ ܠܡ̇ܢ</l>
                <l>ܕܲܡܛ̣ܵܐ ܠܠܵܐ ܝܑܼܕܲܥܬܼܵܐ ܕܠܵܐ ܡܸܬܼܥܲܒܼܪܵܐ: ܕܒܲܨܠܘܿܬܼܵܐ: ܐܲܝܟܼ</l>
                <l>ܕܐܸܡ݂ܲܪ ܐܹܘܲܓܼܪܝܼܣ.</l>
            </div>
        </body>
    </text>
</TEI>


